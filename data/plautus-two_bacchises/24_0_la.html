<section class="div1 language" lang="la"><header><hgroup><h1>Plautus</h1></hgroup></header>
<div class="sp"><span class="speaker sc">phil</span><p class="lineGroup">
<span class="line indent2">quo sequar? quo ducis nunc me?</span><span class="linebreak"></span>
</p></div>
<div class="sp"><span class="speaker sc">lyd</span><p class="lineGroup">
<span class="line indent16">ad illam quae tuom</span><span class="linebreak"></span>
<span class="line">perdidit, pessum dedit tibi filium unice unicum.</span><span class="linebreak"></span>
</p></div>
<div class="sp"><span class="speaker sc">phil</span><p class="lineGroup">
<span class="line">heia, Lyde, leniter qui saeuiunt sapiunt magis.</span><span class="linebreak"></span>
<span class="line">minus mirandum est illaec aetas si quid illorum facit</span><span class="linebreak"></span>
<span class="line"><span class="br"></span><span class="lineNumber">410</span><span class="br"></span>quam si non faciat. feci ego istaec itidem in adulescentia.</span><span class="linebreak"></span>
</p></div>
<div class="sp"><span class="speaker sc">lyd</span><p class="lineGroup">
<span class="line">ei mihi, ei mihi, istaec illum perdidit assentatio.</span><span class="linebreak"></span>
<span class="line">nam apsque te esset, ego illum haberem rectum ad ingenium</span><span class="linebreak"></span>
<span class="line indent1">bonum:</span><span class="linebreak"></span>
<span class="line">nunc propter te tuamque prauos factus est fiduciam</span><span class="linebreak"></span>
<span class="line">Pistoclerus.</span><span class="linebreak"></span>
</p></div>
<div class="sp"><span class="speaker sc">mne</span><p class="lineGroup">
<span class="line indent4">di immortales, meum sodalem hic nominat.</span><span class="linebreak"></span>
<span class="line"><span class="br"></span><span class="lineNumber">415</span><span class="br"></span>quid hoc negoti est Pistoclerum Lydus quod erum tam</span><span class="linebreak"></span>
<span class="line indent1">ciet?</span><span class="linebreak"></span>
</p></div>
<div class="sp"><span class="speaker sc">phil</span><p class="lineGroup">
<span class="line">paullisper, Lyde, est lubido homini suo animo opsequi;</span><span class="linebreak"></span>
<span class="line">iam aderit tempus quom sese etiam ipse oderit. Morem</span><span class="linebreak"></span>
<span class="line indent1">geras;</span><span class="linebreak"></span>
<span class="line">dum caueatur praeter aequom ne quid delinquat, sine.</span><span class="linebreak"></span>
</p></div>
<div class="sp"><span class="speaker sc">lyd</span><p class="lineGroup">
<span class="line">non sino, neque equidem illum me uiuo corrumpi sinam.</span><span class="linebreak"></span>
<span class="line"><span class="br"></span><span class="lineNumber">420</span><span class="br"></span>sed tu, qui pro tam corrupto dicis causam filio,</span><span class="linebreak"></span>
<span class="line">eademne erat haec disciplina tibi, quom tu adulescens</span><span class="linebreak"></span>
<span class="line indent1">eras?</span><span class="linebreak"></span>
<span class="line">nego tibi hoc annis uiginti fuisse primis copiae,</span><span class="linebreak"></span>
<span class="line">digitum longe a paedagogo pedem ut efferres aedibus.</span><span class="linebreak"></span>
<span class="line">ante solem exorientem nisi in palaestram ueneras,</span><span class="linebreak"></span>
<span class="line"><span class="br"></span><span class="lineNumber">425</span><span class="br"></span>gymnasi praefecto hau mediocris poenas penderes.</span><span class="linebreak"></span>
<span class="line">id quoi optigerat, hoc etiam ad malum accersebatur malum:</span><span class="linebreak"></span>
<span class="line">et discipulus et magister perhibebantur improbi.</span><span class="linebreak"></span>
<span class="line"><span class="br"></span><span class="lineNumber">430</span><span class="br"></span>ibi cursu, luctando, hasta, disco, pugilatu, pila,</span><span class="linebreak"></span>
<span class="line">saliendo sese exercebant magis quam scorto aut sauiis:</span><span class="linebreak"></span>
<span class="line">ibi suam aetatem extendebant, non in latebrosis locis.</span><span class="linebreak"></span>
<span class="line">inde de hippodromo et palaestra ubi reuenisses domum,</span><span class="linebreak"></span>
</p></div><notes></notes></section>