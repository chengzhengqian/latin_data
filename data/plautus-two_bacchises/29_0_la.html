<section class="div1 language" lang="la"><header><hgroup><h1>Plautus</h1></hgroup></header><div class="sp"><p class="lineGroup">
<span class="line"><span class="br"></span><span class="lineNumber">510</span><span class="br"></span>qui ad hunc modum haec hic quae futura fabulor?</span><span class="linebreak"></span>
<span class="line">amo hercle opino, ut pote quod pro certo sciam.</span><span class="linebreak"></span>
<span class="line">uerum quam illa umquam de mea pecunia</span><span class="linebreak"></span>
<span class="line">ramenta fiat plumea propensior,</span><span class="linebreak"></span>
<span class="line">mendicum malim mendicando uincere.</span><span class="linebreak"></span>
<span class="line"><span class="br"></span><span class="lineNumber">515</span><span class="br"></span>numquam edepol uiua me irridebit. nam mihi</span><span class="linebreak"></span>
<span class="line">decretum est renumerare iam omne aurum patri.</span><span class="linebreak"></span>
<span class="line">igitur mi inani atque inopi subblandibitur</span><span class="linebreak"></span>
<span class="line">tum quom mihi &lt;illud&gt; nihilo pluris [blandiri] referet,</span><span class="linebreak"></span>
<span class="line"><span class="br"></span><span class="lineNumber">519</span><span class="br"></span>quam si ad sepulcrum mortuo narret logos.</span><span class="linebreak"></span>
<span class="line">
<span class="br"></span><span class="lineNumber">[519a</span><span class="br"></span>sed autem quam illa umquam meis opulentiis</span><span class="linebreak"></span>
<span class="line">
<span class="br"></span><span class="lineNumber">519b</span><span class="br"></span>ramenta fiat grauior aut propensior,</span><span class="linebreak"></span>
<span class="line">
<span class="br"></span><span class="lineNumber">519c</span><span class="br"></span>mori me malim excruciatum inopia.]</span><span class="linebreak"></span>
<span class="line"><span class="br"></span><span class="lineNumber">520</span><span class="br"></span>profecto stabile est me patri aurum reddere.</span><span class="linebreak"></span>
<span class="line">eadem exorabo Chrysalo causa mea</span><span class="linebreak"></span>
<span class="line">pater ne noceat neu quid ei suscenseat</span><span class="linebreak"></span>
<span class="line">mea causa de auro quod eum ludificatus est;</span><span class="linebreak"></span>
<span class="line">nam illi aequom est me consulere, qui causa mea</span><span class="linebreak"></span>
<span class="line"><span class="br"></span><span class="lineNumber">525</span><span class="br"></span>mendacium ei dixit. uos me sequimini.</span><span class="linebreak"></span>
</p></div>
<span class="label"><span class="centered">
<span class="sc">iii</span>. v: <span class="sc">pistoclervs</span>
</span></span>
<div class="sp"><span class="speaker sc">pis</span><p class="lineGroup">
<span class="line">rebus aliis anteuortar, Bacchis, quae mandas mihi:</span><span class="linebreak"></span>
<span class="line">Mnesilochum ut requiram atque ut eum mecum ad te</span><span class="linebreak"></span>
<span class="line indent1">adducam simul.</span><span class="linebreak"></span>
<span class="line">nam illud animus meus miratur, si a me tetigit nuntius,</span><span class="linebreak"></span>
<span class="line">quid remoretur. ibo ut uisam huc ad eum, si forte est</span><span class="linebreak"></span>
<span class="line">domi.</span><span class="linebreak"></span>
</p></div>
<span class="italic">uersus simillimos uersuum 512â€“14 secl. Guyet, non inueniuntur in A</span>
<notes><section class="footnotes"><ul><li class="note text" id="note_LCL060_418_518"><sup class="lineRef">518</sup>illud <span class="italic">add. Camerarius blandiri A, sed non inuenitur in P</span>
</li></ul></section></notes></section>