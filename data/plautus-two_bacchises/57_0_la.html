<section class="div1 language" lang="la"><header><hgroup><h1>Plautus</h1></hgroup></header>
<div class="sp"><span class="speaker sc">chry</span><p class="lineGroup">
<span class="line">eadem istaec uerba dudum illi dixi omnia.</span><span class="linebreak"></span>
</p></div>
<div class="sp"><span class="speaker sc">nic</span><p class="lineGroup">
<span class="line">“quaeso ut sat habeas id, pater, quod Chrysalus</span><span class="linebreak"></span>
<span class="line"><span class="br"></span><span class="lineNumber">1020</span><span class="br"></span>me obiurigauit plurumis uerbis malis,</span><span class="linebreak"></span>
<span class="line">et me meliorem fecit praeceptis suis,</span><span class="linebreak"></span>
<span class="line">ut te ei habere gratiam aequom sit bonam.”</span><span class="linebreak"></span>
</p></div>
<div class="sp"><span class="speaker sc">chry</span><p class="lineGroup">
<span class="line">estne istuc istic scriptum?</span><span class="linebreak"></span>
</p></div>
<div class="sp"><span class="speaker sc">nic</span><p class="lineGroup">
<span class="line indent12">em specta, tum scies.</span><span class="linebreak"></span>
</p></div>
<div class="sp"><span class="speaker sc">chry</span><p class="lineGroup">
<span class="line">ut qui deliquit supplex est ultro omnibus!</span><span class="linebreak"></span>
</p></div>
<div class="sp"><span class="speaker sc">nic</span><p class="lineGroup">
<span class="line"><span class="br"></span><span class="lineNumber">1025</span><span class="br"></span>“nunc si me fas est opsecrare aps te, pater,</span><span class="linebreak"></span>
<span class="line">da mihi ducentos nummos Philippos, te opsecro.”</span><span class="linebreak"></span>
</p></div>
<div class="sp"><span class="speaker sc">chry</span><p class="lineGroup">
<span class="line">ne unum quidem hercle, si sapis.</span><span class="linebreak"></span>
</p></div>
<div class="sp"><span class="speaker sc">nic</span><p class="lineGroup">
<span class="line indent14">sine pellegam.</span><span class="linebreak"></span>
<span class="line">“ego ius iurandum uerbis conceptis dedi,</span><span class="linebreak"></span>
<span class="line">daturum id me hodie mulieri ante uesperum,</span><span class="linebreak"></span>
<span class="line"><span class="br"></span><span class="lineNumber">1030</span><span class="br"></span>prius quam a me abiret. nunc, pater, ne peiierem</span><span class="linebreak"></span>
<span class="line">cura atque abduce me hinc ab hac quantum potest,</span><span class="linebreak"></span>
<span class="line">quam propter tantum damni feci et flagiti.</span><span class="linebreak"></span>
<span class="line">caue tibi ducenti nummi diuidiae fuant;</span><span class="linebreak"></span>
<span class="line">sescenta tanta reddam si uiuo tibi.</span><span class="linebreak"></span>
<span class="line"><span class="br"></span><span class="lineNumber">1035</span><span class="br"></span>uale atque haec cura.” quid nunc censes, Chrysale?</span><span class="linebreak"></span>
</p></div>
<div class="sp"><span class="speaker sc">chry</span><p class="lineGroup">
<span class="line">nil ego tibi hodie consili quicquam dabo,</span><span class="linebreak"></span>
<span class="line">neque ego hau committam ut, si quid peccatum siet,</span><span class="linebreak"></span>
<span class="line">fecisse dicas de [me] mea sententia.</span><span class="linebreak"></span>
<span class="line">uerum, ut ego opinor, si ego in istoc sim loco,</span><span class="linebreak"></span>
<span class="line"><span class="br"></span><span class="lineNumber">1040</span><span class="br"></span>dem potius aurum quam illum corrumpi sinam.</span><span class="linebreak"></span>
<span class="line">duae condiciones sunt: utram tu accipias uide:</span><span class="linebreak"></span>
<span class="line">uel ut aurum perdas uel ut amator peiieret.</span><span class="linebreak"></span>
<span class="line">ego nec te iubeo nec uoto nec suadeo.</span><span class="linebreak"></span>
</p></div>
<div class="sp"><span class="speaker sc">nic</span><p class="lineGroup">
<span class="line">miseret me illius.</span><span class="linebreak"></span>
</p></div>
<notes><section class="footnotes"><ul><li class="note text" id="note_LCL060_474_1038"><sup class="lineRef">1038</sup>me <span class="italic">del. Merula</span>
</li></ul></section></notes></section>