<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
tuas cogitationes et studia perspexeris; pudebit te, inquam, illius tabulae quam Cleanthes sane commode verbis depingere solebat. Iubebat eos qui audiebant secum ipsos cogitare pictam in tabula voluptatem pulcherrimo vestitu et ornatu regali in solio sedentem; praesto esse virtutes ut ancillulas, quae nihil aliud agerent, nullum suum officium ducerent nisi ut voluptati ministrarent, et eam tantum ad aurem admonerent (si modo id pictura intellegi posset) ut caveret ne quid faceret imprudens quod offenderet animos hominum, aut quidquam e quo oriretur aliquis dolor. ‘Nos quidem virtutes sic natae sumus ut tibi serviremus; aliud negoti nihil habemus.’</p>
<span class="br"></span><span class="lineNumber">70</span><span class="br"></span><p>XXII. “At negat Epicurus (hoc enim vestrum lumen est) quemquam qui honeste non vivat iucunde posse vivere. Quasi ego id curem quid ille aiat aut neget; illud quaero, quid ei qui in voluptate summum bonum ponat consentaneum sit dicere. Quid affers cur Thorius, cur Chius Postumius,<a class="footnoteLink" href="#note_LCL040_158_1" id="target_note_LCL040_158_1"><sup>1</sup></a> cur omnium horum magister, Orata, non iucundissime vixerit? Ipse negat, ut ante dixi, luxuriosorum vitam reprendendam nisi plane fatui sint, id est nisi aut cupiant aut metuant. Quarum ambarum rerum cum medicinam pollicetur, luxuriae licentiam pollicetur. His enim rebus detractis negat se reperire in asotorum <span class="br"></span><span class="lineNumber">71</span><span class="br"></span> vita quod reprendat. Non igitur potestis voluptate omnia dirigentes aut tueri aut retinere virtutem. Nam nec vir bonus ac iustus haberi debet qui ne

</p></section><notes><section class="footnotes"><ul><li class="note" id="note_LCL040_158_1"><a class="footnoteCrossrefLink" href="#target_note_LCL040_158_1" title="Click to highlight in text"><sup class="lineRef">1</sup>Inf. MSS. have <span class="italic">Postumius cur Chius.</span> Mdv. marks a corruption, suspecting that three persons were enumerated before <span class="italic">curomnium horum: cur Hirrius</span> (an epicure mentioned by Varro and Pliny the Elder), <span class="italic">cur Postumius,</span> Kayser.</a></li><script type="text/javascript">document.getElementById('note_LCL040_158_1').style.display = "none";</script></ul></section></notes></section>