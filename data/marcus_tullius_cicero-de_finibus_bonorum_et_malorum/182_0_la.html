<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
laudabilia dicantur, partim quae voluptatem habeant in omni animante, sed in homine rationem etiam; ex ea quae sint apta, ea honesta, ea pulchra, ea laudabilia, illa autem superiora naturalia nominantur, quae coniuncta cum honestis vitam beatam perficiunt <span class="br"></span><span class="lineNumber">59</span><span class="br"></span> et absolvunt. Omnium autem eorum commodorum quibus non illi plus tribuunt qui illa bona esse dicunt quam Zeno qui negat, longe praestantissimum esse quod honestum esset atque laudabile: sed si duo honesta proposita sint, alterum cum valetudine, alterum cum morbo, non esse dubium ad utrum eorum natura nos ipsa deductura sit; sed tamen tantam vim esse honestatis tantumque eam rebus omnibus praestare et excellere ut nullis nec suppliciis nec praemiis demoveri possit ex eo quod rectum esse decreverit; omniaque quae dura, difficilla, adversa videantur, ea virtutibus iis quibus a natura essemus ornati obteri posse; non facile illa quidem, nec contemnenda esse<a class="footnoteLink" href="#note_LCL040_364_1" id="target_note_LCL040_364_1"><sup>1</sup></a> (quid enim esset in virtute tantum?), sed ut hoc iudicaremus, non esse in his partem maximam positam beate aut secus vivendi. <span class="br"></span><span class="lineNumber">60</span><span class="br"></span> Ad summam ea quae Zeno aestimanda et sumenda et apta naturae esse dixit, eadem illi bona appellant;

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL040_364_1"><a class="footnoteCrossrefLink" href="#target_note_LCL040_364_1" title="Click to highlight in text"><sup class="lineRef">1</sup><span class="italic">non facile illa quidem</span> (sc. obteri posse) <span class="italic">nec contemnenda esse</span> conj. Mdv., who prints with a mark of corruption the MSS. <span class="italic">non faciles illas quidem nec contemnendas</span> (<span class="italic">quid</span> etc.).</a></li><script type="text/javascript">document.getElementById('note_LCL040_364_1').style.display = "none";</script></ul></section></notes></section>