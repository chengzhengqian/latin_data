<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
expediat, nihil denique nisi tua causa; quem clamorem contionis aut quam spem consulatus eius qui tibi paratissimus est futuram putas? Eamne rationem igitur sequere<a class="footnoteLink" href="#note_LCL040_166_1" id="target_note_LCL040_166_1"><sup>1</sup></a> qua tecum ipse et cum tuis utare, profiteri et in medium proferre non audeas? At vero illa quae Peripatetici, quae Stoici dicunt, semper tibi in ore sunt in iudiciis, in senatu. Officium, aequitatem, dignitatem, fidem, recta, honesta, digna imperio, digna populo Romano, omnia pericula pro re publica, mori pro patria,â€”haec cum loqueris, nos barones stupemus, tu videlicet tecum ipse rides. <span class="br"></span><span class="lineNumber">77</span><span class="br"></span> Nam inter ista tam magnifica verba tamque praeclara non habet ullum voluptas locum, non modo illa quam in motu esse dicitis, quam omnes urbani, rustici, omnes, inquam, qui Latine loquuntur, voluptatem vocant, sed ne haec quidem stabilis, quam praeter vos nemo appellat voluptatem.</p>
<p>XXIV. Vide igitur ne non debeas verbis nostris uti, sententiis tuis. Quod si vultum tibi, si incessum fingeres quo gravior viderere, non esses tui similis: verba tu fingas, et ea dicas quae non sentias? aut etiam, ut vestitum, sic sententiam habeas aliam domesticam, aliam forensem, ut in fronte ostentatio sit, intus veritas occultetur? Vide, quaeso, rectumne sit. Mihi quidem eae verae videntur opiniones quae honestae, quae laudabiles, quae gloriosae, quae in senatu, quae apud populum

</p></section><notes><section class="footnotes"><ul><li class="note" id="note_LCL040_166_1"><a class="footnoteCrossrefLink" href="#target_note_LCL040_166_1" title="Click to highlight in text"><sup class="lineRef">1</sup><span class="italic">sequere A</span>; most MSS. <span class="italic">sequare.</span></a></li><script type="text/javascript">document.getElementById('note_LCL040_166_1').style.display = "none";</script></ul></section></notes></section>