<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
vivendum aliquid tamen quod differret esse voluerunt, ut essent eorum alia aestimabilia, alia contra, alia <span class="br"></span><span class="lineNumber">51</span><span class="br"></span> neutrum. Quae autem aestimanda essent, eorum in aliis satis esse causae quamobrem quibusdam anteponerentur, ut in valetudine, ut in integritate sensuum, ut in doloris vacuitate, ut gloriae, divitiarum, similium rerum,<a class="footnoteLink" href="#note_LCL040_270_1" id="target_note_LCL040_270_1"><sup>1</sup></a> alia autem non esse eiusmodi; itemque eorum quae nulla aestimatione digna essent, partim satis habere causae quamobrem reicerentur, ut dolorem, morbum, sensuum amissionem, paupertatem, ignominiam, similia horum, partim non item. Hinc est illud exortum quod Zeno προηγμένον, contraque quod ἀποπροηγμένον nominavit, cum uteretur in lingua copiosa factis tamen nominibus ac novis, quod nobis in hac inopi lingua non conceditur; quamquam tu hanc copiosiorem etiam soles dicere. Sed non alienum est, quo facilius vis verbi intellegatur, rationem huius verbi<a class="footnoteLink" href="#note_LCL040_270_2" id="target_note_LCL040_270_2"><sup>2</sup></a> faciendi Zenonis exponere.</p>
<span class="br"></span><span class="lineNumber">52</span><span class="br"></span><p>XVI. “Ut enim, inquit, nemo dicit in regia regem ipsum quasi productum esse ad dignitatem (id est enim προηγμένον), sed eos qui in aliquo honore sunt quorum ordo proxime accedit, ut secundus sit, ad regium principatum, sic in vita non ea quae primo ordine<a class="footnoteLink" href="#note_LCL040_270_3" id="target_note_LCL040_270_3"><sup>3</sup></a> sunt, sed ea, quae secundum locum obtinent, προηγμένα, id est, producta nominentur; quae vel ita appellemus (id erit verbum e verbo) vel promota et remota vel ut dudum diximus praeposita vel praecipua,



</p></section><notes><section class="footnotes"><ul><li class="note" id="note_LCL040_270_1"><a class="footnoteCrossrefLink" href="#target_note_LCL040_270_1" title="Click to highlight in text"><sup class="lineRef">1</sup><span class="italic">rerum: rerum in usu</span> conj. O. Hein.</a></li><script type="text/javascript">document.getElementById('note_LCL040_270_1').style.display = "none";</script><li class="note" id="note_LCL040_270_2"><a class="footnoteCrossrefLink" href="#target_note_LCL040_270_2" title="Click to highlight in text"><sup class="lineRef">2</sup><span class="italic">verbi</span> om. A.</a></li><script type="text/javascript">document.getElementById('note_LCL040_270_2').style.display = "none";</script><li class="note" id="note_LCL040_270_3"><a class="footnoteCrossrefLink" href="#target_note_LCL040_270_3" title="Click to highlight in text"><sup class="lineRef">3</sup><span class="italic">primo ordine</span> conj. Mdv.; <span class="italic">primorie loco</span> MSS.; <span class="italic">primario loco</span> with mark of corruption, Mdv.</a></li><script type="text/javascript">document.getElementById('note_LCL040_270_3').style.display = "none";</script></ul></section></notes></section>