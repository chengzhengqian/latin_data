<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
inquam, “hoc magnifice tamquam ex oraculo editur: ‘Virtus ad beate vivendum se ipsa contenta est,’ ‘Quare?’ inquit; respondet: ‘Quia nisi quod honestum est nullum est aliud bonum.’ Non quaero iam verumne sit; illud dico, ea quae dicat praeclare inter <span class="br"></span><span class="lineNumber">80</span><span class="br"></span> se cohaerere. Dixerit hoc idem Epicurus, semper beatum esse sapientem; quod quidem solet ebullire nonnumquam; quem quidem cum summis doloribus conficiatur, ait dicturum: ‘Quam suave est! quam nihil curo!’ Non pugnem cum homine, cur tantum aberret<a class="footnoteLink" href="#note_LCL040_482_1" id="target_note_LCL040_482_1"><sup>1</sup></a> in natura boni; illud urgueam, non intellegere eum quid sibi dicendum sit cum dolorem summum malum esse dixerit. Eadem nunc mea adversum te oratio est. Dicis eadem omnia et bona et mala quae quidem<a class="footnoteLink" href="#note_LCL040_482_2" id="target_note_LCL040_482_2"><sup>2</sup></a> dicunt ii qui numquam philosophum pictum ut dicitur viderunt, valetudinem, vires, staturam, formam, integritatem unguiculorum omnium bona,<a class="footnoteLink" href="#note_LCL040_482_3" id="target_note_LCL040_482_3"><sup>3</sup></a> deformitatem, morbum, debilitatem <span class="br"></span><span class="lineNumber">81</span><span class="br"></span> mala. Iam illa externa parce tu quidem; sed haec cum corporis bona sint, eorum conficientia certe in bonis numerabis, amicos, liberos, propinquos, divitias, honores, opes. Contra hoc attende me nihil dicere, illud dicere,<a class="footnoteLink" href="#note_LCL040_482_4" id="target_note_LCL040_482_4"><sup>4</sup></a> si ista mala sunt in quae potest incidere sapiens, sapientem esse non satis esse ad beate vivendum.” “Immo vero,” inquit, “ad beatissime vivendum parum est, ad beate satis.” “Animadverti,” inquam, “te isto modo paulo ante ponere, et scio ab Antiocho nostro dici sic solere; sed quid




</p></section><notes><section class="footnotes"><ul><li class="note" id="note_LCL040_482_1"><a class="footnoteCrossrefLink" href="#target_note_LCL040_482_1" title="Click to highlight in text"><sup class="lineRef">1</sup><span class="italic">aberret</span> Müller; <span class="italic">habeat</span> MSS.; <span class="italic">abeat</span> (‘tam longe a nobis discedat’) Mdv.</a></li><script type="text/javascript">document.getElementById('note_LCL040_482_1').style.display = "none";</script><li class="note" id="note_LCL040_482_2"><a class="footnoteCrossrefLink" href="#target_note_LCL040_482_2" title="Click to highlight in text"><sup class="lineRef">2</sup><span class="italic">quidem</span> Mdv. brackets.</a></li><script type="text/javascript">document.getElementById('note_LCL040_482_2').style.display = "none";</script><li class="note" id="note_LCL040_482_3"><a class="footnoteCrossrefLink" href="#target_note_LCL040_482_3" title="Click to highlight in text"><sup class="lineRef">3</sup><span class="italic">bona</span> inserted by Lambinus, Mdv.</a></li><script type="text/javascript">document.getElementById('note_LCL040_482_3').style.display = "none";</script><li class="note" id="note_LCL040_482_4"><a class="footnoteCrossrefLink" href="#target_note_LCL040_482_4" title="Click to highlight in text"><sup class="lineRef">4</sup><span class="italic">illud dicere</span> inserted by Mdv.</a></li><script type="text/javascript">document.getElementById('note_LCL040_482_4').style.display = "none";</script></ul></section></notes></section>