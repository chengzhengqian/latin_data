<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2">
<p>“Sed quoniam non possunt omnia simul dici, haec in praesentia nota esse debebunt, voluptatem semovendam esse, quando ad maiora quaedam, ut iam apparebit, nati sumus. De vacuitate doloris eadem fere <span class="br"></span><span class="lineNumber">22</span><span class="br"></span> dici solent quae de voluptate.<a class="footnoteLink" href="#note_LCL040_414_1" id="target_note_LCL040_414_1"><sup>1</sup></a> Nec vero alia sunt quaerenda contra Carneadiam illam sententiam; quocumque enim modo summum bonum sic exponitur ut id vacet honestate, nec officia nec virtutes in ea ratione nec amicitiae constare possunt. Coniunctio autem cum honestate vel voluptatis vel non dolendi id ipsum honestum quod amplecti vult id efficit turpe. Ad eas enim res referre quae agas, quarum una si quis malo careat in summo eum bono dicat esse, altera versetur in levissima parte naturae, obscurantis est omnem splendorem honestatis, ne dicam inquinantis. Restant Stoici, qui, cum a Peripateticis et Academicis omnia transtulissent, nominibus aliis easdem res secuti sunt.</p>
<p>“Hos contra singulos dici est melius; sed nunc quod agimus; de illis cum volemus.</p>
<span class="br"></span><span class="lineNumber">23</span><span class="br"></span><p>“Democriti autem securitas, quae est animi tranquillitas,<a class="footnoteLink" href="#note_LCL040_414_2" id="target_note_LCL040_414_2"><sup>2</sup></a> quam appellavit<a class="footnoteLink" href="#note_LCL040_414_3" id="target_note_LCL040_414_3"><sup>3</sup></a> εὐθυμίαν, eo separanda fuit ab hac disputatione, quia ista animi tranquillitas ea est ipsa beata vita; quaerimus autem non quae sit sed unde sit. Iam explosae eiectaeque sententiae Pyrrhonis, Aristonis, Erilli, quod in hunc orbem



</p></section><notes><section class="footnotes"><ul><li class="note" id="note_LCL040_414_1"><a class="footnoteCrossrefLink" href="#target_note_LCL040_414_1" title="Click to highlight in text"><sup class="lineRef">1</sup>After <span class="italic">voluptate,</span> MSS. add: <span class="italic">Quoniam igitur et de voluptate cum Torquato et de honestate, in qua una omne bonum poneretur, cum Catone est disputatum, primum, quae contra voluptatem dicta sunt, eadem fere cadunt contra vacuitatem doloris.</span> Edd. reject this reference to the two earlier dialogues as an interpolation, since they are supposed to take place at a later date than the present one.</a></li><script type="text/javascript">document.getElementById('note_LCL040_414_1').style.display = "none";</script><li class="note" id="note_LCL040_414_2"><a class="footnoteCrossrefLink" href="#target_note_LCL040_414_2" title="Click to highlight in text"><sup class="lineRef">2</sup><span class="italic">tranquillitas</span> Müller; <span class="italic">tranquillitas tanquam</span> B E; <span class="italic">[tamquam] tranq.</span> Mdv.</a></li><script type="text/javascript">document.getElementById('note_LCL040_414_2').style.display = "none";</script><li class="note" id="note_LCL040_414_3"><a class="footnoteCrossrefLink" href="#target_note_LCL040_414_3" title="Click to highlight in text"><sup class="lineRef">3</sup><span class="italic">appellavit</span> inf. MSS., Müller; <span class="italic">appellant</span> B, E, Mdv.</a></li><script type="text/javascript">document.getElementById('note_LCL040_414_3').style.display = "none";</script></ul></section></notes></section>