<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
voluptas?” “Quis istud possit,” inquit, “negare?” “Eademne quae restincta siti?” “Immo alio genere. Restincta enim sitis stabilitatem voluptatis habet, illa autem voluptas ipsius restinctionis in motu est.” “Cur igitur,” inquam, “res tam <span class="br"></span><span class="lineNumber">10</span><span class="br"></span> dissimiles eodem nomine appellas?” “Quid paulo ante” inquit, “dixerim nonne meministi, cum omnis dolor detractus esset, variari, non augeri voluptatem?” “Memini vero,” inquam; “sed tu istuc dixti bene Latine, parum plane. Varietas enim Latinum verbum est, idque proprie quidem in disparibus coloribus dicitur, sed transfertur in multa disparia: varium poema, varia oratio, varii mores, varia fortuna, voluptas etiam varia dici solet, cum percipitur e multis dissimilibus rebus dissimiles efficientibus voluptates. Eam si varietatem diceres, intellegerem, ut etiam non dicente te intellego; ista varietas quae sit non satis perspicio, quod ais cum dolore careamus tum in summa voluptate nos esse, cum autem vescamur iis rebus quae dulcem motum afferant sensibus, tum esse in motu voluptatem, quae<a class="footnoteLink" href="#note_LCL040_88_1" id="target_note_LCL040_88_1"><sup>1</sup></a> faciat varietatem voluptatum, sed non augeri illam non dolendi voluptatem, quam cur voluptatem appelles nescio.”</p>
<span class="br"></span><span class="lineNumber">11</span><span class="br"></span><p>IV. “An potest,” inquit ille,<a class="footnoteLink" href="#note_LCL040_88_2" id="target_note_LCL040_88_2"><sup>2</sup></a> “quidquam esse


</p></section><notes><section class="footnotes"><ul><li class="note" id="note_LCL040_88_1"><a class="footnoteCrossrefLink" href="#target_note_LCL040_88_1" title="Click to highlight in text"><sup class="lineRef">1</sup><span class="italic">quae</span> MSS.; <span class="italic">qui</span> Davis, Mdv., but cp. § 75.</a></li><script type="text/javascript">document.getElementById('note_LCL040_88_1').style.display = "none";</script><li class="note" id="note_LCL040_88_2"><a class="footnoteCrossrefLink" href="#target_note_LCL040_88_2" title="Click to highlight in text"><sup class="lineRef">2</sup><span class="italic">inquit ille</span> or <span class="italic">ille inquit</span> MSS.; <span class="italic">ille</span> Mdv. brackets.</a></li><script type="text/javascript">document.getElementById('note_LCL040_88_2').style.display = "none";</script></ul></section></notes></section>