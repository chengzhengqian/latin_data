<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
excedere e vita cum beatus sit, et stulti manere in <span class="br"></span><span class="lineNumber">61</span><span class="br"></span> vita cum sit miser. Nam bonum illud et malum quod saepe iam dictum est postea consequitur; prima autem illa naturae sive secunda sive contraria sub iudicium sapientis et dilectum cadunt, estque illa subiecta quasi materia sapientiae. Itaque et manendi in vita et migrandi ratio omnis iis rebus quas supra dixi metienda. Nam neque. . .<a class="footnoteLink" href="#note_LCL040_280_1" id="target_note_LCL040_280_1"><sup>1</sup></a> virtute retinetur in vita, nec iis qui sine virtute sunt mors est oppetenda. Et saepe officium est sapientis desciscere a vita cum sit beatissimus, si id opportune facere possit. Sic enim censent, opportunitatis esse beate vivere quod est convenienter naturae vivere.<a class="footnoteLink" href="#note_LCL040_280_2" id="target_note_LCL040_280_2"><sup>2</sup></a> Itaque a sapientia praecipitur se ipsam si usus sit sapiens ut relinquat. Quamobrem cum vitiorum ista vis non sit ut causam afferant mortis voluntariae, perspicuum est etiam stultorum qui iidem miseri sint officium esse manere in vita, si sint in maiore parte earum rerum quas secundum naturam esse dicimus. Et quoniam excedens e vita et manens aeque miser est, nec diuturnitas magis ei vitam fugiendam facit, non sine causa dicitur iis qui pluribus naturalibus frui possint esse in vita manendum.</p>
<span class="br"></span><span class="lineNumber">62</span><span class="br"></span><p>XIX. “Pertinere autem ad rem arbitrantur intellegi natura fieri ut liberi a parentibus amentur;


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL040_280_1"><a class="footnoteCrossrefLink" href="#target_note_LCL040_280_1" title="Click to highlight in text"><sup class="lineRef">1</sup>Mdv. conj. <span class="italic">neque is qui virtute utitur retinetur</span> or the like.</a></li><script type="text/javascript">document.getElementById('note_LCL040_280_1').style.display = "none";</script><li class="note" id="note_LCL040_280_2"><a class="footnoteCrossrefLink" href="#target_note_LCL040_280_2" title="Click to highlight in text"><sup class="lineRef">2</sup><span class="italic">Quod</span>—<span class="italic">vivere</span> after <span class="italic">facere possit</span> above MSS., Mdv. after Baiter suggests the transposition.</a></li><script type="text/javascript">document.getElementById('note_LCL040_280_2').style.display = "none";</script></ul></section></notes></section>