<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
omnibus iis quas natura alit, auget, tuetur; in quibus videmus ea quae gignuntur e terra multa quodam modo efficere ipsa sibi per se quae ad vivendum crescendumque valeant, ut suo<a class="footnoteLink" href="#note_LCL040_420_1" id="target_note_LCL040_420_1"><sup>1</sup></a> genere perveniant ad extremum; ut iam liceat una comprehensione omnia complecti non dubitantemque dicere omnem naturam esse servatricem sui idque habere propositum quasi finem et extremum, se ut custodiat quam in optimo sui generis statu; ut necesse sit omnium rerum quae natura vigeant similem esse finem, non eundem. Ex quo intellegi debet homini id esse in bonis ultimum, secundum naturam vivere, quod ita interpretemur, vivere ex hominis natura undique perfecta et nihil <span class="br"></span><span class="lineNumber">27</span><span class="br"></span> requirente. Haec igitur nobis explicanda sunt; sed si enodatius, vos ignoscetis. Huius enim aetati nunc<a class="footnoteLink" href="#note_LCL040_420_2" id="target_note_LCL040_420_2"><sup>2</sup></a> haec primum fortasse audientis servire debemus.” “Ita prorsus,” inquam; “etsi ea quidem quae adhuc dixisti quamvis ad aetatem recte isto modo dicerentur.”</p>
<p>X. “Exposita igitur,” inquit, “terminatione rerum expetendarum, cur ista se res ita habeat ut dixi deinceps demonstrandum est. Quamobrem ordiamur ab eo quod primum posui, quod idem reapse primum est, ut intellegamus omne animal se ipsum diligere. Quod quamquam dubitationem non habet (est enim infixum in ipsa natura comprehenditurque<a class="footnoteLink" href="#note_LCL040_420_3" id="target_note_LCL040_420_3"><sup>3</sup></a> suis cuiusque sensibus, sic ut contra si quis dicere



</p></section><notes><section class="footnotes"><ul><li class="note" id="note_LCL040_420_1"><a class="footnoteCrossrefLink" href="#target_note_LCL040_420_1" title="Click to highlight in text"><sup class="lineRef">1</sup><span class="italic">ut suo</span> Mdv.; <span class="italic">et suo</span> MSS.; Müller conj. <span class="italic">ut in suo.</span></a></li><script type="text/javascript">document.getElementById('note_LCL040_420_1').style.display = "none";</script><li class="note" id="note_LCL040_420_2"><a class="footnoteCrossrefLink" href="#target_note_LCL040_420_2" title="Click to highlight in text"><sup class="lineRef">2</sup><span class="italic">aetati nunc. . audientis</span> (conj. Mdv.) Müller; <span class="italic">aetati et huic nunc .</span> . <span class="italic">audienti</span> MSS., Mdv.</a></li><script type="text/javascript">document.getElementById('note_LCL040_420_2').style.display = "none";</script><li class="note" id="note_LCL040_420_3"><a class="footnoteCrossrefLink" href="#target_note_LCL040_420_3" title="Click to highlight in text"><sup class="lineRef">3</sup><span class="italic">comprehenditurque</span> edd.; <span class="italic">comprehenditur</span> MSS.</a></li><script type="text/javascript">document.getElementById('note_LCL040_420_3').style.display = "none";</script></ul></section></notes></section>