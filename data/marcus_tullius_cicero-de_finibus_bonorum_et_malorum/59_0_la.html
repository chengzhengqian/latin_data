<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
vestra sunt. Quam multa vitiosa! Summum enim bonum et malum vagiens puer utra voluptate diiudicabit, stante an movente? quoniam, si dis placet, ab Epicuro loqui discimus. Si stante, hoc natura videlicet vult, salvam esse se, quod concedimus; si movente, quod tamen dicitis, nulla turpis voluptas erit quae praetermittenda sit, et simul non proficiscitur animal illud modo natum a summa voluptate,<span class="br"></span><span class="lineNumber">32</span><span class="br"></span> quae est a te posita in non dolendo. Nec tamen argumentum hoc Epicurus a parvis petivit aut etiam a bestiis, quae putat esse specula naturae, ut diceret ab iis duce natura hanc voluptatem expeti nihil dolendi. Neque enim haec movere potest appetitum animi, nec ullum habet ictum quo pellat animum status hic non dolendi (itaque in hoc eodem peccat Hieronymus), at ille pellit qui permulcet sensum voluptate. Itaque Epicurus semper hoc utitur ut probet voluptatem natura expeti, quod ea voluptas quae in motu sit et parvos ad se alliciat et bestias, non illa stabilis in qua tantum inest nihil dolere. Qui igitur convenit ab alia voluptate dicere naturam proficisci, in alia summum bonum ponere?</p>
<span class="br"></span><span class="lineNumber">33</span><span class="br"></span><p>XI. â€œBestiarum vero nullum iudicium puto. Quamvis enim depravatae non sint, pravae tamen esse possunt. Ut bacillum aliud est inflexum et incurvatum de industria, aliud ita natum, sic ferarum natura non
</p></section><notes></notes></section>