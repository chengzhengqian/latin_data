<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
vivendum. Hoc dixerit potius Ennius:</p>
<blockquote><p>
<span class="line">Nimium boni est cui nihil est mali;</span><span class="linebreak"></span>
</p></blockquote>
<p class="noindent">nos beatam vitam non depulsione mali sed adeptione boni iudicemus, nec eam cessando, sive gaudentem, ut Aristippus, sive non dolentem, ut hic, sed agendo aliquid considerandove quaeramus.</p>
<span class="br"></span><span class="lineNumber">42</span><span class="br"></span><p>â€œQuae possunt eadem contra Carneadeum illud summum bonum dici, quod is non tam ut probaret protulit, quam ut Stoicis quibuscum bellum gerebat opponeret; id autem eiusmodi est ut additum ad virtutem auctoritatem videatur habiturum et expleturum cumulate vitam beatam, de quo omnis haec quaestio est. Nam qui ad virtutem adiungunt vel voluptatem, quam unam virtus minimi facit, vel vacuitatem doloris, quae etiamsi malo caret tamen non est summum<a class="footnoteLink" href="#note_LCL040_128_1" id="target_note_LCL040_128_1"><sup>1</sup></a> bonum, accessione utuntur non ita probabili, nec tamen cur id tam parce tamque restricte faciant intellego. Quasi enim emendum eis sit quod addant ad virtutem, primum vilissimas res addunt, deinde singulas potius quam omnia quae prima natura approbavisset ea cum <span class="br"></span><span class="lineNumber">43</span><span class="br"></span> honestate coniungerent. Quae quod<a class="footnoteLink" href="#note_LCL040_128_2" id="target_note_LCL040_128_2"><sup>2</sup></a> Aristoni et Pyrrhoni omnino visa sunt pro nihilo, ut inter optime valere et gravissime aegrotare nihil prorsus dicerent interesse, recte iam pridem contra eos desitum est disputari. Dum enim in una virtute sic omnia esse


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL040_128_1"><a class="footnoteCrossrefLink" href="#target_note_LCL040_128_1" title="Click to highlight in text"><sup class="lineRef">1</sup>[<span class="italic">summum</span>] Reid.</a></li><script type="text/javascript">document.getElementById('note_LCL040_128_1').style.display = "none";</script><li class="note inline" id="note_LCL040_128_2"><a class="footnoteCrossrefLink" href="#target_note_LCL040_128_2" title="Click to highlight in text"><sup class="lineRef">2</sup><span class="italic">quod</span> Mdv.; <span class="italic">cum</span> MSS.</a></li><script type="text/javascript">document.getElementById('note_LCL040_128_2').style.display = "none";</script></ul></section></notes></section>