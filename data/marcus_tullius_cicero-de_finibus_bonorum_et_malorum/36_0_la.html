<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
quae perspexit in hoc ipso vitae spatio amicitiae <span class="br"></span><span class="lineNumber">69</span><span class="br"></span> praesidium esse firmissimum.’ Sunt autem quidam Epicurei timidiores paulo contra vestra convicia sed tamen satis acuti, qui verentur ne, si amicitiam propter nostram voluptatem expetendam putemus, tota amicitia quasi claudicare videatur. Itaque primos congressus copulationesque et consuetudinum instituendarum voluntates fieri propter voluptatem, cum autem usus progrediens familiaritatem effecerit, tum amorem efflorescere tantum ut, etiamsi nulla sit utilitas ex amicitia, tamen ipsi amici propter se ipsos amentur. Etenim si loca, si fana, si urbes, si gymnasia, si campum, si canes, si equos, si ludicra exercendi aut venandi, consuetudine adamare solemus, quanto id in hominum consuetudine facilius fieri <span class="br"></span><span class="lineNumber">70</span><span class="br"></span> poterit<a class="footnoteLink" href="#note_LCL040_72_1" id="target_note_LCL040_72_1"><sup>1</sup></a> et iustius? Sunt autem qui dicant foedus esse quoddam sapientium ut ne minus amicos quam se ipsos diligant. Quod et posse fieri intellegimus et saepe evenire<a class="footnoteLink" href="#note_LCL040_72_2" id="target_note_LCL040_72_2"><sup>2</sup></a> videmus, et perspicuum est nihil ad iucunde vivendum reperiri posse quod coniunctione tali sit aptius.</p>
<p>“Quibus ex omnibus iudicari potest non modo non impediri rationem amicitiae si summum bonum in voluptate ponatur, sed sine hoc institutionem omnino amicitiae non posse reperiri.</p>
<span class="br"></span><span class="lineNumber">71</span><span class="br"></span><p>XXI. “Quapropter si ea quae dixi sole ipso illustriora et clariora sunt, si omnia hausta<a class="footnoteLink" href="#note_LCL040_72_3" id="target_note_LCL040_72_3"><sup>3</sup></a> e fonte naturae, si tota oratio nostra omnem sibi fidem



</p></section><notes><section class="footnotes"><ul><li class="note" id="note_LCL040_72_1"><a class="footnoteCrossrefLink" href="#target_note_LCL040_72_1" title="Click to highlight in text"><sup class="lineRef">1</sup><span class="italic">poterit</span> most edd.; <span class="italic">potuerit</span> Mdv. with MSS.</a></li><script type="text/javascript">document.getElementById('note_LCL040_72_1').style.display = "none";</script><li class="note" id="note_LCL040_72_2"><a class="footnoteCrossrefLink" href="#target_note_LCL040_72_2" title="Click to highlight in text"><sup class="lineRef">2</sup><span class="italic">evenire</span> Halm; † <span class="italic">enim</span> Mdv. with MSS; <span class="italic">factum</span> (an old correction) Clark.</a></li><script type="text/javascript">document.getElementById('note_LCL040_72_2').style.display = "none";</script><li class="note" id="note_LCL040_72_3"><a class="footnoteCrossrefLink" href="#target_note_LCL040_72_3" title="Click to highlight in text"><sup class="lineRef">3</sup><span class="italic">omnia dixi hausta</span> MSS.; <span class="italic">dixi</span> bracketed by Mdv.</a></li><script type="text/javascript">document.getElementById('note_LCL040_72_3').style.display = "none";</script></ul></section></notes></section>