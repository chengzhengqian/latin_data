<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
ut quidam Academici constituisse dicuntur, extremum bonorum et summum munus esse sapientis obsistere visis assensusque suos firme sustinere. His singulis copiose responderi solet. Sed quae perspicua sunt longa esse non debent; quid autem apertius quam, si selectio<a class="footnoteLink" href="#note_LCL040_250_1" id="target_note_LCL040_250_1"><sup>1</sup></a> nulla sit ab iis rebus quae contra naturam sint earum rerum quae sint secundum naturam, tollatur<a class="footnoteLink" href="#note_LCL040_250_2" id="target_note_LCL040_250_2"><sup>2</sup></a> omnis ea quae quaeratur laudeturque prudentia? Circumscriptis igitur iis sententiis quas posui, et iis si quae similes earum sunt, relinquitur ut summum bonum sit vivere scientiam adhibentem earum rerum quae natura eveniant, seligentem quae secundum naturam et quae contra naturam sint reicientem, id est convenienter congruenterque naturae vivere.</p>
<span class="br"></span><span class="lineNumber">32</span><span class="br"></span><p>“Sed in ceteris artibus cum dicitur artificiose, posterum quodam modo et consequens putandum est, quod illi ἐπιγεννηματικόν appellant; cum autem in quo sapienter dicimus,<a class="footnoteLink" href="#note_LCL040_250_3" id="target_note_LCL040_250_3"><sup>3</sup></a> id a primo rectissime dicitur. Quidquid enim a sapiente proficiscitur, id continuo debet expletum esse omnibus suis partibus; in eo enim positum est id quod dicimus esse expetendum. Nam ut peccatum est patriam prodere, parentes violare, fana depeculari, quae sunt in effectu, sic timere, sic maerere, sic in libidine esse peccatum est etiam sine effectu. Verum ut haec non



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL040_250_1"><a class="footnoteCrossrefLink" href="#target_note_LCL040_250_1" title="Click to highlight in text"><sup class="lineRef">1</sup><span class="italic">secretio</span>? Reid.</a></li><script type="text/javascript">document.getElementById('note_LCL040_250_1').style.display = "none";</script><li class="note" id="note_LCL040_250_2"><a class="footnoteCrossrefLink" href="#target_note_LCL040_250_2" title="Click to highlight in text"><sup class="lineRef">2</sup><span class="italic">tollatur:</span> Mdv. adds a mark of corruption; 〈<span class="italic">fore ut</span>〉 <span class="italic">tollatur</span> Lambinus.</a></li><script type="text/javascript">document.getElementById('note_LCL040_250_2').style.display = "none";</script><li class="note" id="note_LCL040_250_3"><a class="footnoteCrossrefLink" href="#target_note_LCL040_250_3" title="Click to highlight in text"><sup class="lineRef">3</sup><span class="italic">dicimus</span> A omits.</a></li><script type="text/javascript">document.getElementById('note_LCL040_250_3').style.display = "none";</script></ul></section></notes></section>