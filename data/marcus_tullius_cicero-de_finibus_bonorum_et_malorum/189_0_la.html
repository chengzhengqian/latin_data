<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
esse quod interesset.’—‘Et nunc idem dico’ inquiet, ‘sed ad virtutes et ad vitia nihil interesse.’</p>
<span class="br"></span><span class="lineNumber">72</span><span class="br"></span><p>XXVI. “Quis istud, quaeso, nesciebat? Verum audiamus.— ‘Ista,’ inquit,‘quae dixisti, valere, locupletem esse, non dolere, bona non dico sed dicam Graece προηγμένα Latine autem producta (sed praeposita aut praecipua malo; sit<a class="footnoteLink" href="#note_LCL040_378_1" id="target_note_LCL040_378_1"><sup>1</sup></a> tolerabilius et mollius); illa autem, morbum, egestatem, dolorem, non appello mala sed si libet reiectanea. Itaque illa non dico me expetere sed legere, nec optare sed sumere, contraria autem non fugere sed quasi secernere’ Quid ait Aristoteles reliquique Platonis alumni? Se omnia quae secundum naturam sint bona appellare, quae autem contra mala. Videsne igitur Zenonem tuum cum Aristone verbis consistere,<a class="footnoteLink" href="#note_LCL040_378_2" id="target_note_LCL040_378_2"><sup>2</sup></a> re dissidere; cum Aristotele et illis re consentire, verbis discrepare? Cur igitur cum de re conveniat non malumus usitate loqui? Aut doceat paratiorem me ad contemnendam pecuniam fore si illam in rebus praepositis quam si in bonis duxero, fortioremque in patiendo dolore si eum asperum et difficilem perpessu et<a class="footnoteLink" href="#note_LCL040_378_3" id="target_note_LCL040_378_3"><sup>3</sup></a> contra naturam esse quam si <span class="br"></span><span class="lineNumber">73</span><span class="br"></span> malum dixero. Facete M. Piso familiaris noster et alia multa et hoc loco<a class="footnoteLink" href="#note_LCL040_378_4" id="target_note_LCL040_378_4"><sup>4</sup></a> Stoicos irridebat. ‘Quid enim?’ aiebat; ‘bonum negas esse divitias, praepositum esse dicis; quid adiuvas? avaritiamne minuis?




</p></section><notes><section class="footnotes"><ul><li class="note" id="note_LCL040_378_1"><a class="footnoteCrossrefLink" href="#target_note_LCL040_378_1" title="Click to highlight in text"><sup class="lineRef">1</sup><span class="italic">sit</span> B, Mdv. <span class="italic">fit</span> E; <span class="italic">sic</span> other MSS.</a></li><script type="text/javascript">document.getElementById('note_LCL040_378_1').style.display = "none";</script><li class="note" id="note_LCL040_378_2"><a class="footnoteCrossrefLink" href="#target_note_LCL040_378_2" title="Click to highlight in text"><sup class="lineRef">2</sup><span class="italic">consistere:</span> inf. MS. <span class="italic">consentire;</span> Cobet, Müller <span class="italic">concinere.</span></a></li><script type="text/javascript">document.getElementById('note_LCL040_378_2').style.display = "none";</script><li class="note" id="note_LCL040_378_3"><a class="footnoteCrossrefLink" href="#target_note_LCL040_378_3" title="Click to highlight in text"><sup class="lineRef">3</sup><span class="italic">perpessu et</span> inf. MSS., Mdv.; <span class="italic">perpessi</span> B, E; <span class="italic">perpessu si</span> Görenz, Müller.</a></li><script type="text/javascript">document.getElementById('note_LCL040_378_3').style.display = "none";</script><li class="note" id="note_LCL040_378_4"><a class="footnoteCrossrefLink" href="#target_note_LCL040_378_4" title="Click to highlight in text"><sup class="lineRef">4</sup><span class="italic">loco</span> Mdv. with inf. MSS.; <span class="italic">modo</span> B, E, Müller.</a></li><script type="text/javascript">document.getElementById('note_LCL040_378_4').style.display = "none";</script></ul></section></notes></section>