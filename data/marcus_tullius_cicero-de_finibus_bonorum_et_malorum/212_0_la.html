<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
quis de se mereri sibique inimicus esse atque hostis, vitam denique fugere, intellegatur aliquam subesse eiusmodi causam ut ex eo ipso intellegi possit sibi <span class="br"></span><span class="lineNumber">30</span><span class="br"></span> quemque esse carum. Nec vero id satis est, neminem esse qui ipse se oderit, sed illud quoque intellegendum est, neminem esse qui quomodo se habeat nihil sua censeat interesse. Tolletur enim appetitus animi si, ut in iis rebus inter quas nihil interest neutram in partem propensiores sumus, item in nobismet ipsis quemadmodum affecti simus nihil nostra arbitrabimur interesse.</p>
<p>XI. “Atque etiam illud si qui dicere velit, perabsurdum sit, ita diligi a sese quemque ut ea vis diligendi ad aliam rem quampiam referatur, non ad eum ipsum qui sese diligat. Hoc cum in amicitiis, cum in officiis, cum in virtutibus dicitur, quomodocumque dicitur, intellegi tamen quid dicatur potest; in nobismet ipsis autem ne<a class="footnoteLink" href="#note_LCL040_424_1" id="target_note_LCL040_424_1"><sup>1</sup></a> intellegi quidem ut<a class="footnoteLink" href="#note_LCL040_424_1" id="target_note_LCL040_424_1"><sup>1</sup></a> propter aliam quampiam rem, verbi gratia propter voluptatem, nos amemus; propter nos enim illam, <span class="br"></span><span class="lineNumber">31</span><span class="br"></span> non propter eam nosmet ipsos diligimus. Quamquam quid est quod magis perspicuum sit quam<a class="footnoteLink" href="#note_LCL040_424_1" id="target_note_LCL040_424_1"><sup>1</sup></a> non modo carum sibi quemque, verum etiam vehementer carum esse? quis est enim aut quotus quisque cui mors cum appropinquet non</p>
<p>‘refugiat timido sanguen atque exalbescat metu’? Etsi hoc quidem est in vitio, dissolutionem naturae

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL040_424_1"><a class="footnoteCrossrefLink" href="#target_note_LCL040_424_1" title="Click to highlight in text"><sup class="lineRef">1</sup><span class="italic">ne,</span> <span class="italic">ut, quam</span> inserted by edd.</a></li><script type="text/javascript">document.getElementById('note_LCL040_424_1').style.display = "none";</script></ul></section></notes></section>