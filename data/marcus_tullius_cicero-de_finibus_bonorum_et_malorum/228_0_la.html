<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
in homine sed in omni animali, ut appetat animus agere semper aliquid neque ulla condicione quietem sempiternam possit pati. Facile est hoc cernere in primis puerorum aetatulis. Quamquam enim vereor ne nimius in hoc genere videar, tamen omnes veteres philosophi, maxime nostri, ad incunabula accedunt, quod<a class="footnoteLink" href="#note_LCL040_456_1" id="target_note_LCL040_456_1"><sup>1</sup></a> in pueritia facillime se arbitrentur naturae voluntatem posse cognoscere. Videmus igitur ut conquiescere ne infantes quidem possint; cum vero paulum processerunt, lusionibus vel laboriosis delectantur, ut ne verberibus quidem deterreri possint. Eaque cupiditas agendi aliquid adulescit una cum aetatibus. Itaque ne si iucundissimis quidem nos somniis usuros putemus, Endymionis somnum nobis velimus dari, idque si accidat mortis instar putemus.<span class="br"></span><span class="lineNumber">56</span><span class="br"></span> Quin etiam inertissimos homines, nescio qua singulari nequitia praeditos, videmus tamen et corpore et animo moveri semper et, cum re nulla impediantur necessaria, aut alveolum poscere aut quaerere quempiam ludum aut sermonem aliquem requirere, cumque non habeant ingenuas ex doctrina oblectationes, circulos aliquos et sessiunculas consectari. Ne<a class="footnoteLink" href="#note_LCL040_456_2" id="target_note_LCL040_456_2"><sup>2</sup></a> bestiae quidem quas delectationis causa concludimus, cum copiosius alantur quam si essent liberae, facile patiuntur sese contineri, motusque solutos et vagos a natura sibi <span class="br"></span><span class="lineNumber">57</span><span class="br"></span> tributes requirunt. Itaque ut quisque optime natus institutusque est, esse omnino nolit in vita si gerendis negotiis orbatus possit paratissimis vesci voluptatibus.


</p></section><notes><section class="footnotes"><ul><li class="note" id="note_LCL040_456_1"><a class="footnoteCrossrefLink" href="#target_note_LCL040_456_1" title="Click to highlight in text"><sup class="lineRef">1</sup><span class="italic">quod</span>. . <span class="italic">arbitrentur</span> inf. MSS., MÃ¼ller; others <span class="italic">quod</span> . . <span class="italic">arbitrantur</span>; <span class="italic">qui</span>. . <span class="italic">arbitrentur</span> B, E, Mdv.</a></li><script type="text/javascript">document.getElementById('note_LCL040_456_1').style.display = "none";</script><li class="note" id="note_LCL040_456_2"><a class="footnoteCrossrefLink" href="#target_note_LCL040_456_2" title="Click to highlight in text"><sup class="lineRef">2</sup><span class="italic">Ne</span> inf. MSS., Mdv.; <span class="italic">quin ne</span> B, <span class="italic">quin te</span> E.</a></li><script type="text/javascript">document.getElementById('note_LCL040_456_2').style.display = "none";</script></ul></section></notes></section>