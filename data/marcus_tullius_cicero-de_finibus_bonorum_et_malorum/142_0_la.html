<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
causa quaedam faciunt. Multo haec<a class="footnoteLink" href="#note_LCL040_284_1" id="target_note_LCL040_284_1"><sup>1</sup></a> coniunctius homines.<a class="footnoteLink" href="#note_LCL040_284_2" id="target_note_LCL040_284_2"><sup>2</sup></a> Itaque natura sumus apti ad coetus, concilia, civitates.</p>
<span class="br"></span><span class="lineNumber">64</span><span class="br"></span><p>“Mundum autem censent regi numine deorum eumque esse quasi communem urbem et civitatem hominum et deorum, et unumquemque nostrum eius mundi esse partem; ex quo illud natura consequi ut communem utilitatem nostrae anteponamus. Ut enim leges omnium salutem singulorum saluti anteponunt, sic vir bonus et sapiens et legibus parens et civilis offici non ignarus utilitati omnium plus quam unius alicuius aut suae consulit. Nec magis est vituperandus proditor patriae quam communis utilitatis aut salutis desertor propter suam utilitatem aut salutem. Ex quo fit ut laudandus is sit qui mortem oppetat pro re publica, quod deceat cariorem nobis esse patriam quam nosmet ipsos. Quoniamque illa vox inhumana et scelerata ducitur eorum qui negant se recusare quo minus ipsis mortuis terrarum omnium deflagratio consequatur (quod vulgari quodam versu Graeco pronuntiari solet), certe verum est etiam iis qui aliquando futuri sint esse propter ipsos consulendum.</p>
<span class="br"></span><span class="lineNumber">65</span><span class="br"></span><p>XX. “Ex hac animorum affectione testamenta commendationesque morientium natae sunt. Quodque nemo in summa solitudine vitam agere velit ne cum infinita quidem voluptatum abundantia, facile intellegitur nos ad coniunctionem congregationemque hominum et ad naturalem communitatem esse


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL040_284_1"><a class="footnoteCrossrefLink" href="#target_note_LCL040_284_1" title="Click to highlight in text"><sup class="lineRef">1</sup><span class="italic">Multo haec</span> A, B, E; <span class="italic">Multo magis haec</span> inf. MSS.</a></li><script type="text/javascript">document.getElementById('note_LCL040_284_1').style.display = "none";</script><li class="note" id="note_LCL040_284_2"><a class="footnoteCrossrefLink" href="#target_note_LCL040_284_2" title="Click to highlight in text"><sup class="lineRef">2</sup><span class="italic">coniunctius homines</span> Mdv.; <span class="italic">coniunctio est hominis</span> MSS</a></li><script type="text/javascript">document.getElementById('note_LCL040_284_2').style.display = "none";</script></ul></section></notes></section>