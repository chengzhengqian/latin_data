<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
conveniunt, in Aristonem incidunt; cum id fugiunt, re eadem defendunt quae Peripatetici, verba tenent mordicus. Quae rursus dum sibi evelli ex ordine<a class="footnoteLink" href="#note_LCL040_386_1" id="target_note_LCL040_386_1"><sup>1</sup></a> nolunt,<a class="footnoteLink" href="#note_LCL040_386_2" id="target_note_LCL040_386_2"><sup>2</sup></a> horridiores evadunt, asperiores, duriores et <span class="br"></span><span class="lineNumber">79</span><span class="br"></span> oratione et moribus. Quam illorum tristitiam atque asperitatem fugiens Panaetius nec acerbitatem sententiarum nec disserendi spinas probavit, fuitque in altero genere mitior, in altero illustrior, semperque habuit in ore Platonem, Aristotelem, Xenocratem, Theophrastum, Dicaearchum, ut ipsius scripta declarant. Quos quidem tibi studiose et diligenter <span class="br"></span><span class="lineNumber">80</span><span class="br"></span> tractandos magno opere censeo. Sed quoniam et advesperascit et mihi ad villam revertendum est, nunc quidem hactenus; verum hoc idem faciamus saepe.” “Nos vero” inquit ille; “nam quid possumus facere melius? Et hanc quidem primam exigam a te operam, ut audias me quae a te dicta sunt refellentem. Sed memento te quae nos sentiamus omnia probare, nisi quod verbis aliter utamur, mihi autem vestrorum nihil probari.” “Scrupulum” inquam, “abeunti; sed videbimus.” Quae cum essent dicta, discessimus.</p>
</section><notes><section class="footnotes"><ul><li class="note" id="note_LCL040_386_1"><a class="footnoteCrossrefLink" href="#target_note_LCL040_386_1" title="Click to highlight in text"><sup class="lineRef">1</sup><span class="italic">ordine</span> MSS., Mdv. (explaining ‘ex ordine disciplinae’); <span class="italic">ore</span> Manutius; perhaps <span class="italic">oratione.</span></a></li><script type="text/javascript">document.getElementById('note_LCL040_386_1').style.display = "none";</script><li class="note" id="note_LCL040_386_2"><a class="footnoteCrossrefLink" href="#target_note_LCL040_386_2" title="Click to highlight in text"><sup class="lineRef">2</sup><span class="italic">nolunt</span> inf. MSS.; <span class="italic">volunt</span> B, E.</a></li><script type="text/javascript">document.getElementById('note_LCL040_386_2').style.display = "none";</script></ul></section></notes></section>