<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent noindent">
Mnesarchum, Panaetium, multos alios, in primisque familiarem nostrum Posidonium. Quid? Theophrastus mediocriterne delectat cum tractat locos ab Aristotele ante tractatos? Quid? Epicurei num desistunt de iisdem, de quibus et ab Epicuro scriptum est et ab antiquis, ad arbitrium suum scribere? Quodsi Graeci leguntur a Graecis, iisdem de rebus alia ratione compositis, quid est cur nostri a nostris non legantur?</p>
<span class="br"></span><span class="lineNumber">7</span><span class="br"></span><p>III. Quamquam si plane sic verterem Platonem aut Aristotelem ut verterunt nostri poetae fabulas, male, credo, mererer de meis civibus si ad eorum cognitionem divina illa ingenia transferrem. Sed id neque feci adhuc nec mihi tamen ne faciam interdictum puto. Locos quidem quosdam, si videbitur, transferam, et maxime ab iis quos modo nominavi, cum incident ut id apte fieri possit; ut ab Homero Ennius, Afranius a Menandro solet. Nec vero, ut noster Lucilius, recusabo quo minus omnes mea legant. Utinam esset ille Persius! Scipio vero et Rutilius multo etiam magis; quorum ille iudicium reformidans Tarentinis ait se et Consentinis et Siculis scribere. Facete is quidem, sicut alia<a class="footnoteLink" href="#note_LCL040_8_1" id="target_note_LCL040_8_1"><sup>1</sup></a>; sed neque tam docti tum erant ad quorum iudicium elaboraret, et sunt illius scripta leviora, ut urbanitas <span class="br"></span><span class="lineNumber">8</span><span class="br"></span> summa appareat, doctrina mediocris. Ego autem quem timeam lectorem, cum ad te, ne Graecis quidem

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL040_8_1"><a class="footnoteCrossrefLink" href="#target_note_LCL040_8_1" title="Click to highlight in text"><sup class="lineRef">1</sup><span class="italic">alia</span> Mdv.; <span class="italic">alias</span> MSS.</a></li><script type="text/javascript">document.getElementById('note_LCL040_8_1').style.display = "none";</script></ul></section></notes></section>