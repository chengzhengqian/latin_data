<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
media utrisque, omnia omnibus; quid sequatur, quid repugnet, vident. Ut in geometria, prima si dederis, danda sunt omnia. Concede nihil esse bonum nisi quod honestum sit; concedendum est in virtute positam esse<a class="footnoteLink" href="#note_LCL040_486_1" id="target_note_LCL040_486_1"><sup>1</sup></a> vitam beatam. Vide rursus retro. Dato hoc, dandum est illud. Quod vestri non item. <span class="br"></span><span class="lineNumber">84</span><span class="br"></span> ‘Tria genera bonorum’: proclivi currit oratio. Venit ad extremum; haeret in salebra; cupit enim dicere nihil posse ad beatam vitam deesse sapienti. Honesta oratio, Socratica, Platonis etiam. ‘Audeo dicere,’ inquit. Non potes, nisi retexueris illa. Paupertas si malum est, mendicus esse beatus nemo potest quamvis sit sapiens. At Zeno eum non beatum modo sed etiam divitem dicere ausus est. Dolere malum est; in crucem qui agitur beatus esse non potest. Bonum liberi; misera orbitas; bonum patria; miserum exsilium; bonum valetudo; miser morbus; bonum integritas corporis; misera debilitas; bonum incolumis acies; misera caecitas. Quae si potest singula consolando levare, universa quomodo sustinebit? Sit enim idem caecus, debilis, morbo gravissimo affectus, exsul, orbus, egens, torqueatur eculeo; quem hunc appellas, Zeno? ‘Beatum,’ inquit. Etiam beatissimum? ‘Quippe,’ inquiet, ‘cum tam<a class="footnoteLink" href="#note_LCL040_486_2" id="target_note_LCL040_486_2"><sup>2</sup></a> docuerim


</p></section><notes><section class="footnotes"><ul><li class="note" id="note_LCL040_486_1"><a class="footnoteCrossrefLink" href="#target_note_LCL040_486_1" title="Click to highlight in text"><sup class="lineRef">1</sup><span class="italic">esse</span> inserted by Mdv.</a></li><script type="text/javascript">document.getElementById('note_LCL040_486_1').style.display = "none";</script><li class="note" id="note_LCL040_486_2"><a class="footnoteCrossrefLink" href="#target_note_LCL040_486_2" title="Click to highlight in text"><sup class="lineRef">2</sup><span class="italic">cum tam</span> inf. MSS., edd.; <span class="italic">cum</span> B, E; <span class="italic">cum</span> . . <span class="italic">non magis habere</span> Baiter.</a></li><script type="text/javascript">document.getElementById('note_LCL040_486_2').style.display = "none";</script></ul></section></notes></section>