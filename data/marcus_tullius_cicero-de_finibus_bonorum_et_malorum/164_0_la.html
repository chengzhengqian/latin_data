<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
de iis si placet disseramus.” “Mihi vero,” inquit, “placet agi subtilius et ut ipse dixisti pressius. Quae enim adhuc protulisti, popularia sunt; ego autem a te elegantiora desidero.” “A mene tu?” inquam; “sed tamen enitar, et si minus multa <span class="br"></span><span class="lineNumber">25</span><span class="br"></span> mihi occurrent non fugiam ista popularia. Sed positum sit primum nosmet ipsos commendatos esse nobis primamque ex natura hanc habere appetitionem ut conservemus nosmet ipsos. Hoc convenit; sequitur illud ut animadvertamus qui simus ipsi, ut nos quales oportet esse servemus. Sumus igitur homines; ex animo constamus et corpore, quae sunt cuiusdam modi, nosque oportet, ut prima appetitio naturalis postulat, haec diligere constituereque ex his finem illum summi boni atque ultimi; quem si prima vera sunt ita constitui necesse est, earum rerum quae sint secundum naturam quam plurima et quam maxima <span class="br"></span><span class="lineNumber">26</span><span class="br"></span> adipisci. Hunc igitur finem illi tenuerunt, quodque ego pluribus verbis, illi brevius, secundum naturam vivere, hoc iis bonorum videbatur extremum.</p>
<p>XI. “Age nunc isti doceant, vel tu potius (quis enim ista melius?), quonam modo ab iisdem principiis profecti efficiatis ut honeste vivere (id est enim
</p></section><notes></notes></section>