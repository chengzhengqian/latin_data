<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
a quo initio profectam communem humani generis societatem persequimur. Quod primum intellegi debet figura membrisque corporum, quae ipsa declarant, procreandi a natura habitam esse rationem. Neque vero haec inter se congruere possent ut natura et procreari vellet et diligi procreatos non curaret. Atque etiam in bestiis vis naturae perspici potest; quarum in fetu et in educatione laborem cum cernimus, naturae ipsius vocem videmur audire. Quare ut<a class="footnoteLink" href="#note_LCL040_282_1" id="target_note_LCL040_282_1"><sup>1</sup></a> perspicuum est natura nos a dolore abhorrere, sic apparet a natura ipsa ut eos quos genuerimus <span class="br"></span><span class="lineNumber">63</span><span class="br"></span> amemus impelli. Ex hoc nascitur ut etiam communis hominum inter homines naturalis sit commendatio, ut oporteat hominem ab homine ob id ipsum quod homo sit non alienum videri. Ut enim in membris alia sunt tamquam sibi nata, ut oculi, ut aures, alia etiam ceterorum membrorum usum adiuvant, ut crura, ut manus, sic immanes quaedam bestiae sibi solum natae sunt, at illa quae in concha patula pina dicitur, isque qui enat e concha, qui quod eam custodit pinoteres vocatur, in eandemque cum se recepit includitur, ut videatur monuisse ut caveret, itemque formicae, apes, ciconiae aliorum etiam

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL040_282_1"><a class="footnoteCrossrefLink" href="#target_note_LCL040_282_1" title="Click to highlight in text"><sup class="lineRef">1</sup><span class="italic">ut</span> inserted by edd.</a></li><script type="text/javascript">document.getElementById('note_LCL040_282_1').style.display = "none";</script></ul></section></notes></section>