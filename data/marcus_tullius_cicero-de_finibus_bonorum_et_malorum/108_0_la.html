<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2">
</section>
<section class="div2">
<h2><span class="ac">M. Tullii Ciceronis</span></h2>
<h2><span class="ac">De Finibus Bonorum Et Malorum</span></h2>
<h2><span class="ac">Liber Tertius</span></h2>
<span class="br"></span><span class="lineNumber">1</span><span class="br"></span><p>I. Voluptatem quidem, Brute, si ipsa pro se loquatur nec tam pertinaces habeat patronos, concessuram arbitror, convictam superiore libro, dignitati. Etenim sit impudens si virtuti diutius repugnet aut si honestis iucunda anteponat aut pluris esse contendat dulcedinem corporis ex eave natam laetitiam quam gravitatem animi atque constantiam. Quare illam quidem dimittamus et suis se finibus tenere iubeamus, ne blanditiis eius illecebrisque impediatur disputandi <span class="br"></span><span class="lineNumber">2</span><span class="br"></span> severitas. Quaerendum est enim ubi sit illud summum bonum quod reperire volumus, quoniam et voluptas ab eo remota est et eadem fere contra eos dici possunt qui vacuitatem doloris finem bonorum esse voluerunt; nec vero ullum probetur<a class="footnoteLink" href="#note_LCL040_216_1" id="target_note_LCL040_216_1"><sup>1</sup></a> [ut]<a class="footnoteLink" href="#note_LCL040_216_2" id="target_note_LCL040_216_2"><sup>2</sup></a> summum bonum quod virtute careat, qua nihil possit<a class="footnoteLink" href="#note_LCL040_216_3" id="target_note_LCL040_216_3"><sup>3</sup></a> esse praestantius.</p>
<p>Itaque quamquam in eo sermone qui cum Torquato est habitus non remissi fuimus, tamen haec acrior est cum Stoicis parata contentio. Quae enim de voluptate dicuntur, ea nec acutissime nec abscondite disseruntur; neque enim qui defendunt



</p></section><notes><section class="footnotes"><ul><li class="note" id="note_LCL040_216_1"><a class="footnoteCrossrefLink" href="#target_note_LCL040_216_1" title="Click to highlight in text"><sup class="lineRef">1</sup><span class="italic">probatur</span> Reid.</a></li><script type="text/javascript">document.getElementById('note_LCL040_216_1').style.display = "none";</script><li class="note" id="note_LCL040_216_2"><a class="footnoteCrossrefLink" href="#target_note_LCL040_216_2" title="Click to highlight in text"><sup class="lineRef">2</sup>[<span class="italic">ut</span>] Mdv., Reid; MSS. omit exc. A, B, E.</a></li><script type="text/javascript">document.getElementById('note_LCL040_216_2').style.display = "none";</script><li class="note" id="note_LCL040_216_3"><a class="footnoteCrossrefLink" href="#target_note_LCL040_216_3" title="Click to highlight in text"><sup class="lineRef">3</sup><span class="italic">possit</span> B and inf. MSS.; <span class="italic">posset</span> A, E; <span class="italic">potest</span> Mdv.</a></li><script type="text/javascript">document.getElementById('note_LCL040_216_3').style.display = "none";</script></ul></section></notes></section>