<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
amissis illis sit miser. Beatus autem esse in maximarum <span class="br"></span><span class="lineNumber">87</span><span class="br"></span> rerum timore nemo potest. Nemo igitur esse beatus potest. Neque enim in aliqua parte sed in perpetuitate temporis vita beata dici<a class="footnoteLink" href="#note_LCL040_178_1" id="target_note_LCL040_178_1"><sup>1</sup></a> solet, nec appellatur omnino vita nisi confecta atque absoluta, nec potest quisquam alias beatus esse, alias miser; qui enim existimabit posse se miserum esse, beatus non erit. Nam cum suscepta semel est beata vita, tam permanet quam ipsa illa effectrix beatae vitae sapientia, neque exspectat ultimum tempus aetatis, quod Croeso scribit Herodotus praeceptum a Solone.</p>
<p>â€œAt enim, quemadmodum tute dicebas, negat Epicurus ne diuturnitatem quidem temporis ad beate vivendum aliquid afferre, nec minorem voluptatem percipi in brevitate temporis quam si illa sit sempiterna. <span class="br"></span><span class="lineNumber">88</span><span class="br"></span> Haec dicuntur inconstantissime. Cum enim summum bonum in voluptate ponat, negat infinito tempore aetatis voluptatem fieri maiorem quam finito atque modico. Qui bonum omne in virtute ponit, is potest dicere perfici beatam vitam perfectione virtutis: negat enim summo bono afferre incrementum diem; qui autem voluptate vitam effici beatam putabit, qui sibi is conveniet si negabit voluptatem crescere longinquitate? Igitur ne dolorem quidem. An dolor longissimus quisque miserrimus, voluptatem non optabiliorem diuturnitas facit? Quid est igitur cur ita semper deum Epicurus beatum appellet et aeternum? Dempta enim aeternitate nihilo beatior Iuppiter quam Epicurus; uterque enim summo

</p></section><notes><section class="footnotes"><ul><li class="note" id="note_LCL040_178_1"><a class="footnoteCrossrefLink" href="#target_note_LCL040_178_1" title="Click to highlight in text"><sup class="lineRef">1</sup><span class="italic">dici</span> Manutius, Mdv.; <span class="italic">duci</span> MSS.</a></li><script type="text/javascript">document.getElementById('note_LCL040_178_1').style.display = "none";</script></ul></section></notes></section>