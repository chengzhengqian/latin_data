<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
interdum cum ita dicant, si ad illam vitam quae cum virtute degatur ampulla aut strigilis accedat, sumpturum sapientem eam vitam potius quo haec adiecta <span class="br"></span><span class="lineNumber">31</span><span class="br"></span> sint nec beatiorem tamen ob eam causam fore. Hoc simile tandem est? non risu potius quam oratione eiciendum? Ampulla enim sit necne sit, quis non iure optimo irrideatur si laboret? At vero pravitate<a class="footnoteLink" href="#note_LCL040_334_1" id="target_note_LCL040_334_1"><sup>1</sup></a> membrorum et cruciatu dolorum si quis quem levet, magnam ineat gratiam; nec si ille<a class="footnoteLink" href="#note_LCL040_334_2" id="target_note_LCL040_334_2"><sup>2</sup></a> sapiens ad tortoris eculeum a tyranno ire cogatur similem habeat vultum et si ampullam perdidisset, sed ut magnum et difficile certamen iniens, cum sibi cum capitali adversario, dolore, depugnandum videret, excitaret omnes rationes fortitudinis ac patientiae quarum praesidio iniret difficile illud ut dixi magnumque proelium. Deinde non quaerimus quid obscuretur aut intereat quia sit admodum parvum, sed quid tale sit ut expleat summam. Una voluptas e multis obscuratur in illa vita voluptaria; sed tamen ea, quamvis parva sit, pars est eius vitae quae posita est in voluptate. Nummus in Croesi divitiis obscuratur, pars est tamen divitiarum. Quare obscurentur etiam haec quae secundum naturam esse dicimus in vita beata, sint modo partes vitae beatae.</p>
<span class="br"></span><span class="lineNumber">32</span><span class="br"></span><p>XIII. “Atqui si, ut convenire debet inter nos, est quaedam appetitio naturalis ea quae secundum naturam sunt appetens, eorum omnium est aliqua


</p></section><notes><section class="footnotes"><ul><li class="note" id="note_LCL040_334_1"><a class="footnoteCrossrefLink" href="#target_note_LCL040_334_1" title="Click to highlight in text"><sup class="lineRef">1</sup><span class="italic">pravitate</span> Bentley, Mdv.; <span class="italic">gravitate</span> MSS.</a></li><script type="text/javascript">document.getElementById('note_LCL040_334_1').style.display = "none";</script><li class="note" id="note_LCL040_334_2"><a class="footnoteCrossrefLink" href="#target_note_LCL040_334_2" title="Click to highlight in text"><sup class="lineRef">2</sup><span class="italic">ille</span> om. E, Mdv. brackets, Müller cps. § 20.</a></li><script type="text/javascript">document.getElementById('note_LCL040_334_2').style.display = "none";</script></ul></section></notes></section>