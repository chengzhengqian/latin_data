<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
potest brevius: ‘Bonum omne laudabile; laudabile autem omne honestum; bonum igitur omne honestum.’ O plumbeum pugionem! Quis enim tibi primum illud concesserit? (quo quidem concesso, nihil opus est secundo; si enim omne bonum laudabile <span class="br"></span><span class="lineNumber">49</span><span class="br"></span> est, omne honestum est); quis igitur tibi istud dabit praeter Pyrrhonem, Aristonem eorumve similes? quos tu non probas. Aristoteles, Xenocrates, tota illa familia non dabit, quippe qui valetudinem, vires, divitias, gloriam, multa alia bona esse dicant, laudabilia non dicant. Et hi quidem ita non sola virtute finem bonorum contineri putant, ut rebus tamen omnibus virtutem anteponant; quid censes eos esse facturos, qui omnino virtutem a bonorum fine segregaverunt, Epicurum, Hieronymum, illos <span class="br"></span><span class="lineNumber">50</span><span class="br"></span> etiam, si qui Carneadeum finem tueri volunt? Iam aut Callipho aut Diodorus quomodo poterunt tibi istud concedere, qui ad honestatem aliud adiungunt, quod ex eodem genere non sit? Placet igitur tibi, Cato, cum res sumpseris non concessas, ex illis efficere, quod velis? Iam ille sorites est,<a class="footnoteLink" href="#note_LCL040_354_1" id="target_note_LCL040_354_1"><sup>1</sup></a> quo nihil putatis esse vitiosius, ‘quod bonum sit, id esse optabile; quod optabile, id expetendum; quod expetendum, id laudabile’; dein reliqui gradus, sed ego in hoc resisto; eodem enim modo tibi nemo dabit, quod expetendum sit, id esse laudabile. Illud vero minime consectarium, sed in primis hebes, illorum

</p></section><notes><section class="footnotes"><ul><li class="note" id="note_LCL040_354_1"><a class="footnoteCrossrefLink" href="#target_note_LCL040_354_1" title="Click to highlight in text"><sup class="lineRef">1</sup><span class="italic">est</span> inserted by Baiter, Mdv.</a></li><script type="text/javascript">document.getElementById('note_LCL040_354_1').style.display = "none";</script></ul></section></notes></section>