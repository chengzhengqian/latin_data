<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
igitur eos qui audiunt. Quid? ille incendat? Restinguet citius si ardentem acceperit. Ista ipsa quae tu breviter, regem, dictatorem, divitem solum esse sapientem, a te quidem apte ac rotunde; quippe; habes enim a rhetoribus; illorum vero ista ipsa quam exsilia de virtutis vi! quam tantam volunt esse ut beatum per se efficere possit. Pungunt enim, quasi aculeis, interrogatiunculis angustis, quibus etiam qui assentiuntur nihil commutantur animo et iidem abeunt qui venerant; res enim fortasse verae, certe graves, non ita tractantur ut debent, sed aliquanto minutius.</p>
<span class="br"></span><span class="lineNumber">8</span><span class="br"></span><p>IV. “Sequitur disserendi ratio cognitioque naturae; nam de summo bono mox, ut dixi, videbimus et ad id explicandum disputationem omnem conferemus. In his igitur partibus duabus nihil erat quod Zeno commutare gestiret; res enim se praeclare habebat, et quidem in utraque parte. Quid enim ab antiquis ex eo genere quod ad disserendum valet praetermissum est? qui et definierunt plurima et definiendi artes reliquerunt, quodque est definitioni adiunctum, ut res in partes dividatur, id et fit ab illis et quemadmodum fieri oporteat traditur; item de contrariis, a quibus ad genera formasque generum venetunt. Iam argumenti ratione conclusi caput esse<a class="footnoteLink" href="#note_LCL040_308_1" id="target_note_LCL040_308_1"><sup>1</sup></a> faciunt ea quae perspicua dicunt; deinde ordinem sequuntur; tum quid verum sit in singulis extrema
</p></section><notes><section class="footnotes"><ul><li class="note" id="note_LCL040_308_1"><a class="footnoteCrossrefLink" href="#target_note_LCL040_308_1" title="Click to highlight in text"><sup class="lineRef">1</sup>[<span class="italic">esse</span>]? (cf. § 68) Reid.</a></li><script type="text/javascript">document.getElementById('note_LCL040_308_1').style.display = "none";</script></ul></section></notes></section>