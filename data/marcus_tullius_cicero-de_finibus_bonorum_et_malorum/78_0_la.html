<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2">
<span class="br"></span><span class="lineNumber">67</span><span class="br"></span><p>XXI. “Aut haec tibi, Torquate, sunt vituperanda aut patrocinium voluptatis repudiandum. Quod autem patrocinium aut quae ista causa est voluptatis quae nec testes ullos e claris viris nec laudatores poterit adhibere? Ut enim nos ex annalium monumentis testes excitamus eos quorum omnis vita consumpta est in laboribus gloriosis, qui voluptatis nomen audire non possent, sic in vestris disputationibus historia muta est. Numquam audivi in Epicuri schola Lycurgum, Solonem, Miltiadem, Themistoclem, Epaminondam nominari, qui in ore sunt ceterorum philosophorum omnium. Nunc vero, quoniam haec nos etiam tractare coepimus, suppeditabit nobis Atticus <span class="br"></span><span class="lineNumber">68</span><span class="br"></span> noster e thesauris suis quos et quantos viros! Nonne melius est de his aliquid quam tantis voluminibus de Themista loqui? Sint ista Graecorum; quamquam ab iis philosophiam et omnes ingenuas disciplinas habemus; sed tamen est aliquid quod nobis non liceat, liceat illis. Pugnant Stoici cum Peripateticis. Alteri negant quidquam esse bonum nisi quod honestum sit, alteri plurimum se et longe longeque plurimum tribuere honestati, sed tamen et in corpore et extra esse quaedam bona. Et certamen honestum et disputatio splendida! Omnis est enim de virtutis dignitate contentio. At cum<a class="footnoteLink" href="#note_LCL040_156_1" id="target_note_LCL040_156_1"><sup>1</sup></a> tuis cum disseras, multa sunt audienda etiam de obscenis voluptatibus, <span class="br"></span><span class="lineNumber">69</span><span class="br"></span> de quibus ab Epicuro saepissime dicitur. Non potes ergo ista tueri, Torquate, mihi crede, si te ipse et

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL040_156_1"><a class="footnoteCrossrefLink" href="#target_note_LCL040_156_1" title="Click to highlight in text"><sup class="lineRef">1</sup><span class="italic">at</span> 〈<span class="italic">tu</span>〉 <span class="italic">cum</span> Martha (and <span class="italic">disseris</span> ed.).</a></li><script type="text/javascript">document.getElementById('note_LCL040_156_1').style.display = "none";</script></ul></section></notes></section>