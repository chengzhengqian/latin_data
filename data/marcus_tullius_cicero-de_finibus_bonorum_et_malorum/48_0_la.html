<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
non ut nos non intellegamus quae vis sit istius verbi, sed ut ille suo more loquatur, nostrum neglegat. <span class="br"></span><span class="lineNumber">16</span><span class="br"></span> Si enim idem dicit quod Hieronymus, qui censet summum bonum esse sine ulla molestia vivere, cur mavult dicere voluptatem quam vacuitatem doloris, ut ille facit, qui quid dicat intellegit? sin autem voluptatem putat adiungendam eam quae sit in motu (sic enim appellat hanc dulcem, ‘in motu,’ illam nihil dolentis, ‘in stabilitate’), quid tendit? cum efficere non possit ut cuiquam qui ipse sibi notus sit, hoc est qui suam naturam sensumque perspexerit, vacuitas doloris et voluptas idem esse videatur. Hoc est vim afferre, Torquate, sensibus, extorquere ex animis cognitiones verborum quibus imbuti sumus Quis est enim qui non videat haec esse in natura rerum tria? unum cum in voluptate sumus, alterum cum in dolore, tertium hoc in quo nunc equidem sum, credo item vos, nec in dolore nec in voluptate; ut in voluptate sit qui epuletur, in dolore qui torqueatur: tu autem inter haec tantam multitudinem hominum interiectam non vides nec laetantium <span class="br"></span><span class="lineNumber">17</span><span class="br"></span> nec dolentium?” “Non prorsus,” inquit, “omnesque qui sine dolore sint in voluptate, et ea quidem summa, esse dico”. “Ergo in eadem voluptate eum qui
<span class="br"></span><span class="lineNumber"></span><span class="br"></span>
</p></section><notes></notes></section>