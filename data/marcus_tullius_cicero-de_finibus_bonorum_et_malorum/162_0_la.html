<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2">
<span class="br"></span><span class="lineNumber">21</span><span class="br"></span><p>IX. â€œO magnam vim ingeni causamque iustam cur nova exsisteret disciplina! Perge porro: sequuntur enim ea quae tu scientissime complexus es, omnium insipientiam, iniustitiam, alia vitia similia esse, omniaque peccata esse paria, eosque qui natura doctrinaque longe ad virtutem processissent, nisi eam plane consecuti essent, summe esse miseros, neque inter eorum vitam et improbissimorum quidquam omnino interesse, ut Plato, tantus ille vir, si sapiens non fuerit, nihilo melius quam quivis improbissimus nec beatius vixerit. Haec videlicet est correctio philosophiae veteris et emendatio, quae omnino aditum nullum habere potest in urbem, in forum, in curiam. Quis enim ferre posset ita loquentem eum qui se auctorem vitae graviter et sapienter agendae profiteretur, nomina rerum commutantem,<a class="footnoteLink" href="#note_LCL040_324_1" id="target_note_LCL040_324_1"><sup>1</sup></a> cumque idem sentiret quod omnes, quibus rebus eandem vim tribueret alia nomina imponentem, verba modo <span class="br"></span><span class="lineNumber">22</span><span class="br"></span> mutantem, de opinionibus nihil detrahentem? Patronusne causae in epilogo pro reo dicens negaret esse malum exsilium, publicationem bonorum? haec reicienda esse, non fugienda? nec misericordem iudicem esse oportere? In contione autem si loqueretur, si Hannibal ad portas venisset murumque iaculo traiecisset, negaret esse in malis capi, venire, interfici, patriam amittere? An senatus, cum triumphum

</p></section><notes><section class="footnotes"><ul><li class="note" id="note_LCL040_324_1"><a class="footnoteCrossrefLink" href="#target_note_LCL040_324_1" title="Click to highlight in text"><sup class="lineRef">1</sup><span class="italic">nomina rerum commutantem</span> bracketed by Mdv. and earlier edd.</a></li><script type="text/javascript">document.getElementById('note_LCL040_324_1').style.display = "none";</script></ul></section></notes></section>