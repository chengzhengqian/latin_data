<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
noluisse; septem autem illi non suo sed populorum <span class="br"></span><span class="lineNumber">8</span><span class="br"></span> suffragio omnium nominati sunt. Verum hoc loco sumo verbis his eandem certe vim voluptatis Epicurum nosse quam ceteros. Omnes enim iucundum motum quo sensus hilaretur Graece ἡδονήν, Latine voluptatem vocant.” “Quid est igitur,” inquit, “quod requiras?” “Dicam,” inquam, “et quidem discendi causa magis quam quo te aut Epicurum reprensum velim.” “Ego quoque,” inquit, “didicerim libentius si quid attuleris quam te reprenderim.” “Tenesne igitur,” inquam, “Hieronymus Rhodius quid dicat esse summum bonum, quo putet omnia referri oportere?” “Teneo,” inquit, “finem illi videri nihil dolere.” “Quid? idem iste,” inquam, <span class="br"></span><span class="lineNumber">9</span><span class="br"></span> “de voluptate quid sentit?” “Negat esse eam,” inquit, “propter se expetendam.” “Aliud igitur esse censet gaudere, aliud non dolere.” “Et quidem,” inquit, “vehementer errat; nam, ut paulo ante docui, augendae voluptatis finis est doloris omnis amotio.” “Non dolere,” inquam, “istud quam vim habeat postea videro; aliam vero vim voluptatis esse, aliam nihil dolendi, nisi valde pertinax fueris, concedas necesse est.” “Atqui reperies,” inquit, “in hoc quidem pertinacem; dici enim nihil potest verius.” “Estne, quaeso,” inquam, “sitienti in bibendo
</p></section><notes></notes></section>