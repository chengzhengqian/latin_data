<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
animal applicatum esse ad id quod in eo sit optimum et in eius unius occupatum esse custodia, reliquasque naturas nihil aliud agere nisi ut id conservent quod in quaque optimum sit? Quomodo autem optimum, si bonum praeterea nullum est? Sin autem reliqua appetenda sunt, cur, quod est ultimum rerum appetendarum, id non aut ex omnium earum aut ex plurimarum et maximarum appetitione concluditur? Ut Phidias potest a primo instituere signum idque perficere, potest ab alio inchoatum accipere et absolvere, huic similis est sapientia; non enim ipsa genuit hominem sed accepit a natura inchoatum; hanc ergo intuens <span class="br"></span><span class="lineNumber">35</span><span class="br"></span> debet institutum illud quasi signum absolvere. Qualem igitur hominem natura inchoavit? et quod est munus, quod opus sapientiae? quid est quod ab ea absolvi et perfici debeat? Si nihil [in eo quod perficiendum est]<a class="footnoteLink" href="#note_LCL040_338_1" id="target_note_LCL040_338_1"><sup>1</sup></a> praeter motum ingeni quendam, id est, rationem, necesse est huic ultimum esse ex virtute agere; rationis enim perfectio est virtus; si nihil nisi corpus, summa erunt illa, valetudo, vacuitas <span class="br"></span><span class="lineNumber">36</span><span class="br"></span> doloris, pulchritudo, cetera.</p>
<p>XIV. Nunc de hominis summo bono quaeritur; quid igitur dubitamus in tota eius natura quaerere quid sit effectum? Cum enim constet inter omnes omne officium munusque sapientiae in hominis cultu esse occupatum, alii (ne me existimes contra Stoicos solum dicere) eas sententias

</p></section><notes><section class="footnotes"><ul><li class="note" id="note_LCL040_338_1"><a class="footnoteCrossrefLink" href="#target_note_LCL040_338_1" title="Click to highlight in text"><sup class="lineRef">1</sup><span class="italic">in eo quod perficiendum est</span> bracketed by ed., cp. ยง 27 f.; Mdv. <span class="italic">in quo</span> (i.e. <span class="italic">in aliquo animali</span>) <span class="italic">perficiendum est.</span></a></li><script type="text/javascript">document.getElementById('note_LCL040_338_1').style.display = "none";</script></ul></section></notes></section>