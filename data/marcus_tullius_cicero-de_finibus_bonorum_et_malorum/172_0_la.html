<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
constitui, si ea quae extra virtutem sint ad beate vivendum pertineant. Quod totum contra est; introduci enim virtus nullo modo potest, nisi omnia quae<a class="footnoteLink" href="#note_LCL040_344_1" id="target_note_LCL040_344_1"><sup>1</sup></a> leget quaeque reiciet unam referentur ad summam. Nam si omnino nos<a class="footnoteLink" href="#note_LCL040_344_2" id="target_note_LCL040_344_2"><sup>2</sup></a> neglegemus, in Aristonea vitia incidemus et peccata obliviscemurque quae virtuti ipsi principia dederimus; si ea non neglegemus neque tamen ad finem summi boni referemus, non multum ab Erilli levitate aberimus;<a class="footnoteLink" href="#note_LCL040_344_3" id="target_note_LCL040_344_3"><sup>3</sup></a> duarum enim vitarum nobis erunt instituta capienda. Facit enim ille duo seiuncta ultima bonorum, quae ut essent vera coniungi debuerunt; nunc ita separantur ut diiuncta sint, quo nihil potest esse perversius.<span class="br"></span><span class="lineNumber">41</span><span class="br"></span> Itaque contra est ac dicitis; nam constitui virtus nullo modo potest nisi ea quae sunt prima naturae ut ad summam pertinentia tenebit. Quaesita enim virtus est non quae relinqueret naturam sed quae tueretur; at illa ut vobis placet partem quandam tuetur, reliquam deserit. Atque ipsa hominis institutio si loqueretur hoc diceret, primos suos quasi coeptus appetendi fuisse ut se conservaret in ea natura in qua ortus esset. Nondum autem explanatum satis erat quid maxime natura vellet. Explanetur igitur. Quid ergo? aliud<a class="footnoteLink" href="#note_LCL040_344_4" id="target_note_LCL040_344_4"><sup>4</sup></a> intellegetur nisi uti ne quae pars naturae neglegatur? In qua si nihil est praeter




<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL040_344_1"><a class="footnoteCrossrefLink" href="#target_note_LCL040_344_1" title="Click to highlight in text"><sup class="lineRef">1</sup><span class="italic">quae</span> 〈qui〉? Reid.</a></li><script type="text/javascript">document.getElementById('note_LCL040_344_1').style.display = "none";</script><li class="note" id="note_LCL040_344_2"><a class="footnoteCrossrefLink" href="#target_note_LCL040_344_2" title="Click to highlight in text"><sup class="lineRef">2</sup><span class="italic">nos:</span> edd. conj. <span class="italic">ea.</span> Mdv. marks as corrupt, and conj. <span class="italic">omnino omnia praeter animos neglegemus.</span> Perhaps <span class="italic">omnino nostra corpora neglegemus.</span></a></li><script type="text/javascript">document.getElementById('note_LCL040_344_2').style.display = "none";</script><li class="note" id="note_LCL040_344_3"><a class="footnoteCrossrefLink" href="#target_note_LCL040_344_3" title="Click to highlight in text"><sup class="lineRef">3</sup><span class="italic">aberimus</span> Cobet (‘admodum probabiliter’ Mdv.): <span class="italic">aberrabimus</span> Mdv., MSS.</a></li><script type="text/javascript">document.getElementById('note_LCL040_344_3').style.display = "none";</script><li class="note" id="note_LCL040_344_4"><a class="footnoteCrossrefLink" href="#target_note_LCL040_344_4" title="Click to highlight in text"><sup class="lineRef">4</sup><span class="italic">Quid ergo? aliud</span> ed. <span class="italic">Quid ergo aliud</span> Mdv. etc.</a></li><script type="text/javascript">document.getElementById('note_LCL040_344_4').style.display = "none";</script></ul></section></notes></section>