<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
genere manebit. Alia est igitur propria<a class="footnoteLink" href="#note_LCL040_254_1" id="target_note_LCL040_254_1"><sup>1</sup></a> aestimatio virtutis, quae genere, non crescendo valet.</p>
<span class="br"></span><span class="lineNumber">35</span><span class="br"></span><p>“Nec vero perturbationes animorum, quae vitam insipientium miseram acerbamque reddunt (quas Graeci πάθη appellant, poteram ego verbum ipsum interpretans morbos appellare, sed non conveniret<a class="footnoteLink" href="#note_LCL040_254_2" id="target_note_LCL040_254_2"><sup>2</sup></a> ad omnia; quis enim misericordiam aut ipsam iracundiam morbum solet dicere? at illi dicunt πάθος; sit igitur perturbatio, quae nomine ipso vitiosa declarari videtur; nec eae perturbationes vi aliqua naturali moventur<a class="footnoteLink" href="#note_LCL040_254_3" id="target_note_LCL040_254_3"><sup>3</sup></a>; omnesque eae sunt genere quattuor, partibus plures, aegritudo, formido, libido, quamque Stoici communi nomine corporis et animi ἡδονήν appellant, ego malo laetitiam appellare, quasi gestientis animi elationem voluptariam:) perturbationes autem nulla naturae vi commoventur, omniaque ea sunt opiniones ac iudicia levitatis; itaque his sapiens semper vacabit.</p>
<span class="br"></span><span class="lineNumber">36</span><span class="br"></span><p>XI. “Omne autem quod honestum sit id esse propter se expetendum, commune nobis est cum multorum aliorum philosophorum sententiis, Praeter enim tres disciplinas quae virtutem a summo bono excludunt, ceteris omnibus philosophis haec est tuenda sententia, maxime tamen his<a class="footnoteLink" href="#note_LCL040_254_4" id="target_note_LCL040_254_4"><sup>4</sup></a> qui nihil aliud in bonorum numero nisi honestum esse voluerunt. Sed haec quidem est perfacilis et expedita defensio. Quis est enim aut quis umquam fuit aut avaritia tam ardenti aut tam effrenatis cupiditatibus,




</p></section><notes><section class="footnotes"><ul><li class="note" id="note_LCL040_254_1"><a class="footnoteCrossrefLink" href="#target_note_LCL040_254_1" title="Click to highlight in text"><sup class="lineRef">1</sup>〈et〉 <span class="italic">propria</span>? Reid.</a></li><script type="text/javascript">document.getElementById('note_LCL040_254_1').style.display = "none";</script><li class="note" id="note_LCL040_254_2"><a class="footnoteCrossrefLink" href="#target_note_LCL040_254_2" title="Click to highlight in text"><sup class="lineRef">2</sup><span class="italic">conveniret</span> edd.; <span class="italic">conveniet</span> MSS.</a></li><script type="text/javascript">document.getElementById('note_LCL040_254_2').style.display = "none";</script><li class="note" id="note_LCL040_254_3"><a class="footnoteCrossrefLink" href="#target_note_LCL040_254_3" title="Click to highlight in text"><sup class="lineRef">3</sup><span class="italic">nec</span>—<span class="italic">moventur</span> Mdv. brackets.</a></li><script type="text/javascript">document.getElementById('note_LCL040_254_3').style.display = "none";</script><li class="note" id="note_LCL040_254_4"><a class="footnoteCrossrefLink" href="#target_note_LCL040_254_4" title="Click to highlight in text"><sup class="lineRef">4</sup><span class="italic">his</span> Mdv.; <span class="italic">his Stoicis</span> MSS.; <span class="italic">Stoicis</span> (miswritten <span class="italic">istoicis</span>) Reid.</a></li><script type="text/javascript">document.getElementById('note_LCL040_254_4').style.display = "none";</script></ul></section></notes></section>