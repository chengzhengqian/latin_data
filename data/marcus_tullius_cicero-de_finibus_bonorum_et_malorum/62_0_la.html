<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
iudici estâ€™; si enim non fuit eorum iudici, nihilo magis hoc non addito illud est iudicatum. Quid iudicant sensus? Dulce, amarum, leve, asperum, prope, longe, stare, movere<a class="footnoteLink" href="#note_LCL040_124_1" id="target_note_LCL040_124_1"><sup>1</sup></a>, quadratum, rotundum. <span class="br"></span><span class="lineNumber">37</span><span class="br"></span> Aequam<a class="footnoteLink" href="#note_LCL040_124_2" id="target_note_LCL040_124_2"><sup>2</sup></a> igitur pronuntiabit sententiam ratio, ad hibita primum divinarum humanarumque rerum scientia, quae potest appellari rite sapientia, deinde adiunctis virtutibus, quas ratio rerum omnium dominas, tu voluptatum satellites et ministras esse voluisti; quarum adeo omnium ex sententia pronuntiabit primum de voluptate, nihil esse ei loci, non modo ut sola ponatur in summi boni sede quod<a class="footnoteLink" href="#note_LCL040_124_3" id="target_note_LCL040_124_3"><sup>3</sup></a> quaerimus, sed ne illo quidem modo ut ad honestatem applicetur. De vacuitate doloris eadem sententia <span class="br"></span><span class="lineNumber">38</span><span class="br"></span> erit. Reicietur etiam Carneades, nec ulla de summo bono ratio aut voluptatis non dolendive particeps aut honestatis expers probabitur. Ita relinquet duas, de quibus etiam atque etiam consideret. Aut enim statuet nihil esse bonum nisi honestum, nihil malum nisi turpe, cetera aut omnino nihil habere momenti aut tantum ut nec expetenda nec fugienda sed eligenda modo aut reicienda sint; aut anteponet eam quam cum honestate ornatissimam, tum etiam ipsis initiis naturae et totius perfectione vitae locupletatam videbit. Quod eo liquidius faciet,



</p></section><notes><section class="footnotes"><ul><li class="note" id="note_LCL040_124_1"><a class="footnoteCrossrefLink" href="#target_note_LCL040_124_1" title="Click to highlight in text"><sup class="lineRef">1</sup><span class="italic">moveri</span>? Reid.</a></li><script type="text/javascript">document.getElementById('note_LCL040_124_1').style.display = "none";</script><li class="note" id="note_LCL040_124_2"><a class="footnoteCrossrefLink" href="#target_note_LCL040_124_2" title="Click to highlight in text"><sup class="lineRef">2</sup><span class="italic">aequam</span> Mdv. with early edd., <span class="italic">quam</span> MSS.</a></li><script type="text/javascript">document.getElementById('note_LCL040_124_2').style.display = "none";</script><li class="note" id="note_LCL040_124_3"><a class="footnoteCrossrefLink" href="#target_note_LCL040_124_3" title="Click to highlight in text"><sup class="lineRef">3</sup><span class="italic">quod,</span> Reid, <span class="italic">quam,</span> MSS.</a></li><script type="text/javascript">document.getElementById('note_LCL040_124_3').style.display = "none";</script></ul></section></notes></section>