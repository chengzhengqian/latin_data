<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
Africano decerneret, ‘quod eius virtute,’ aut ‘felicitate’ posset dicere, si neque virtus in ullo nisi in<a class="footnoteLink" href="#note_LCL040_326_1" id="target_note_LCL040_326_1"><sup>1</sup></a> sapiente nec felicitas vere dici potest? Quae est igitur ista philosophia quae communi more in foro loquitur, in libellis suo? praesertim cum quod illi suis verbis significant<a class="footnoteLink" href="#note_LCL040_326_2" id="target_note_LCL040_326_2"><sup>2</sup></a> in eo nihil novetur,<a class="footnoteLink" href="#note_LCL040_326_3" id="target_note_LCL040_326_3"><sup>3</sup></a> <span class="br"></span><span class="lineNumber">23</span><span class="br"></span> eaedem res maneant alio modo. Quid enim interest, divitias, opes, valetudinem bona dicas anne praeposita, cum ille qui ista bona dicit nihilo plus iis tribuat quam tu qui eadem illa praeposita nominas? Itaque homo in primis ingenuus et gravis, dignus illa familiaritate Scipionis et Laeli, Panaetius, cum ad Q. Tuberonem de dolore patiendo scriberet, quod esse caput debebat si probari posset, nusquam posuit non esse malum dolorem, sed quid esset et quale, quantumque in eo esset alieni, deinde quae ratio esset perferendi; cuius quidem, quoniam Stoicus fuit, sententia condemnata mihi videtur esse inanitas ista verborum.</p>
<span class="br"></span><span class="lineNumber">24</span><span class="br"></span><p>X. “Sed ut propius ad ea, Cato, accedam quae a te dicta sunt, pressius agamus eaque quae modo dixisti cum iis conferamus quae tuis antepono. Quae sunt igitur communia vobis cum antiquis, iis sic utamur quasi concessis; quae in controversiam veniunt,



</p></section><notes><section class="footnotes"><ul><li class="note" id="note_LCL040_326_1"><a class="footnoteCrossrefLink" href="#target_note_LCL040_326_1" title="Click to highlight in text"><sup class="lineRef">1</sup><span class="italic">in</span> om. most MSS.</a></li><script type="text/javascript">document.getElementById('note_LCL040_326_1').style.display = "none";</script><li class="note" id="note_LCL040_326_2"><a class="footnoteCrossrefLink" href="#target_note_LCL040_326_2" title="Click to highlight in text"><sup class="lineRef">2</sup><span class="italic">significant</span> Kayser; <span class="italic">significent</span> MSS., Mdv.</a></li><script type="text/javascript">document.getElementById('note_LCL040_326_2').style.display = "none";</script><li class="note" id="note_LCL040_326_3"><a class="footnoteCrossrefLink" href="#target_note_LCL040_326_3" title="Click to highlight in text"><sup class="lineRef">3</sup>After <span class="italic">nouetur</span> MSS. add <span class="italic">de ipsis rebus nihil mutetur.</span></a></li><script type="text/javascript">document.getElementById('note_LCL040_326_3').style.display = "none";</script></ul></section></notes></section>