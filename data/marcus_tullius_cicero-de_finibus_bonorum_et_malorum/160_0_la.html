<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
progressionem persecuti sunt. Ex quo magnitudo quoque animi exsistebat qua facile posset repugnari obsistique fortunae, quod maximae res essent in potestate sapientis; varietates autem iniuriasque fortunae facile veterum philosophorum praeceptis instituta <span class="br"></span><span class="lineNumber">18</span><span class="br"></span> vita superabat. Principiis autem a natura datis amplitudines quaedam bonorum excitabantur, partim profectae a contemplatione rerum occultarum, quod erat insitus menti cognitionis amor, e quo etiam rationis explicandae disserendique cupiditas consequebatur; quodque hoc solum animal natum est pudoris ac verecundiae particeps appetensque convictum hominum ac societatem animadvertensque in omnibus rebus quas ageret aut diceret ut ne quid ab eo fieret nisi honeste ac decore, his initiis et<a class="footnoteLink" href="#note_LCL040_320_1" id="target_note_LCL040_320_1"><sup>1</sup></a> ut ante dixi seminibus a natura datis, temperantia, modestia, iustitia et omnis honestas perfecte absoluta est.</p>
<span class="br"></span><span class="lineNumber">19</span><span class="br"></span><p>VIII. “Habes,” inquam, “Cato, formam eorum de quibus loquor philosophorum. Qua exposita scire cupio quae causa sit cur Zeno ab hac antiqua constitutione desciverit, quidnam horum ab eo non sit probatum: quodne omnem naturam conservatricem sui dixerint, an quod omne animal ipsum sibi commendatum ut se salvum<a class="footnoteLink" href="#note_LCL040_320_2" id="target_note_LCL040_320_2"><sup>2</sup></a> in suo genere incolumeque vellet, an quod,<a class="footnoteLink" href="#note_LCL040_320_3" id="target_note_LCL040_320_3"><sup>3</sup></a> cum omnium artium finis is esset quem natura maxime quaereret, idem statui debere de totius arte vitae, an quod, cum ex animo



</p></section><notes><section class="footnotes"><ul><li class="note" id="note_LCL040_320_1"><a class="footnoteCrossrefLink" href="#target_note_LCL040_320_1" title="Click to highlight in text"><sup class="lineRef">1</sup><span class="italic">et</span> inserted by Mdv.</a></li><script type="text/javascript">document.getElementById('note_LCL040_320_1').style.display = "none";</script><li class="note" id="note_LCL040_320_2"><a class="footnoteCrossrefLink" href="#target_note_LCL040_320_2" title="Click to highlight in text"><sup class="lineRef">2</sup><span class="italic">se salvum</span> Lambinus, Mdv.; <span class="italic">se et salvum</span> MSS.</a></li><script type="text/javascript">document.getElementById('note_LCL040_320_2').style.display = "none";</script><li class="note" id="note_LCL040_320_3"><a class="footnoteCrossrefLink" href="#target_note_LCL040_320_3" title="Click to highlight in text"><sup class="lineRef">3</sup><span class="italic">quod</span> inserted by Mdv.</a></li><script type="text/javascript">document.getElementById('note_LCL040_320_3').style.display = "none";</script></ul></section></notes></section>