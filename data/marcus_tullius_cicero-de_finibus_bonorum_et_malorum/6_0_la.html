<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2">
<span class="br"></span><span class="lineNumber">10</span><span class="br"></span><p>Sed iure Mucius. Ego autem mirari satis non<a class="footnoteLink" href="#note_LCL040_12_1" id="target_note_LCL040_12_1"><sup>1</sup></a> queo, unde hoc sit tam insolens domesticarum rerum fastidium. Non est omnino hic docendi locus, sed ita sentio et saepe disserui, Latinam linguam non modo non inopem, ut vulgo putarent, sed locupletiorem etiam esse quam Graecam. Quando enim nobis, vel dicam aut oratoribus bonis aut poetis, postea quidem quam fuit quem imitarentur, ullus orationis vel copiosae vel elegantis ornatus defuit?</p>
<p>IV. Ego vero, quoniam<a class="footnoteLink" href="#note_LCL040_12_2" id="target_note_LCL040_12_2"><sup>2</sup></a> forensibus operis, laboribus, periculis non deseruisse mihi videor praesidium in quo a populo Romano locatus sum, debeo profecto, quantumcumque possum, in eo quoque elaborare ut sint opera, studio, labore meo doctiores cives mei, nec cum istis tanto opere pugnare qui Graeca legere malint, modo legant illa ipsa, ne simulent, et iis servire qui vel utrisque litteris uti velint vel, si suas <span class="br"></span><span class="lineNumber">11</span><span class="br"></span> habent, illas non magno opere desiderent. Qui autem alia malunt scribi a nobis, aequi esse debent, quod et scripta multa sunt, sic ut plura nemini e nostris, et scribentur fortasse plura si vita suppetet; et tamen qui diligenter haec quae de philosophia litteris mandamus legere assueverit, iudicabit nulla ad legendum his esse potiora. Quid est enim in


</p></section><notes><section class="footnotes"><ul><li class="note" id="note_LCL040_12_1"><a class="footnoteCrossrefLink" href="#target_note_LCL040_12_1" title="Click to highlight in text"><sup class="lineRef">1</sup><span class="italic">mirari satis non</span> Mdv. (<span class="italic">satis mirari non</span> Or.); <span class="italic">mirari non</span> MSS.</a></li><script type="text/javascript">document.getElementById('note_LCL040_12_1').style.display = "none";</script><li class="note" id="note_LCL040_12_2"><a class="footnoteCrossrefLink" href="#target_note_LCL040_12_2" title="Click to highlight in text"><sup class="lineRef">2</sup><span class="italic">quoniam</span> Mdv., <span class="italic">cum</span> MSS., Reid (c. indic, slightly archaistic).</a></li><script type="text/javascript">document.getElementById('note_LCL040_12_2').style.display = "none";</script></ul></section></notes></section>