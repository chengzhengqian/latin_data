<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
vitio id eveniat tamen in corpore mutari hominis <span class="br"></span><span class="lineNumber">36</span><span class="br"></span> natura videatur. Itaque e contrario moderati aequabilesque habitus, affectiones ususque corporis apti esse ad naturam videntur.</p>
<p>“Iam vero animus non esse solum sed etiam cuiusdam modi debet esse, ut et omnes partes suas habeat incolumes et de virtutibus nulla desit. Atque in sensibus est sua cuiusque virtus, ut ne quid impediat quo minus suo sensus quisque munere fungatur in iis rebus celeriter expediteque percipiendis quae subiectae sunt sensibus.</p>
<p>XIII. Animi autem<a class="footnoteLink" href="#note_LCL040_432_1" id="target_note_LCL040_432_1"><sup>1</sup></a> et eius animi partis quae princeps est quaeque mens nominatur plures sunt virtutes, sed duo prima genera, unum earum quae ingenerantur suapte natura appellanturque non voluntariae, alterum<a class="footnoteLink" href="#note_LCL040_432_2" id="target_note_LCL040_432_2"><sup>2</sup></a> earum quae in voluntate positae magis proprio nomine appellari solent, quarum est excellens in animorum laude praestantia. Prioris generis est docilitas, memoria; quae fere omnia appellantur uno ingeni nomine, easque virtutes qui habent ingeniosi vocantur. Alterum autem genus est magnarum verarumque virtutum quas appellamus voluntarias, ut prudentiam, temperantiam, fortitudinem, iustitiam et reliquas generis eiusdem.</p>
<span class="br"></span><span class="lineNumber">37</span><span class="br"></span><p>“Et summatim quidem haec erant de corpore animoque dicenda, quibus quasi informatum est quid hominis natura postulet; ex quo perspicuum est, quoniam ipsi a nobis diligamur omniaque et in animo


</p></section><notes><section class="footnotes"><ul><li class="note" id="note_LCL040_432_1"><a class="footnoteCrossrefLink" href="#target_note_LCL040_432_1" title="Click to highlight in text"><sup class="lineRef">1</sup><span class="italic">animi autem</span> br. Martha as including <span class="italic">sensus.</span></a></li><script type="text/javascript">document.getElementById('note_LCL040_432_1').style.display = "none";</script><li class="note" id="note_LCL040_432_2"><a class="footnoteCrossrefLink" href="#target_note_LCL040_432_2" title="Click to highlight in text"><sup class="lineRef">2</sup><span class="italic">alterum</span> inf. MSS., Mdv.; <span class="italic">alterum autem</span> E.</a></li><script type="text/javascript">document.getElementById('note_LCL040_432_2').style.display = "none";</script></ul></section></notes></section>