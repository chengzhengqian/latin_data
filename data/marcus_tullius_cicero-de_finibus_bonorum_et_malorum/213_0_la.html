<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
tam valde perhorrescere (quod item<a class="footnoteLink" href="#note_LCL040_426_1" id="target_note_LCL040_426_1"><sup>1</sup></a> est reprehendendum in dolore); sed quia fere sic afficiuntur omnes, satis argumenti est ab interitu naturam abhorrere; idque quo magis quidam ita faciunt ut iure etiam reprehendantur, hoc magis intellegendum est haec ipsa nimia in quibusdam futura non fuisse nisi quaedam essent modica natura. Nec vero dico eorum metum mortis qui, quia privari se vitae bonis arbitrentur aut quia quasdam post mortem formidines extimescant aut si<a class="footnoteLink" href="#note_LCL040_426_2" id="target_note_LCL040_426_2"><sup>2</sup></a> metuant ne cum dolore moriantur, idcirco mortem fugiant; in parvis enim saepe qui nihil eorum cogitant, si quando iis ludentes minamur praecipitaturos alicunde, extimescunt. Quin etiam ‘ferae’, inquit Pacuvius,</p>
<p>‘quibus abest ad praecavendum intellegendi astutia,’ <span class="br"></span><span class="lineNumber">32</span><span class="br"></span> iniecto terrore mortis ‘horrescunt.’ Quis autem de ipso sapiente aliter existimat quin, etiam cum decreverit esse moriendum, tamen discessu a suis atque ipsa relinquenda luce moveatur? Maxime autem in hoc quidem genere vis est perspicua naturae, cum et mendicitatem multi perpetiantur ut vivant, et angantur appropinquatione mortis confecti homines senectute, et ea perferant quae Philoctetam videmus in fabulis; qui cum cruciaretur non ferendis doloribus, propagabat tamen vitam aucupio; ‘configebat tardus celeres, stans volantes,’ ut apud Attium est,


</p></section><notes><section class="footnotes"><ul><li class="note" id="note_LCL040_426_1"><a class="footnoteCrossrefLink" href="#target_note_LCL040_426_1" title="Click to highlight in text"><sup class="lineRef">1</sup><span class="italic">item:</span> Mdv. conj. <span class="italic">idem.</span></a></li><script type="text/javascript">document.getElementById('note_LCL040_426_1').style.display = "none";</script><li class="note" id="note_LCL040_426_2"><a class="footnoteCrossrefLink" href="#target_note_LCL040_426_2" title="Click to highlight in text"><sup class="lineRef">2</sup><span class="italic">si:</span> Müller conj. <span class="italic">quia.</span></a></li><script type="text/javascript">document.getElementById('note_LCL040_426_2').style.display = "none";</script></ul></section></notes></section>