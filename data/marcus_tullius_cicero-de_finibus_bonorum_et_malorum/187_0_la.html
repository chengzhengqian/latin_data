<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
Quarum, inquit, artium summae crescere possunt, earum etiam contrariorum summa poterit augeri; ad virtutis autem summam accedere nihil potest; ne vitia quidem igitur crescere poterunt, quae sunt virtutum contraria. Utrum igitur tandem perspicuisne dubia aperiuntur an dubiis perspicua tolluntur? Atqui hoc perspicuum est, vitia alia aliis<a class="footnoteLink" href="#note_LCL040_374_1" id="target_note_LCL040_374_1"><sup>1</sup></a> esse maiora; illud dubium, ad id quod summum bonum dicitis ecquaenam fieri possit accessio. Vos autem, cum perspicuis dubia debeatis illustrare, dubiis perspicua conamini <span class="br"></span><span class="lineNumber">68</span><span class="br"></span> tollere. Itaque eadem<a class="footnoteLink" href="#note_LCL040_374_2" id="target_note_LCL040_374_2"><sup>2</sup></a> ratione qua sum paulo ante usus haerebitis. Si enim propterea vitia alia aliis maiora non sunt quia ne ad finem quidem bonorum eum quem vos facitis quidquam potest accedere, quoniam perspicuum est vitia non esse omnium paria, finis bonorum vobis mutandus est. Teneamus enim illud necesse est, cum consequens aliquod falsum sit, illud cuius id consequens sit non posse esse verum.</p>
<p>XXV. “Quae est igitur causa istarum angustiarum? Gloriosa ostentatio in constituendo summo bono. Cum enim quod honestum sit id solum bonum esse confirmatur, tollitur cura valetudinis, diligentia rei familiaris, administratio rei publicae, ordo gerendorum negotiorum, officia vitae; ipsum denique illud honestum, in quo uno vultis esse omnia, deserendum est; quae diligentissime contra Aristonem dicuntur a Chrysippo. Ex ea difficultate illae ‘fallaciloquae,’ <span class="br"></span><span class="lineNumber">69</span><span class="br"></span> ut ait Attius, ‘malitiae,’ natae sunt. Quod enim


</p></section><notes><section class="footnotes"><ul><li class="note" id="note_LCL040_374_1"><a class="footnoteCrossrefLink" href="#target_note_LCL040_374_1" title="Click to highlight in text"><sup class="lineRef">1</sup><span class="italic">alia aliis</span> Lambinus, Mdv.; <span class="italic">alia in aliis</span> MSS.</a></li><script type="text/javascript">document.getElementById('note_LCL040_374_1').style.display = "none";</script><li class="note" id="note_LCL040_374_2"><a class="footnoteCrossrefLink" href="#target_note_LCL040_374_2" title="Click to highlight in text"><sup class="lineRef">2</sup><span class="italic">Itaque eadem</span> Mdv.; <span class="italic">Itaque rursus eadem</span> Baiter; <span class="italic">atque usus eadem</span> B E.</a></li><script type="text/javascript">document.getElementById('note_LCL040_374_2').style.display = "none";</script></ul></section></notes></section>