<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
ut fortitudo in laboribus periculisque cernatur, temperantia in praetermittendis voluptatibus, prudentia in delectu bonorum et malorum, iustitia in suo cuique tribuendo. Quando igitur inest in omni virtute cura quaedam quasi foras spectans aliosque appetens atque complectens, exsistit illud, ut amici, ut fratres, ut propinqui, ut affines, ut cives, ut omnes denique (quoniam unam societatem hominum esse volumus) propter se expetendi sint. Atqui eorum nihil est eius generis ut sit in fine atque extremo bonorum. <span class="br"></span><span class="lineNumber">68</span><span class="br"></span> Ita fit ut duo genera propter se expetendorum reperiantur, unum quod est in iis in quibus completur illud extremum, quae sunt aut animi aut corporis; haec autem quae sunt extrinsecus, id est quae neque in animo insunt neque in corpore, ut amici, ut parentes, ut liberi, ut propinqui, ut ipsa patria, sunt illa quidem sua sponte cara, sed eodem in genere quo illa non sunt. Nec vero umquam summum bonum assequi quisquam posset si omnia illa, quae sunt extra quamquam expetenda, summo bono continerentur.</p>
<span class="br"></span><span class="lineNumber">69</span><span class="br"></span><p>XXIV. â€œQuomodo igitur, inquies, verum esse poterit omnia referri ad summum bonum, si amicitiae, si propinquitates, si reliqua externa summo bono non continentur? Hac videlicet ratione, quod ea quae externa sunt iis tuemur officiis quae oriuntur a suo cuiusque genere virtutis. Nam et amici cultus et parentis ei qui officio fungitur in eo ipso prodest quod ita fungi officio in recte factis est, quae sunt orta a<a class="footnoteLink" href="#note_LCL040_470_1" id="target_note_LCL040_470_1"><sup>1</sup></a> virtutibus. Quae quidem sapientes sequuntur utentes tamquam<a class="footnoteLink" href="#note_LCL040_470_2" id="target_note_LCL040_470_2"><sup>2</sup></a> duce natura; non perfecti autem


</p></section><notes><section class="footnotes"><ul><li class="note" id="note_LCL040_470_1"><a class="footnoteCrossrefLink" href="#target_note_LCL040_470_1" title="Click to highlight in text"><sup class="lineRef">1</sup><span class="italic">a</span> inserted by Lambinus, Mdv.</a></li><script type="text/javascript">document.getElementById('note_LCL040_470_1').style.display = "none";</script><li class="note" id="note_LCL040_470_2"><a class="footnoteCrossrefLink" href="#target_note_LCL040_470_2" title="Click to highlight in text"><sup class="lineRef">2</sup><span class="italic">utentes tamquam</span> Mdv. brackets; <span class="italic">utentes sequuntur tamquam</span> MSS.; Mdv. conj. <span class="italic">videntes sequuntur duce natura eam viam.</span></a></li><script type="text/javascript">document.getElementById('note_LCL040_470_2').style.display = "none";</script></ul></section></notes></section>