<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
pennarumque contextu corpori tegumenta faciebat. <span class="br"></span><span class="lineNumber">33</span><span class="br"></span> De hominum genere aut omnino de animalium loquor, cum arborum et stirpium eadem paene natura sit? Sive enim, ut doctissimis viris visum est, maior aliqua causa atque divinior hanc vim ingenuit, sive hoc ita fit fortuito, videmus ea quae terra gignit corticibus et radicibus valida servari, quod contingit animalibus sensuum distributione et quadam compactione membrorum. Qua quidem de re quamquam assentior iis qui haec omnia regi natura putant, quae si natura neglegat, ipsa esse non possit,<a class="footnoteLink" href="#note_LCL040_428_1" id="target_note_LCL040_428_1"><sup>1</sup></a> tamen concedo ut qui de hoc dissentiunt existiment quod velint ac vel hoc intellegant, si quando naturam hominis dicam, hominem dicere me; nihil enim hoc differt. Nam prius a se poterit quisque discedere quam appetitum earum rerum quae sibi conducant amittere. Iure igitur gravissimi philosophi initium summi boni a natura petiverunt et illum appetitum rerum ad naturam accommodatarum ingeneratum putaverunt omnibus, quia continetur<a class="footnoteLink" href="#note_LCL040_428_2" id="target_note_LCL040_428_2"><sup>2</sup></a> ea commendatione naturae qua se ipsi diligunt.</p>
<span class="br"></span><span class="lineNumber">34</span><span class="br"></span><p>XII. “Deinceps videndum est, quoniam satis apertum est sibi quemque natura esse carum, quae sit hominis natura. Id est enim de quo quaerimus. Atqui perspicuum est hominem e corpore animoque constare, cum primae sint animi partes, secundae


</p></section><notes><section class="footnotes"><ul><li class="note" id="note_LCL040_428_1"><a class="footnoteCrossrefLink" href="#target_note_LCL040_428_1" title="Click to highlight in text"><sup class="lineRef">1</sup><span class="italic">possit</span> B, E, Mdv.; <span class="italic">possint</span> inf. MSS.</a></li><script type="text/javascript">document.getElementById('note_LCL040_428_1').style.display = "none";</script><li class="note" id="note_LCL040_428_2"><a class="footnoteCrossrefLink" href="#target_note_LCL040_428_2" title="Click to highlight in text"><sup class="lineRef">2</sup><span class="italic">quia continetur</span> suggested by Mdv., who prints <span class="italic">quia continentur; qui continentur</span> MSS.; <span class="italic">qui continetur</span> Schömann.</a></li><script type="text/javascript">document.getElementById('note_LCL040_428_2').style.display = "none";</script></ul></section></notes></section>