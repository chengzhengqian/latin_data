<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
veni ad vesperum. Causa autem fuit huc veniendi ut quosdam hinc libros promerem. Et quidem, Cato, hanc totam copiam iam Lucullo nostro notam esse oportebit; nam his libris eum malo quam reliquo ornatu villae delectari. Est enim mihi magnae curae (quamquam hoc quidem proprium tuum munus est) ut ita erudiatur ut et patri et Caepioni nostro et tibi tam propinquo respondeat. Laboro autem non sine causa; nam et avi eius memoria moveor (nec enim ignoras quanti fecerim Caepionem, qui, ut opinio mea fert, in principibus iam esset si viveret) et<a class="footnoteLink" href="#note_LCL040_224_1" id="target_note_LCL040_224_1"><sup>1</sup></a> Lucullus mihi versatur ante oculos, vir cum omnibus<a class="footnoteLink" href="#note_LCL040_224_2" id="target_note_LCL040_224_2"><sup>2</sup></a> excellens, tum mecum et amicitia et omni voluntate <span class="br"></span><span class="lineNumber">9</span><span class="br"></span> sententiaque coniunctus.” “Praeclare,” inquit, “facis cum et eorum memoriam tenes quorum uterque tibi testamento liberos suos commendavit, et puerum diligis. Quod autem meum munus dicis non equidem recuso, sed te adiungo socium. Addo etiam illud, multa iam mihi dare signa puerum et pudoris et ingeni; sed aetatem vides.” “Video equidem,” inquam; “sed tamen iam infici debet iis artibus quas si dum est tener combiberit, ad maiora veniet paratior.” “Sic; et quidem diligentius saepiusque ista loquemur inter nos agemusque communiter. Sed residamus,” inquit, “si placet.” Itaque fecimus.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL040_224_1"><a class="footnoteCrossrefLink" href="#target_note_LCL040_224_1" title="Click to highlight in text"><sup class="lineRef">1</sup>Halm conj. <span class="italic">L. Lucullus.</span></a></li><script type="text/javascript">document.getElementById('note_LCL040_224_1').style.display = "none";</script><li class="note" id="note_LCL040_224_2"><a class="footnoteCrossrefLink" href="#target_note_LCL040_224_2" title="Click to highlight in text"><sup class="lineRef">2</sup>Baiter conj. <span class="italic">omnibus virtutibus.</span></a></li><script type="text/javascript">document.getElementById('note_LCL040_224_2').style.display = "none";</script></ul></section></notes></section>