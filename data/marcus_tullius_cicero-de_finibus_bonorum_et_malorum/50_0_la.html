<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
voluptas; aliter enim explicari quod quaeritur non potest. Quam si explicavisset, non tam haesitaret; aut enim eam voluptatem tueretur quam Aristippus, id est qua sensus dulciter ac iucunde movetur, quam etiam pecudes si loqui possent apellarent voluptatem; aut, si magis placeret suo more loqui quam ut</p>
<blockquote><p>
<span class="line">Omnes Danai atque Mycenenses,</span><span class="linebreak"></span>
<span class="line">Attica pubes,</span><span class="linebreak"></span>
</p></blockquote>
<p class="noindent">reliquique Graeci qui hoc anapaesto citantur, hoc non dolere solum voluptatis nomine appellaret, illud Aristippeum contemneret; aut, si utrumque probaret, ut probat, coniungeret doloris vacuitatem cum voluptate <span class="br"></span><span class="lineNumber">19</span><span class="br"></span> et duobus ultimis uteretur. Multi enim et magni philosophi haec ultima bonorum iuncta fecerunt; ut Aristoteles<a class="footnoteLink" href="#note_LCL040_100_1" id="target_note_LCL040_100_1"><sup>1</sup></a> virtutis usum cum vitae perfectae prosperitate coniunxit, Callipho adiunxit ad honestatem voluptatem, Diodorus ad eandem honestatem addidit vacuitatem doloris. Idem fecisset Epicurus, si sententiam hanc, quae nunc Hieronymi est, coniunxisset cum Aristippi vetere sententia. Illi enim inter se dissentiunt; propterea singulis finibus utuntur, et, cum uterque Graece egregie loquatur, nec Aristippus, qui voluptatem summum bonum dicit, in voluptate ponit non dolere, neque Hieronymus, qui

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL040_100_1"><a class="footnoteCrossrefLink" href="#target_note_LCL040_100_1" title="Click to highlight in text"><sup class="lineRef">1</sup><span class="italic">ut Aristoteles;</span> inf. MSS. <span class="italic">ut Aristoteles qui.</span></a></li><script type="text/javascript">document.getElementById('note_LCL040_100_1').style.display = "none";</script></ul></section></notes></section>