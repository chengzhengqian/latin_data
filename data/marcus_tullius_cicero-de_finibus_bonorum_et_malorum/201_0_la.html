<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
solum ad privatae vitae rationem, sed etiam ad rerum publicarum rectionem relata. Omnium fere civitatum non Graeciae solum, sed etiam barbariae ab Aristotele mores, instituta, disciplinas, a Theophrasto leges etiam cognovimus. Cumque uterque eorum docuisset qualem in re publica principem esse<a class="footnoteLink" href="#note_LCL040_402_1" id="target_note_LCL040_402_1"><sup>1</sup></a> conveniret, pluribus praeterea conscripsisset qui esset optimus rei publicae status, hoc amplius Theophrastus, quae essent in re publica rerum inclinationes et momenta temporum quibus esset moderandum utcumque res postularet. Vitae autem degendae ratio maxime illis quidem placuit quieta, in contemplatione et cognitione posita rerum, quae quia deorum vitae erat simillima, sapiente visa est dignissima. Atque his de rebus et splendida est eorum et illustris oratio.</p>
<span class="br"></span><span class="lineNumber">12</span><span class="br"></span><p>V. “De summo autem bono quia duo genera librorum sunt, unum populariter scriptum quod ἐξωτερικόν appellabant, alterum limatius quod in commentariis reliquerunt, non semper idem dicere videntur; nec in summa tamen ipsa aut varietas est ulla, apud hos quidem quos nominavi, aut inter ipsos dissensio. Sed cum beata vita quaeratur idque sit unum quod philosophia spectare et sequi debeat, sitne ea tota sita in potestate sapientis an possit aut labefactari aut eripi rebus adversis, in eo nonnumquam variari inter eos et dubitari videtur. Quod maxime efficit Theophrasti

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL040_402_1"><a class="footnoteCrossrefLink" href="#target_note_LCL040_402_1" title="Click to highlight in text"><sup class="lineRef">1</sup><span class="italic">esse</span> inserted by edd.</a></li><script type="text/javascript">document.getElementById('note_LCL040_402_1').style.display = "none";</script></ul></section></notes></section>