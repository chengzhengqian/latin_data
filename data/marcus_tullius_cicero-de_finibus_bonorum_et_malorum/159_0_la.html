<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2">
<span class="br"></span><span class="lineNumber">16</span><span class="br"></span><p>VII. â€œOmnis natura vult esse conservatrix sui, ut et salva sit et in genere conservetur suo. Ad hanc rem aiunt artes quoque requisitas quae naturam adiuvarent, in quibus ea numeretur in primis quae est vivendi ars, ut tueatur quod a natura datum sit, quod desit acquirat; iidemque diviserunt naturam hominis in animum et corpus; cumque eorum utrumque per se expetendum esse dixissent, virtutes quoque utriusque eorum per se expetendas esse dicebant; et<a class="footnoteLink" href="#note_LCL040_318_1" id="target_note_LCL040_318_1"><sup>1</sup></a> cum animum infinita quadam laude anteponerent corpori, virtutes quoque animi bonis corporis anteponebant. <span class="br"></span><span class="lineNumber">17</span><span class="br"></span> Sed cum sapientiam totius hominis custodem et procuratricem esse vellent, quae esset naturae comes et adiutrix, hoc sapientiae munus esse dicebant ut cum<a class="footnoteLink" href="#note_LCL040_318_2" id="target_note_LCL040_318_2"><sup>2</sup></a> eum tueretur qui constaret ex animo et corpore, in utroque iuvaret eum ac contineret. Atque ita re simpliciter primo collocata, reliqua subtilius persequentes corporis bona facilem quandam rationem habere censebant, de animi bonis accuratius exquirebant, in primisque reperiebant esse in iis iustitiae semina, primique ex omnibus philosophis natura tributum esse docuerunt ut ii qui procreati essent a procreatoribus amarentur, et, id quod temporum ordine antiquius est, ut coniugia virorum et uxorum natura coniuncta esse dicerent, qua ex stirpe orirentur amicitiae cognationum.<a class="footnoteLink" href="#note_LCL040_318_3" id="target_note_LCL040_318_3"><sup>3</sup></a> Atque ab his initiis profecti omnium virtutum et originem et



</p></section><notes><section class="footnotes"><ul><li class="note" id="note_LCL040_318_1"><a class="footnoteCrossrefLink" href="#target_note_LCL040_318_1" title="Click to highlight in text"><sup class="lineRef">1</sup><span class="italic">et</span> Lambinus; Mdv. om. with MSS.</a></li><script type="text/javascript">document.getElementById('note_LCL040_318_1').style.display = "none";</script><li class="note" id="note_LCL040_318_2"><a class="footnoteCrossrefLink" href="#target_note_LCL040_318_2" title="Click to highlight in text"><sup class="lineRef">2</sup><span class="italic">cum</span> inserted by Mdv.</a></li><script type="text/javascript">document.getElementById('note_LCL040_318_2').style.display = "none";</script><li class="note" id="note_LCL040_318_3"><a class="footnoteCrossrefLink" href="#target_note_LCL040_318_3" title="Click to highlight in text"><sup class="lineRef">3</sup><span class="italic">[cognationum]</span> (gloss, on <span class="italic">stirpe</span>) Reid.</a></li><script type="text/javascript">document.getElementById('note_LCL040_318_3').style.display = "none";</script></ul></section></notes></section>