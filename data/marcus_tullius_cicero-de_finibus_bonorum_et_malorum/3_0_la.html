<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
reiciat quod se iisdem Euripidi fabulis delectari dicat, Latinas litteras oderit? Synephebos ego, inquit, potius Caecili aut Andriam Terenti quam utramque <span class="br"></span><span class="lineNumber">5</span><span class="br"></span> Menandrilegam? Aquibus tantum dissentio ut, cum Sophocles vel optime scripserit Electram, tamen male conversam Atili mihi legendam putem, de quo Licinius<a class="footnoteLink" href="#note_LCL040_6_1" id="target_note_LCL040_6_1"><sup>1</sup></a> ‘ferreum scriptorem,’ verum opinor scriptorem tamen, ut legendus sit. Rudem enim esse omnino in nostris poetis aut inertissimae segnitiae est aut fastidi delicatissimi. Mihi quidem nulli satis eruditi videntur quibus nostra ignota sunt. An</p>
<blockquote><p>
<span class="line">Utinam ne in nemore—</span><span class="linebreak"></span>
</p></blockquote>
<p class="noindent">nihilo minus legimus quam hoc idem Graecum, quae autem de bene beateque vivendo a Platone disputata <span class="br"></span><span class="lineNumber">6</span><span class="br"></span> sunt, haec explicari non placebit Latine? Quid si nos non interpretum fungimur munere, sed tuemur ea quae dicta sunt ab iis quos probamus, eisque nostrum iudicium et nostrum scribendi ordinem adiungimus? quid habent cur Graeca anteponant iis quae et splendide dicta sint neque sint conversa de Graecis? Nam si dicent ab illis has res esse tractatas, ne ipsos quidem Graecos est cur tam multos legant quam legendi sunt. Quid enim est a Chrysippo praetermissum in Stoicis? Legimus tamen Diogenem, Antipatrum,

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL040_6_1"><a class="footnoteCrossrefLink" href="#target_note_LCL040_6_1" title="Click to highlight in text"><sup class="lineRef">1</sup><span class="italic">Licinius:</span> perhaps <span class="italic">Licinus,</span> see Index.</a></li><script type="text/javascript">document.getElementById('note_LCL040_6_1').style.display = "none";</script></ul></section></notes></section>