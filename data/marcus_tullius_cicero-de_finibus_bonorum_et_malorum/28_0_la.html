<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">

molestias accessio potest fieri, quanta ad augendas cum conscientia factorum tum poena legum odioque civium? Et tamen in quibusdam neque pecuniae modus est neque honoris neque imperi nec libidinum nec epularum nec reliquarum cupiditatum, quas nulla praeda umquam improbe parta minuit, potiusque<a class="footnoteLink" href="#note_LCL040_56_1" id="target_note_LCL040_56_1"><sup>1</sup></a> inflammat, ut coercendi magis quam dedocendi esse <span class="br"></span><span class="lineNumber">52</span><span class="br"></span> videantur. Invitat igitur vera ratio bene sanos ad iustitiam, aequitatem, fidem. Neque homini infanti aut impotenti iniuste facta conducunt, qui nec facile efficere possit quod conetur nec obtinere si effecerit, et opes vel fortunae vel ingeni liberalitati magis conveniunt, qua qui utuntur benevolentiam sibi conciliant et, quod aptissimum est ad quiete vivendum, caritatem; praesertim cum omnino nulla sit causa <span class="br"></span><span class="lineNumber">53</span><span class="br"></span> peccandi: quae enim cupiditates a natura proficiscuntur, facile explentur sine ulla iniuria; quae autem inanes sunt, iis parendum non est, nihil enim desiderabile concupiscunt; plusque in ipsa iniuria detrimenti est quam in iis rebus emolumenti quae pariuntur iniuria. Itaque ne iustitiam quidem recte quis dixerit per se ipsam optabilem, sed quia iucunditatis vel plurimum afferat. Nam diligi et carum esse iucundum est propterea quia tutiorem vitam et voluptatum<a class="footnoteLink" href="#note_LCL040_56_2" id="target_note_LCL040_56_2"><sup>2</sup></a> pleniorem efficit. Itaque non ob ea solum incommoda quae eveniunt improbis fugiendam improbitatem putamus, sed multo etiam magis quod, cuius in


</p></section><notes><section class="footnotes"><ul><li class="note" id="note_LCL040_56_1"><a class="footnoteCrossrefLink" href="#target_note_LCL040_56_1" title="Click to highlight in text"><sup class="lineRef">1</sup><span class="italic">potiusque</span> Mdv.; <span class="italic">potius, potius atque</span> MSS. (<span class="italic">inflammat potius</span> Martha).</a></li><script type="text/javascript">document.getElementById('note_LCL040_56_1').style.display = "none";</script><li class="note" id="note_LCL040_56_2"><a class="footnoteCrossrefLink" href="#target_note_LCL040_56_2" title="Click to highlight in text"><sup class="lineRef">2</sup><span class="italic">voluptatum</span> MÃ¼ller; <span class="italic">voluptatem</span> Mdv. with MSS.</a></li><script type="text/javascript">document.getElementById('note_LCL040_56_2').style.display = "none";</script></ul></section></notes></section>