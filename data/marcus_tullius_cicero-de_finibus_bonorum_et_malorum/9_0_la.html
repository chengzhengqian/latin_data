<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">

non habeat, non admodum flagitem. Re mihi non aeque satisfacit<a class="footnoteLink" href="#note_LCL040_18_1" id="target_note_LCL040_18_1"><sup>1</sup></a>, et quidem locis pluribus. Sed ‘quot homines, tot sententiae’; falli igitur possumus.” “Quamobrem tandem,” inquit, “non satisfacit? te enim iudicem aequum puto, modo quae dicat ille <span class="br"></span><span class="lineNumber">16</span><span class="br"></span> bene noris.” “Nisi mihi Phaedrum,” inquam, “mentitum aut Zenonem putas, quorum utrumque audivi, cum mihi nihil sane praeter sedulitatem probarent, omnes mihi Epicuri sententiae satis notae sunt; atque eos quos nominavi cum Attico nostro frequenter audivi, cum miraretur ille quidem utrumque, Phaedrum autem etiam amaret; cotidieque inter nos ea quae audiebamus conferebamus, neque erat umquam controversia quid ego intellegerem, sed quid probarem.”</p>
<span class="br"></span><span class="lineNumber">17</span><span class="br"></span><p>VI. “Quid igitur est?” inquit; “audire enim cupio quid non probes.” “Principio,” inquam, “in physicis, quibus maxime gloriatur, primum totus est alienus. Democritea dicit, perpauca mutans, sed ita ut ea quae corrigere vult mihi quidem depravare videatur. Ille atomos quas appellat, id est corpora individua propter soliditatem, censet in infinito inani, in quo nihil nec summum nec infimum nec medium nec intimum<a class="footnoteLink" href="#note_LCL040_18_2" id="target_note_LCL040_18_2"><sup>2</sup></a> nec extremum sit, ita ferri ut concursionibus inter se cohaerescant, ex quo efficiantur


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL040_18_1"><a class="footnoteCrossrefLink" href="#target_note_LCL040_18_1" title="Click to highlight in text"><sup class="lineRef">1</sup><span class="italic">satisfacit</span> Mdv. as below; MSS. here <span class="italic">satisfecit.</span></a></li><script type="text/javascript">document.getElementById('note_LCL040_18_1').style.display = "none";</script><li class="note" id="note_LCL040_18_2"><a class="footnoteCrossrefLink" href="#target_note_LCL040_18_2" title="Click to highlight in text"><sup class="lineRef">2</sup><span class="italic">intimum</span> Jonas, Müller; <span class="italic">ultimum</span> Mdv. with MSS.</a></li><script type="text/javascript">document.getElementById('note_LCL040_18_2').style.display = "none";</script></ul></section></notes></section>