<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
rationem, sit in una virtute finis bonorum; sin est etiam corpus, ista explanatio naturae nempe hoc effecerit ut ea quae ante explanationem tenebamus relinquamus. Ergo id est convenienter naturae <span class="br"></span><span class="lineNumber">42</span><span class="br"></span> vivere, a natura discedere. Ut quidam philosophi, cum a sensibus profecti maiora quaedam et diviniora vidissent, sensus reliquerunt, sic isti, cum ex appetitione rerum virtutis pulchritudinem aspexissent, omnia quae praeter virtutem ipsam viderant abiecerunt, obliti naturam omnem appetendarum rerum ita late patere ut a principiis permanaret ad fines, neque intellegunt se rerum illarum pulchrarum atque admirabilium fundamenta subducere.</p>
<span class="br"></span><span class="lineNumber">43</span><span class="br"></span><p>XVI. “itaque mihi videntur omnes quidem illi errasse qui finem bonorum esse dixerunt honeste vivere, sed alius alio magis; Pyrrho scilicet maxime, qui virtute constituta nihil omnino quod appetendum sit relinquat; deinde Aristo, qui nihil relinquere non est ausus, introduxit autem, quibus commotus sapiens appeteret aliquid, ‘quodcumque<a class="footnoteLink" href="#note_LCL040_346_1" id="target_note_LCL040_346_1"><sup>1</sup></a> in mentem incideret’ et ‘quodcumque tamquam occurreret.’ Is hoc melior quam Pyrrho quod aliquod<a class="footnoteLink" href="#note_LCL040_346_2" id="target_note_LCL040_346_2"><sup>2</sup></a> genus appetendi dedit, deterior quam ceteri quod penitus a natura recessit. Stoici autem quod finem bonorum in una virtute ponunt, similes sunt illorum; quod autem principium offici quaerunt, melius quam


</p></section><notes><section class="footnotes"><ul><li class="note" id="note_LCL040_346_1"><a class="footnoteCrossrefLink" href="#target_note_LCL040_346_1" title="Click to highlight in text"><sup class="lineRef">1</sup><span class="italic">quodcumque</span> edd., cf. §47; <span class="italic">quod cuique</span> MSS .</a></li><script type="text/javascript">document.getElementById('note_LCL040_346_1').style.display = "none";</script><li class="note" id="note_LCL040_346_2"><a class="footnoteCrossrefLink" href="#target_note_LCL040_346_2" title="Click to highlight in text"><sup class="lineRef">2</sup><span class="italic">quod aliquod</span> B, E; <span class="italic">quod vel aliquod</span> inf. MSS.; <span class="italic">quod [vel] al.</span> Mdv.</a></li><script type="text/javascript">document.getElementById('note_LCL040_346_2').style.display = "none";</script></ul></section></notes></section>