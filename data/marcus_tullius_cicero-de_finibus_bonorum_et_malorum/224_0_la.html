<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
Quoniam enim natura suis omnibus expleri partibus vult, hunc statum corporis per se ipsum expetit qui est maxime e natura, quae tota perturbatur si aut aegrum corpus est aut dolet aut caret viribus.</p>
<span class="br"></span><span class="lineNumber">48</span><span class="br"></span><p>XVIII. â€œVideamus animi partes, quarum est conspectus illustrior; quae quo sunt excelsiores, eo dant clariora indicia naturae. Tantus est igitur innatus in nobis cognitionis amor et scientiae ut nemo dubitare possit quin ad eas res hominum natura nullo emolumento invitata rapiatur. Videmusne ut pueri ne verberibus quidem a contemplandis rebus perquirendisque deterreantur? ut pulsi recurrant? ut aliquid scire se gaudeant? ut id aliis narrare gestiant? ut pompa, ludis atque eiusmodi spectaculis teneantur ob eamque rem vel famem et sitim perferant? Quid vero? qui ingenuis studiis atque artibus delectantur, nonne videmus eos nec valetudinis nec rei familiaris habere rationem omniaque perpeti ipsa cognitione et scientia captos et cum maximis curis et laboribus compensare <span class="br"></span><span class="lineNumber">49</span><span class="br"></span> eam quam ex discendo capiant voluptatem? Mihi quidem Homerus huiusmodi quiddam vidisse videtur in iis quae de Sirenum cantibus finxerit.<a class="footnoteLink" href="#note_LCL040_448_1" id="target_note_LCL040_448_1"><sup>1</sup></a> Neque enim vocum suavitate videntur aut novitate quadam et varietate cantandi revocare eos solitae qui praetervehebantur, sed quia multa se scire profitebantur, ut homines ad earum saxa discendi cupiditate adhaerescerent.

</p></section><notes><section class="footnotes"><ul><li class="note" id="note_LCL040_448_1"><a class="footnoteCrossrefLink" href="#target_note_LCL040_448_1" title="Click to highlight in text"><sup class="lineRef">1</sup><span class="italic">finxerit</span> inf. MSS.; others <span class="italic">finxit</span> (perhaps rightly Mdv.); <span class="italic">finxerint</span> B, E.</a></li><script type="text/javascript">document.getElementById('note_LCL040_448_1').style.display = "none";</script></ul></section></notes></section>