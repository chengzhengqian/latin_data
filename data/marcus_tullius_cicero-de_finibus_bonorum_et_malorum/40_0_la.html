<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
autem philosophos qui quaesivit aliquid tacet; quod quidem iam fit etiam in Academia. Ubi enim is qui audire vult ita dixit: ‘Voluptas mihi videtur esse summum bonum’, perpetua oratione contra disputatur, ut facile intellegi possit eos qui aliquid sibi videri dicant non ipsos in ea sententia esse sed audire velle <span class="br"></span><span class="lineNumber">3</span><span class="br"></span> contraria. Nos commodius agimus. Non enim solum Torquatus dixit quid sentiret sed etiam cur. Ego autem arbitror, quamquam admodum delectatus sum eius oratione perpetua, tamen commodius, cum in rebus singulis insistas et intellegas quid quisque concedat, quid abnuat, ex rebus concessis concludi quod velis et ad exitum perveniri. Cum enim fertur quasi torrens oratio, quamvis multa cuiusquemodi rapiat, nihil tamen teneas, nihil reprehendas,<a class="footnoteLink" href="#note_LCL040_80_1" id="target_note_LCL040_80_1"><sup>1</sup></a> nusquam orationem rapidam coerceas.</p>
<p>“Omnis autem in quaerendo quae via quadam et ratione habetur oratio praescribere primum debet, ut quibusdam in formulis: <span class="sc">ea res agetur,</span> ut inter quos disseritur conveniat quid sit id de quo disseratur.</p>
<span class="br"></span><span class="lineNumber">4</span><span class="br"></span><p>II. Hoc positum in Phaedro a Platone probavit Epicurus sensitque in omni disputatione id fieri oportere. Sed quod proximum fuit non vidit. Negat enim definiri rem placere, sine quo fieri interdum non

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL040_80_1"><a class="footnoteCrossrefLink" href="#target_note_LCL040_80_1" title="Click to highlight in text"><sup class="lineRef">1</sup><span class="italic">reprehendas</span> Mdv. with B; other MSS. <span class="italic">apprehendas.</span></a></li><script type="text/javascript">document.getElementById('note_LCL040_80_1').style.display = "none";</script></ul></section></notes></section>