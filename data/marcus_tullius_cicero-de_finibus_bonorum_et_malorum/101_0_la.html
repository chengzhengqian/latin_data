<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
nec vero id dum omnia ad voluptatem doloremque <span class="br"></span><span class="lineNumber">109</span><span class="br"></span> referetis efficietis umquam. Quare aliud aliquod, Torquate, hominis summum bonum reperiendum est; voluptatem bestiis concedamus, quibus vos de summo bono testibus uti soletis. Quid si etiam bestiae multa faciunt, duce sua quaeque natura, partim indulgenter<a class="footnoteLink" href="#note_LCL040_202_1" id="target_note_LCL040_202_1"><sup>1</sup></a> vel cum labore, ut in gignendo, in educando, perfacile ut<a class="footnoteLink" href="#note_LCL040_202_2" id="target_note_LCL040_202_2"><sup>2</sup></a> appareat aliud quiddam iis propositum, non voluptatem? partim cursu et peragratione laetantur<a class="footnoteLink" href="#note_LCL040_202_3" id="target_note_LCL040_202_3"><sup>3</sup></a>; congregatione aliae coetum quodam <span class="br"></span><span class="lineNumber">110</span><span class="br"></span> modo civitatis imitantur; videmus in quodam volucrium genere nonnulla indicia pietatis, cognitionem, memoriam; in multis etiam desideria videmus; ergo in bestiis erunt secreta a voluptate humanarum quaedam simulacra virtutum, in ipsis hominibus virtus nisi voluptatis causa nulla erit? Et homini, qui ceteris animantibus plurimum praestat, praecipui a natura nihil datum esse dicemus?</p>
<span class="br"></span><span class="lineNumber">111</span><span class="br"></span><p>XXXIV. “Nos vero, si quidem in voluptate sunt omnia, longe multumque superamur a bestiis, quibus ipsa terra fundit ex sese pastus varios atque abundantes nihil laborantibus; nobis autem aut vix aut ne vix quidem suppetunt multo labore quaerentibus. Nec tamen ullo modo summum pecudis bonum et hominis idem mihi videri potest. Quid enim tanto opus est instrumento in optimis artibus comparandis, quid tanto concursu honestissimorum studiorum, tanto



</p></section><notes><section class="footnotes"><ul><li class="note" id="note_LCL040_202_1"><a class="footnoteCrossrefLink" href="#target_note_LCL040_202_1" title="Click to highlight in text"><sup class="lineRef">1</sup><span class="italic">diligenter</span>? Reid.</a></li><script type="text/javascript">document.getElementById('note_LCL040_202_1').style.display = "none";</script><li class="note inline" id="note_LCL040_202_2"><a class="footnoteCrossrefLink" href="#target_note_LCL040_202_2" title="Click to highlight in text"><sup class="lineRef">2</sup><span class="italic">ut</span> supplied by Müller.</a></li><script type="text/javascript">document.getElementById('note_LCL040_202_2').style.display = "none";</script><li class="note" id="note_LCL040_202_3"><a class="footnoteCrossrefLink" href="#target_note_LCL040_202_3" title="Click to highlight in text"><sup class="lineRef">3</sup>[<span class="italic">partim</span>—<span class="italic">laetantur</span>]? Reid.</a></li><script type="text/javascript">document.getElementById('note_LCL040_202_3').style.display = "none";</script></ul></section></notes></section>