<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
‘vitae beatum et eundem supremum diem, scribebamus haec. Tanti aderant vesicae et torminum morbi ut nihil ad eorum magnitudinem posset accedere.’ Miserum hominem! Si dolor summum malum est, dici aliter non potest. Sed audiamus ipsum. ‘Compensabatur,’ inquit, ‘tamen cum his omnibus animi laetitia quam capiebam memoria rationum inventorumque nostrorum. Sed tu, ut dignum est tua erga me et philosophiam voluntate ab adulescentulo <span class="br"></span><span class="lineNumber">97</span><span class="br"></span> suscepta, fac ut Metrodori tueare liberos.’ Non ego iam Epaminondae, non Leonidae mortem huius morti antepono; quorum alter cum vicisset Lacedaemonios apud Mantineam atque ipse gravi vulnere exanimari se videret, ut primum dispexit, quaesivit salvusne esset clipeus. Cum salvum esse flentes sui respondissent, rogavit essentne fusi hostes. Cum id quoque ut cupiebat audivisset, evelli iussit eam qua erat transfixus hastam. Ita multo sanguine profuso in laetitia et victoria est mortuus. Leonidas autem, rex Lacedaemoniorum se in Thermopylis trecentosque eos quos eduxerat Sparta, cum esset proposita aut fuga turpis aut gloriosa mors, opposuit hostibus. Praeclarae mortes sunt imperatoriae; philosophi autem in suis lectulis plerumque moriuntur. Refert tamen quomodo. Beatus sibi videtur esse moriens. Magna laus.<a class="footnoteLink" href="#note_LCL040_188_1" id="target_note_LCL040_188_1"><sup>1</sup></a> ‘Compensabatur,’ inquit, ‘cum summis <span class="br"></span><span class="lineNumber">98</span><span class="br"></span> doloribus laetitia.’ Audio equidem philosophi vocem, Epicure; sed quid tibi dicendum sit oblitus es. Primum enim, si vera sunt ea quorum recordatione

</p></section><notes><section class="footnotes"><ul><li class="note" id="note_LCL040_188_1"><a class="footnoteCrossrefLink" href="#target_note_LCL040_188_1" title="Click to highlight in text"><sup class="lineRef">1</sup>MSS. <span class="italic">Refert tamen quod sibi videtur esse morienti magna laus,</span> with variants <span class="italic">quo modo, videbatur</span> and <span class="italic">moriens.</span> Mdv. restores as above, inserting <span class="italic">beatus.</span></a></li><script type="text/javascript">document.getElementById('note_LCL040_188_1').style.display = "none";</script></ul></section></notes></section>