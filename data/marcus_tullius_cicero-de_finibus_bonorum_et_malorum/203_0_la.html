<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
de tota philosophiae ratione dissentit. Critolaus imitari voluit antiquos; et quidem est gravitate proximus et redundat oratio; ac tamen ne<a class="footnoteLink" href="#note_LCL040_406_1" id="target_note_LCL040_406_1"><sup>1</sup></a> is quidem in patriis institutis manet. Diodorus, eius auditor, adiungit ad honestatem vacuitatem doloris. Hic quoque suus est, de summoque bono dissentiens dici vere Peripateticus non potest. Antiquorum autem sententiam Antiochus noster mihi videtur persequi diligentissime, quam eandem Aristoteli fuisse et Polemonis docet.</p>
<span class="br"></span><span class="lineNumber">15</span><span class="br"></span><p>VI. “Facit igitur Lucius noster prudenter qui audire de summo bono potissimum velit; hoc enim constituto in philosophia constituta sunt omnia. Nam ceteris in rebus sive praetermissum sive ignoratum est quidpiam, non plus incommodi est quam quanti quaeque earum rerum est in quibus neglectum est aliquid; summum autem bonum si ignoretur, vivendi rationem ignorari necesse est; ex quo tantus error consequitur ut quem in portum se recipiant scire non possint. Cognitis autem rerum finibus, cum intellegitur quid sit et bonorum extremum et malorum, inventa vitae via est conformatioque <span class="br"></span><span class="lineNumber">16</span><span class="br"></span> omnium officiorum, inventum igitur,<a class="footnoteLink" href="#note_LCL040_406_2" id="target_note_LCL040_406_2"><sup>2</sup></a> quo quidque referatur; ex quo, id quod omnes expetunt, beate vivendi ratio inveniri et comparari potest.</p>
<p>“Quod quoniam in quo sit magna dissensio est, Carneadia nobis adhibenda divisio est, qua noster


</p></section><notes><section class="footnotes"><ul><li class="note" id="note_LCL040_406_1"><a class="footnoteCrossrefLink" href="#target_note_LCL040_406_1" title="Click to highlight in text"><sup class="lineRef">1</sup><span class="italic">ne</span> added by edd.</a></li><script type="text/javascript">document.getElementById('note_LCL040_406_1').style.display = "none";</script><li class="note" id="note_LCL040_406_2"><a class="footnoteCrossrefLink" href="#target_note_LCL040_406_2" title="Click to highlight in text"><sup class="lineRef">2</sup><span class="italic">inventum igitur</span> Müller; <span class="italic">cum igitur</span> B, E; <span class="italic">est igitur</span> inf. MSS.; <span class="italic">cum exigitur</span> (i.e. examinatur) Mdv.</a></li><script type="text/javascript">document.getElementById('note_LCL040_406_2').style.display = "none";</script></ul></section></notes></section>