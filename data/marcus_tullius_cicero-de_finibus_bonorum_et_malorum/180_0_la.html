<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
tolluntur. Quae sequuntur igitur? Omnes qui non sint sapientes aeque miseros esse; sapientes omnes summe beatos; recte facta omnia aequalia, omnia peccata paria;—quae cum magnifice primo dici viderentur, considerata minus probabantur. Sensus enim cuiusque et natura rerum atque ipsa veritas clamabat quodam modo non posse adduci ut inter eas res quas Zeno exaequaret nihil interesset.</p>
<span class="br"></span><span class="lineNumber">56</span><span class="br"></span><p>XX. “Postea tuus ille Poenulus (scis enim Citieos clientes tuos e Phoenica profectos), homo igitur acutus, causam non obtinens repugnante natura, verba versare coepit; et primum rebus iis quas nos bonas dicimus concessit ut haberentur aestimabiles<a class="footnoteLink" href="#note_LCL040_360_1" id="target_note_LCL040_360_1"><sup>1</sup></a> et ad naturam accommodatae, faterique coepit sapienti, hoc est, summe beato commodius tamen esse si ea quoque habeat quae bona non audet appellare, naturae accommodata esse concedit; negatque Platonem, si sapiens non sit, eadem esse in causa qua tyrannum Dionysium: huic mori optimum esse propter desperationem sapientiae, illi propter spem vivere; peccata autem partim esse tolerabilia, partim nullo modo, propterea quod alia peccata plures, alia pauciores quasi numeros offici praeterirent; iam insipientes alios ita esse ut nullo modo ad sapientiam possent pervenire, alios qui possent, si id egissent, <span class="br"></span><span class="lineNumber">57</span><span class="br"></span> sapientiam consequi. Hic loquebatur aliter atque omnes, sentiebat idem quod ceteri. Nec vero

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL040_360_1"><a class="footnoteCrossrefLink" href="#target_note_LCL040_360_1" title="Click to highlight in text"><sup class="lineRef">1</sup><span class="italic">aestimabiles</span> Hein, Müller; <span class="italic">aptae, habiles</span> MSS.; Mdv. br. <span class="italic">habiles.</span></a></li><script type="text/javascript">document.getElementById('note_LCL040_360_1').style.display = "none";</script></ul></section></notes></section>