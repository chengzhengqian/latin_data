<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
Pyrrho; quod ea non ‘occurrentia’ fingunt, vincunt Aristonem; quod autem ea quae ad naturam accommodata et per se assumenda esse dicunt non adiungunt ad finem bonorum, desciscunt a natura et quodam modo sunt non dissimiles Aristonis. Ille enim ‘occurrentia’ nescio quae comminiscebatur; hi autem ponunt illi quidem prima naturae, sed ea seiungunt a finibus et summa bonorum; quae cum ‘praeponunt’ ut sit aliqua rerum selectio, naturam videntur sequi; cum autem negant ea quidquam ad beatam vitam pertinere, rursus naturam relinquunt.</p>
<span class="br"></span><span class="lineNumber">44</span><span class="br"></span><p>“Atque adhuc ea dixi, causa cur Zenoni non fuisset,<a class="footnoteLink" href="#note_LCL040_348_1" id="target_note_LCL040_348_1"><sup>1</sup></a> quamobrem a superiorum auctoritate discederet; nunc reliqua videamus, nisi aut ad haec, Cato, dicere aliquid vis aut nos iam longiores sumus.” “Neutrum vero,” inquit ille; “nam et a te perfici istam disputationem volo nec tua mihi oratio longa videri potest.” “Optime,” inquam; “quid enim mihi potest esse optatius quam cum Catone, omnium <span class="br"></span><span class="lineNumber">45</span><span class="br"></span> virtutum auctore, de virtutibus disputare? Sed primum illud vide, gravissimam illam vestram sententiam, quae familiam ducit, honestum quod sit id esse solum bonum honesteque vivere bonorum finem, communem fore vobis cum omnibus qui in una virtute constituunt finem bonorum; quodque dicitis informari non posse virtutem si quidquam nisi quod

</p></section><notes><section class="footnotes"><ul><li class="note" id="note_LCL040_348_1"><a class="footnoteCrossrefLink" href="#target_note_LCL040_348_1" title="Click to highlight in text"><sup class="lineRef">1</sup><span class="italic">ea dixi, causa cur Zenoni non fuisset</span> (<span class="italic">cum</span> for <span class="italic">cur</span> E) MSS., Müller; Mdv. marks as corrupt, and suggests <span class="italic">eam dixi causam</span> (<span class="italic">i.e.</span> eam causam egi, sic disputavi, ut ostende rem), <span class="italic">Zenoni non fuisse quamobrem</span>—. Mdv. formerly conjectured <span class="italic">ea dixi, causam Zenoni non fuisse.</span></a></li><script type="text/javascript">document.getElementById('note_LCL040_348_1').style.display = "none";</script></ul></section></notes></section>