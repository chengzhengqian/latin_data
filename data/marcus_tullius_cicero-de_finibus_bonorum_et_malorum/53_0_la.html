<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2">
<blockquote><p>
<span class="line">Mihi sex menses satis sunt vitae; septimum Orco</span><span class="linebreak"></span>
<span class="line indent2">spondeo.</span><span class="linebreak"></span>
</p></blockquote>
<p class="noindent">Iam doloris medicamenta illa Epicurea tamquam de narthecio proment: ‘Si gravis, brevis: si longus, levis.’ Unum nescio, quomodo possit, si luxuriosus sit, finitas cupiditates habere.</p>
<span class="br"></span><span class="lineNumber">23</span><span class="br"></span><p>VIII. “Quid ergo attinet dicere: ‘Nihil haberem quod reprenderem, si finitas cupiditates haberent?’ Hoc est dicere: ‘Non reprenderem asotos si non essent asoti.’ Isto modo ne improbos quidem si essent boni viri. Hic homo severus luxuriam ipsam per se reprendendam non putat. Et hercule, Torquate, ut verum loquamur, si summum bonum voluptas est, rectissime non putat. Nolim enim mihi fingere asotos, ut soletis, qui in mensam vomant et qui de conviviis auferantur crudique postridie se rursus ingurgitent, qui solem, ut aiunt, nec occidentem umquam viderint nec orientem, qui consumptis patrimoniis egeant. Nemo nostrum istius generis asotos iucunde putat vivere. Mundos, elegantes, optimis cocis, pistoribus, piscatu, aucupio, venatione, his omnibus exquisitis, vitantes cruditatem, quibus ‘vinum defusum e pleno sit, † hirsizon<a class="footnoteLink" href="#note_LCL040_106_1" id="target_note_LCL040_106_1"><sup>1</sup></a> (ut ait Lucilius) cui nihil dum sit vis et sacculus abstulerit,’ adhibentes

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL040_106_1"><a class="footnoteCrossrefLink" href="#target_note_LCL040_106_1" title="Click to highlight in text"><sup class="lineRef">1</sup><span class="italic">hirsizon, hirsyphon</span> or the like, MSS., and for <span class="italic">dum sit</span> some have <span class="italic">dempsit, dempserit,</span> χρυσίζων (<span class="italic">sc. οἶνος</span>) Martha (<span class="italic">chrisizon</span> Marx); and for <span class="italic">sit vis, situlus</span> (‘une passoire’) Martha with Schiche.</a></li><script type="text/javascript">document.getElementById('note_LCL040_106_1').style.display = "none";</script></ul></section></notes></section>