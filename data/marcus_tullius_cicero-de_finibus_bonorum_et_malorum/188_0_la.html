<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
sapientia pedem ubi poneret non habebat sublatis officiis omnibus, officia autem tollebantur delectu omni et discrimine remoto, quae esse non<a class="footnoteLink" href="#note_LCL040_376_1" id="target_note_LCL040_376_1"><sup>1</sup></a> poterant rebus omnibus sic exaequatis ut inter eas nihil interesset, ex his angustiis ista evaserunt deteriora quam Aristonis. Illa tamen simplicia; vestra versuta. Roges enim Aristonem, bonane ei videantur haec, vacuitas doloris, divitiae, valetudo; neget. Quid? quae contraria sunt his malane? Nihilo magis. Zenonem roges; respondeat totidem verbis. Admirantes quaeramus ab utroque quonam modo vitam agere possimus si nihil interesse nostra putemus, valeamus aegrine simus, vacemus an cruciemur dolore, frigus, famem propulsare possimus necne possimus. Vives, inquit Aristo, magnifice atque praeclare; quod erit cumque visum ages; numquam <span class="br"></span><span class="lineNumber">70</span><span class="br"></span> angere, numquam cupies, numquam timebis. Quid Zeno? Portenta haec esse dicit neque ea ratione ullo modo posse vivi; se dicere<a class="footnoteLink" href="#note_LCL040_376_2" id="target_note_LCL040_376_2"><sup>2</sup></a> inter honestum et turpe nimium quantum, nescio quid immensum, inter <span class="br"></span><span class="lineNumber">71</span><span class="br"></span> ceteras res nihil omnino interesse. Idem adhuc; audi reliqua et risum contine si potes. Media illa, inquit, inter quae nihil interest, tamen eiusmodi sunt ut eorum alia eligenda sint, alia reicienda, alia omnino neglegenda, hoc est ut eorum alia velis, alia nolis, alia non cures.—‘At modo dixeras nihil in istis


</p></section><notes><section class="footnotes"><ul><li class="note" id="note_LCL040_376_1"><a class="footnoteCrossrefLink" href="#target_note_LCL040_376_1" title="Click to highlight in text"><sup class="lineRef">1</sup><span class="italic">non</span> inserted by edd.</a></li><script type="text/javascript">document.getElementById('note_LCL040_376_1').style.display = "none";</script><li class="note" id="note_LCL040_376_2"><a class="footnoteCrossrefLink" href="#target_note_LCL040_376_2" title="Click to highlight in text"><sup class="lineRef">2</sup><span class="italic">se dicere</span> Mdv.; <span class="italic">sed dicere</span> B, E; <span class="italic">sed differre</span> other MSS.</a></li><script type="text/javascript">document.getElementById('note_LCL040_376_2').style.display = "none";</script></ul></section></notes></section>