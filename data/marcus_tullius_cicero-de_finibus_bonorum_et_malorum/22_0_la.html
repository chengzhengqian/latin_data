<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
nihil desiderare manum cum ita esset affecta, secundum non recte, si voluptas esset bonum, fuisse desideraturam. Idcirco enim non desideraret quia quod dolore caret id in voluptate est.</p>
<span class="br"></span><span class="lineNumber">40</span><span class="br"></span><p>XII. “Extremum autem esse bonorum voluptatem ex hoc facillime perspici potest: Constituamus aliquem magnis, multis, perpetuis fruentem et animo et corpore voluptatibus, nullo dolore nec impediente nec impendente; quem tandem hoc statu praestabiliorem aut magis expetendum possimus dicere? Inesse enim necesse est in eo qui ita sit affectus et firmitatem animi nec mortem nec dolorem timentis, quod mors sensu careat, dolor in longinquitate levis, in gravitate brevis soleat esse, ut eius magnitudinem <span class="br"></span><span class="lineNumber">41</span><span class="br"></span> celeritas, diuturnitatem allevatio consoletur. Ad ea cum accedit ut neque divinum numen horreat nec praeteritas voluptates effluere patiatur earumque assidua recordatione laetetur, quid est quod huc possit, quo melius sit,<a class="footnoteLink" href="#note_LCL040_44_1" id="target_note_LCL040_44_1"><sup>1</sup></a> accedere? Statue contra aliquem confectum tantis animi corporisque doloribus quanti in hominem maximi cadere possunt, nulla spe proposita fore levius aliquando, nulla praeterea neque praesenti nec exspectata voluptate; quid eo miserius dici aut fingi potest? Quod si vita doloribus referta maxime fugienda est, summum profecto malum est vivere cum dolore; cui sententiae consentaneum est ultimum esse bonorum cum voluptate vivere. Nec enim habet nostra mens quidquam ubi

</p></section><notes><section class="footnotes"><ul><li class="note" id="note_LCL040_44_1"><a class="footnoteCrossrefLink" href="#target_note_LCL040_44_1" title="Click to highlight in text"><sup class="lineRef">1</sup><span class="italic">quo melius sit</span> Müller; <span class="italic">quod melius sit</span> Mdv. with MSS.</a></li><script type="text/javascript">document.getElementById('note_LCL040_44_1').style.display = "none";</script></ul></section></notes></section>