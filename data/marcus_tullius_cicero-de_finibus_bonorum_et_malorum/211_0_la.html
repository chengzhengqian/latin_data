<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
velit non audiatur), tamen ne quid praetermittamus <span class="br"></span><span class="lineNumber">28</span><span class="br"></span> rationes quoque cur hoc ita sit afferendas puto. Etsi qui potest intellegi aut cogitari esse aliquod animal quod se oderit? Res enim concurrent contrariae. Nam cum appetitus ille animi aliquid ad se trahere coeperit consulto quod sibi obsit, quia sit sibi inimicus, cum id sua causa faciet, et oderit se et simul diliget, quod fieri non potest. Necesseque est si quis ipse sibi inimicus est eum quae bona sunt mala putare, bona contra quae mala, et quae appetenda fugere et quae fugienda appetere; quae sine dubio vitae est eversio. Neque enim, si nonnulli reperiuntur qui aut laqueos aut alia exitia quaerant, aut<a class="footnoteLink" href="#note_LCL040_422_1" id="target_note_LCL040_422_1"><sup>1</sup></a> ille apud Terentium, qui ‘decrevit tantisper se minus iniuriae suo nato facere (ut ait ipse) dum fiat miser’, inimicus ipse sibi <span class="br"></span><span class="lineNumber">29</span><span class="br"></span> putandus est. Sed alii dolore moventur, alii cupiditate; iracundia etiam multi efferuntur et, cum in mala scientes irruunt, tum se optime sibi consulere arbitrantur. Itaque dicunt nec dubitant:</p>
<p class="lineGroup">
<span class="line indent1">‘Mihi sic est usus; tibi ut opus est facto, face’</span><span class="linebreak"></span>
</p>
<p>Qui ipsi sibi<a class="footnoteLink" href="#note_LCL040_422_2" id="target_note_LCL040_422_2"><sup>2</sup></a> bellum indixissent, cruciari dies, noctes torqueri vellent, nec vero sese ipsi accusarent ob eam causam quod se male suis rebus consuluisse dicerent; eorum enim est haec querela qui sibi cari sunt seseque diligunt. Quare, quotienscumque dicetur male


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL040_422_1"><a class="footnoteCrossrefLink" href="#target_note_LCL040_422_1" title="Click to highlight in text"><sup class="lineRef">1</sup><span class="italic">aut: aut ut MSS.; aut[ut]</span> Mdv.</a></li><script type="text/javascript">document.getElementById('note_LCL040_422_1').style.display = "none";</script><li class="note" id="note_LCL040_422_2"><a class="footnoteCrossrefLink" href="#target_note_LCL040_422_2" title="Click to highlight in text"><sup class="lineRef">2</sup><span class="italic">Qui ipsi sibi</span> MSS., edd.; <span class="italic">qui ipsi si</span> E; <span class="italic">qui sibi ipsi</span> inf. MS. Perhaps <span class="italic">Qui si ipsi sibi</span> ed.</a></li><script type="text/javascript">document.getElementById('note_LCL040_422_2').style.display = "none";</script></ul></section></notes></section>