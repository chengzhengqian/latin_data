<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
ius intercederet, qui id conservaret eum iustum, qui migraret iniustum fore. Sed quemadmodum, theatrum cum commune sit, recte tamen dici potest eius esse eum locum quem quisque occuparit, sic in urbe mundove communi non adversatur ius quo minus <span class="br"></span><span class="lineNumber">68</span><span class="br"></span> suum quidque cuiusque sit. Cum autem ad tuendos conservandosque homines hominem natum esse videamus, consentaneum est huic naturae ut sapiens velit gerere et administrare rem publicam atque, ut e natura vivat, uxorem adiungere et velle ex ea liberos. Ne amores quidem sanctos a sapiente alienos esse arbitrantur. Cynicorum autem rationem atque vitam alii cadere in sapientem dicunt, si qui eiusmodi forte casus inciderit ut id faciendum sit, alii nullo modo.</p>
<span class="br"></span><span class="lineNumber">69</span><span class="br"></span><p>XXI. “Ut vero conservetur omnis<a class="footnoteLink" href="#note_LCL040_288_1" id="target_note_LCL040_288_1"><sup>1</sup></a> homini erga hominem societas, coniunctio, caritas, et emolumenta et detrimenta (quae ὠφελήματα et βλάμματα appellant) communia esse voluerunt, quorum altera prosunt, nocent altera; neque solum ea communia verum etiam paria esse dixerunt. Incommoda autem et commoda (ita enim εὐχρηστήματα et δυσχρηστήματα appello) communia esse voluerunt, paria noluerunt. Illa enim quae prosunt aut quae nocent aut bona sunt aut mala, quae sint paria necesse est; commoda autem et incommoda in eo genere sunt quae praeposita et reiecta dicimus; ea possunt paria non esse. Sed emolumenta<a class="footnoteLink" href="#note_LCL040_288_2" id="target_note_LCL040_288_2"><sup>2</sup></a> communia esse dicuntur, recte


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL040_288_1"><a class="footnoteCrossrefLink" href="#target_note_LCL040_288_1" title="Click to highlight in text"><sup class="lineRef">1</sup><span class="italic">hominis</span>? Reid.</a></li><script type="text/javascript">document.getElementById('note_LCL040_288_1').style.display = "none";</script><li class="note" id="note_LCL040_288_2"><a class="footnoteCrossrefLink" href="#target_note_LCL040_288_2" title="Click to highlight in text"><sup class="lineRef">2</sup>After <span class="italic">emolumenta</span> Lambinus inserts <span class="italic">et detrimenta.</span></a></li><script type="text/javascript">document.getElementById('note_LCL040_288_2').style.display = "none";</script></ul></section></notes></section>