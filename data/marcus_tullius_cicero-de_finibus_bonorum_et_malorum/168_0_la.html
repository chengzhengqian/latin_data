<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
summa facienda. Quo constituto tum licebit otiose ista quaerere, de magnitudine rerum, de excellentia quanta<a class="footnoteLink" href="#note_LCL040_336_1" id="target_note_LCL040_336_1"><sup>1</sup></a> in quoque sit ad beate vivendum, de istis ipsis obscurationibus quae propter exiguitatem vix aut ne vix quidem appareant. Quid de quo nulla dissensio est? Nemo enim est qui aliter dixerit quin omnium naturarum simile esset id ad quod omnia referrentur, quod est ultimum rerum appetendarum. Omnis enim est natura diligens sui. Quae est enim quae se umquam deserat aut partem aliquam sui aut eius partis habitum aut vim aut ullius earum rerum quae secundum naturam sunt aut motum aut statum? Quae autem natura suae primae institutionis oblita est? Nulla profecto est<a class="footnoteLink" href="#note_LCL040_336_2" id="target_note_LCL040_336_2"><sup>2</sup></a> quin suam vim<a class="footnoteLink" href="#note_LCL040_336_3" id="target_note_LCL040_336_3"><sup>3</sup></a> retineat a <span class="br"></span><span class="lineNumber">33</span><span class="br"></span> primo ad extremum. Quomodo igitur evenit ut hominis natura sola esset quae hominem relinqueret, quae oblivisceretur corporis, quae summum bonum non in toto homine sed in parte hominis poneret? Quomodo autem, quod ipsi etiam fatentur constatque inter omnes, conservabitur ut simile sit omnium naturarum illud ultimum de quo quaeritur? Tum enim esset simile si in ceteris quoque naturis id cuique esset ultimum quod in quaque excelleret. <span class="br"></span><span class="lineNumber">34</span><span class="br"></span> Tale enim visum est ultimum Stoicorum. Quid dubitas igitur mutare principia naturae? Quod<a class="footnoteLink" href="#note_LCL040_336_4" id="target_note_LCL040_336_4"><sup>4</sup></a> enim dicis, omne animal, simul atque sit ortum, applicatum esse ad se diligendum esseque in se conservando occupatum, quin potius ita dicis, omne




</p></section><notes><section class="footnotes"><ul><li class="note" id="note_LCL040_336_1"><a class="footnoteCrossrefLink" href="#target_note_LCL040_336_1" title="Click to highlight in text"><sup class="lineRef">1</sup><span class="italic">quanta</span> 〈<span class="italic">vis</span>〉? Reid.</a></li><script type="text/javascript">document.getElementById('note_LCL040_336_1').style.display = "none";</script><li class="note" id="note_LCL040_336_2"><a class="footnoteCrossrefLink" href="#target_note_LCL040_336_2" title="Click to highlight in text"><sup class="lineRef">2</sup><span class="italic">est</span> supplied by Mdv.</a></li><script type="text/javascript">document.getElementById('note_LCL040_336_2').style.display = "none";</script><li class="note inline" id="note_LCL040_336_3"><a class="footnoteCrossrefLink" href="#target_note_LCL040_336_3" title="Click to highlight in text"><sup class="lineRef">3</sup><span class="italic">[vim]</span>? Reid.</a></li><script type="text/javascript">document.getElementById('note_LCL040_336_3').style.display = "none";</script><li class="note" id="note_LCL040_336_4"><a class="footnoteCrossrefLink" href="#target_note_LCL040_336_4" title="Click to highlight in text"><sup class="lineRef">4</sup><span class="italic">Quod</span> conj. Müller; MSS. and edd. <span class="italic">Quid</span>—<span class="italic">occupatum?</span></a></li><script type="text/javascript">document.getElementById('note_LCL040_336_4').style.display = "none";</script></ul></section></notes></section>