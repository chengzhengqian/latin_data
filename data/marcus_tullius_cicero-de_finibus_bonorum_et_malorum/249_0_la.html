<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2">
<span class="br"></span><span class="lineNumber">93</span><span class="br"></span><p>XXXI. “An ne hoc quidem Peripateticis concedis, ut dicant omnium bonorum virorum, id est sapientium, omnibus virtutibus ornatorum, vitam omnibus partibus plus habere semper boni quam mali? Quis hoc dicit? Stoici scilicet Minime; sed isti ipsi qui voluptate et dolore omnia metiuntur, nonne clamant sapienti plus semper adesse quod velit quam quod nolit? Cum tantum igitur in virtute ponant ii qui fatentur se virtutis causa, nisi ea voluptatem faceret,<a class="footnoteLink" href="#note_LCL040_498_1" id="target_note_LCL040_498_1"><sup>1</sup></a> ne manum quidem versuros fuisse, quid facere nos oportet qui quamvis minimam praestantiam animi omnibus bonis corporis anteire dicamus ut ea ne in conspectu quidem relinquantur? Quis est enim qui hoc cadere in sapientem dicere audeat, ut si fieri possit virtutem in perpetuum abiciat ut dolore omni liberetur? Quis nostrum dixerit (quos non pudet ea quae Stoici aspera dicunt mala dicere), melius esse turpiter aliquid facere cum voluptate <span class="br"></span><span class="lineNumber">94</span><span class="br"></span> quam honeste cum dolore? Nobis Heracleotes ille Dionysius flagitiose descivisse videtur a Stoicis propter oculorum dolorem. Quasi vero hoc didicisset a Zenone, non dolere cum doleret! Illud audierat nec tamen didicerat, malum illud non esse quia turpe non esset, et esse<a class="footnoteLink" href="#note_LCL040_498_2" id="target_note_LCL040_498_2"><sup>2</sup></a> ferendum viro. Hic si Peripateticus fuisset, permansisset, credo, in sententia, qui dolorem malum dicunt esse, de asperitate autem eius fortiter ferenda praecipiunt eadem, quae Stoici. Et


</p></section><notes><section class="footnotes"><ul><li class="note" id="note_LCL040_498_1"><a class="footnoteCrossrefLink" href="#target_note_LCL040_498_1" title="Click to highlight in text"><sup class="lineRef">1</sup><span class="italic">faceret</span> Mikkelsen, Müller; <span class="italic">acciret</span> inf. MSS., Mdv. with mark of corruption; <span class="italic">voluptate maceret</span> B, E.</a></li><script type="text/javascript">document.getElementById('note_LCL040_498_1').style.display = "none";</script><li class="note" id="note_LCL040_498_2"><a class="footnoteCrossrefLink" href="#target_note_LCL040_498_2" title="Click to highlight in text"><sup class="lineRef">2</sup><span class="italic">esse</span> Manutius, Mdv., <span class="italic">esset</span> MSS.</a></li><script type="text/javascript">document.getElementById('note_LCL040_498_2').style.display = "none";</script></ul></section></notes></section>