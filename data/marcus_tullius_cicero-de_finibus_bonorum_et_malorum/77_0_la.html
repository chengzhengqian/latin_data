<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
<span class="br"></span><span class="lineNumber">65</span><span class="br"></span> voluptatum omnium varietate. Hunc vos beatum,â€”ratio quidem vestra sic cogit; at ego quem huic anteponam non audeo dicere; dicet pro me ipsa virtus, nec dubitabit isti vestro beato M. Regulum anteponere, quem quidem, cum sua voluntate, nulla vi coactus praeter fidem quam dederat hosti, ex patria Carthaginem revertisset, tum ipsum, cum vigiliis et fame cruciaretur, clamat virtus beatiorem fuisse quam potantem in rosa Thorium. Bella magna gesserat, bis consul fuerat, triumpharat, nec tamen sua illa superiora tam magna neque tam praeclara ducebat quam illum ultimum casum quem propter fidem constantiamque susceperat; qui nobis miserabilis videtur audientibus, illi perpetienti erat voluptarius. Non enim hilaritate nec lascivia nec risu aut ioco, comite levitatis,<a class="footnoteLink" href="#note_LCL040_154_1" id="target_note_LCL040_154_1"><sup>1</sup></a> saepe etiam tristes firmitate <span class="br"></span><span class="lineNumber">66</span><span class="br"></span> et constantia sunt beati. Stuprata per vim Lucretia a regis filio testata cives se ipsa interemit. Hic dolor populi Romani duce et auctore Bruto causa civitati libertatis fuit, ob eiusque mulieris memoriam primo anno et vir et pater eius consul est factus. Tenuis L. Verginius unusque de multis sexagesimo anno post libertatem receptam virginem filiam sua manu occidit potius quam ea Ap. Claudi libidini, qui tum erat summo in<a class="footnoteLink" href="#note_LCL040_154_2" id="target_note_LCL040_154_2"><sup>2</sup></a> imperio, dederetur.</p>
</section><notes><section class="footnotes"><ul><li class="note" id="note_LCL040_154_1"><a class="footnoteCrossrefLink" href="#target_note_LCL040_154_1" title="Click to highlight in text"><sup class="lineRef">1</sup>Before <span class="italic">saepe</span> inf. MSS. insert <span class="italic">sed.</span></a></li><script type="text/javascript">document.getElementById('note_LCL040_154_1').style.display = "none";</script><li class="note" id="note_LCL040_154_2"><a class="footnoteCrossrefLink" href="#target_note_LCL040_154_2" title="Click to highlight in text"><sup class="lineRef">2</sup><span class="italic">in</span> with one MS. Martha, om. celt.</a></li><script type="text/javascript">document.getElementById('note_LCL040_154_2').style.display = "none";</script></ul></section></notes></section>