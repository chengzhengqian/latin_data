<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
<span class="br"></span><span class="lineNumber">9</span><span class="br"></span> conclusio est.<a class="footnoteLink" href="#note_LCL040_310_1" id="target_note_LCL040_310_1"><sup>1</sup></a> Quanta autem ab illis varietas argumentorum ratione concludentium eorumque cum captiosis interrogationibus dissimilitudo! Quid quod pluribus locis quasi denuntiant ut neque sensuum fidem sine ratione nec rationis sine sensibus exquiramus atque ut eorum alterum ab altero ne<a class="footnoteLink" href="#note_LCL040_310_2" id="target_note_LCL040_310_2"><sup>2</sup></a> separemus? Quid? ea quae dialectici nunc tradunt et docent, nonne ab illis instituta sunt?<a class="footnoteLink" href="#note_LCL040_310_3" id="target_note_LCL040_310_3"><sup>3</sup></a> De quibus etsi a Chrysippo maxime est elaboratum, tamen a Zenone minus multo quam ab antiquis; ab hoc autem quaedam non melius quam veteres, quaedam omnino <span class="br"></span><span class="lineNumber">10</span><span class="br"></span> relicta. Cumque duae sint artes quibus perfecte ratio et oratio compleatur, una inveniendi, altera disserendi, hanc posteriorem et Stoici et Peripatetici, priorem autem illi egregie tradiderunt, hi omnino ne attigerunt quidem. Nam e quibus locis quasi thesauris argumenta depromerentur, vestri ne suspicati quidem sunt, superiores autem artificio et via tradiderunt. Quae quidem ars<a class="footnoteLink" href="#note_LCL040_310_4" id="target_note_LCL040_310_4"><sup>4</sup></a> efficit ne necesse sit iisdem de rebus semper quasi dictata decantare neque a commentariolis suis discedere. Nam qui sciet ubi quidque positum sit quaque eo veniat, is, etiamsi quid obrutum erit, poterit eruere semperque esse in disputando suus. Quod etsi ingeniis magnis praediti quidam dicendi copiam sine ratione consequuntur, ars




<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL040_310_1"><a class="footnoteCrossrefLink" href="#target_note_LCL040_310_1" title="Click to highlight in text"><sup class="lineRef">1</sup><span class="italic">exhibet</span> or <span class="italic">effecit</span>? Reid.</a></li><script type="text/javascript">document.getElementById('note_LCL040_310_1').style.display = "none";</script><li class="note" id="note_LCL040_310_2"><a class="footnoteCrossrefLink" href="#target_note_LCL040_310_2" title="Click to highlight in text"><sup class="lineRef">2</sup><span class="italic">ne</span> supplied by Lambinus, Mdv.</a></li><script type="text/javascript">document.getElementById('note_LCL040_310_2').style.display = "none";</script><li class="note" id="note_LCL040_310_3"><a class="footnoteCrossrefLink" href="#target_note_LCL040_310_3" title="Click to highlight in text"><sup class="lineRef">3</sup>After <span class="italic">instituta sunt</span> all but one inferior MSS. add <span class="italic">inventa sunt:</span> Mdv. brackets.</a></li><script type="text/javascript">document.getElementById('note_LCL040_310_3').style.display = "none";</script><li class="note" id="note_LCL040_310_4"><a class="footnoteCrossrefLink" href="#target_note_LCL040_310_4" title="Click to highlight in text"><sup class="lineRef">4</sup><span class="italic">ars</span> Mdv.: om. A, other MSS. <span class="italic">res.</span></a></li><script type="text/javascript">document.getElementById('note_LCL040_310_4').style.display = "none";</script></ul></section></notes></section>