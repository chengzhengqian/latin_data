<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
quam a Stasea dicebantur. Quamquam ego non quaero quid tibi a me probatum sit, sed huic Ciceroni nostro, quem discipulum cupio a te abducere.”</p>
<span class="br"></span><span class="lineNumber">76</span><span class="br"></span><p>XXVI. Tum Lucius: “Mihi vero ista valde probata sunt, quod item fratri puto.” Tum mihi Piso: “Quid ergo?” inquit; “dasne adulescenti veniam? an eum discere ea mavis quae cum plane perdidicerit nihil sciat?” “Ego vero isti,” inquam, “permitto; sed nonne meministi licere mihi ista probare quae sunt a te dicta? Quis enim potest ea quae probabilia videantur ei<a class="footnoteLink" href="#note_LCL040_478_1" id="target_note_LCL040_478_1"><sup>1</sup></a> non probare?” “An vero,” inquit, “quisquam potest probare quod perceptum, quod comprehensum, quod cognitum non habet?” “Non est ista,” inquam, “Piso, magna dissensio. Nihil est enim aliud quamobrem mihi percipi nihil posse videatur nisi quod percipiendi vis ita definitur a Stoicis ut negent quidquam posse percipi nisi tale verum quale falsum esse non possit. Itaque haec cum illis est dissensio, cum Peripateticis nulla sane. Sed haec omittamus; habent enim et bene longam <span class="br"></span><span class="lineNumber">77</span><span class="br"></span> et satis litigiosam disputationem; illud mihi a te nimium festinanter dictum videtur, sapientes omnes esse semper beatos. Nescio quomodo praetervolavit oratio. Quod nisi ita efficitur, quae Theophrastus de fortuna, de dolore, de cruciatu corporis dixit, cum quibus coniungi vitam beatam nullo modo posse

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL040_478_1"><a class="footnoteCrossrefLink" href="#target_note_LCL040_478_1" title="Click to highlight in text"><sup class="lineRef">1</sup><span class="italic">ei</span> MSS., edd.; <span class="italic">ea</span> two inf. MSS.; perhaps <span class="italic">potest quae probabilia sibi videantur ea</span> ed.</a></li><script type="text/javascript">document.getElementById('note_LCL040_478_1').style.display = "none";</script></ul></section></notes></section>