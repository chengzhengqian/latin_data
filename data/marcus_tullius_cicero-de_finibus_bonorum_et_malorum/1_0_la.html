<section class="div1 language" lang="la"><header><hgroup><h1>Cicero de Finibus</h1></hgroup></header>
<h1><span class="ac">M. Tullii Ciceronis</span></h1>
<h1><span class="ac">De Finibus Bonorum Et Malorum</span></h1>
<section class="div2">
<h2><span class="ac">Liber Primus</span></h2>
<span class="br"></span><span class="lineNumber">1</span><span class="br"></span><p>I. Non eram nescius, Brute, cum quae summis ingeniis exquisitaque doctrina philosophi Graeco sermone tractavissent ea Latinis litteris mandaremus, fore ut hic noster labor in varias reprehensiones incurreret. Nam quibusdam, et iis quidem non admodum indoctis, totum hoc displicet philosophari. Quidam autem non tam id reprehendunt si remissius agatur, sed tantum studium tamque multam operam ponendam in eo non arbitrantur. Erunt etiam, et hi quidem eruditi Graecis litteris, contemnentes Latinas, qui se dicant in Graecis legendis operam malle consumere. Postremo aliquos futuros suspicor qui me ad alias litteras vocent, genus hoc scribendi, etsi sit <span class="br"></span><span class="lineNumber">2</span><span class="br"></span> elegans, personae tamen et dignitatis esse negent. Contra quos omnes dicendum breviter existimo. Quamquam philosophiae quidem vituperatoribus satis responsum est eo libro quo a nobis philosophia defensa et collaudata est cum esset accusata et vituperata ab Hortensio. Qui liber cum et tibi probatus videretur et iis quos ego posse iudicare arbitrarer, plura suscepi, veritus ne movere hominum studia viderer, retinere non posse. Qui autem, si
<span class="br"></span><span class="lineNumber"></span><span class="br"></span>
</p></section><notes></notes></section>