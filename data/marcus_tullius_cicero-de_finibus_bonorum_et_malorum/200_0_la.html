<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
satisne videatur Antiochi complexa esse sententiam, quam tibi qui fratrem eius Aristum frequenter audieris maxime probatam existimo.</p>
<span class="br"></span><span class="lineNumber">9</span><span class="br"></span><p>IV. Sic est igitur locutus. â€œQuantus ornatus in Peripateticorum disciplina sit, satis est a me, ut brevissime potuit, paulo ante dictum. Sed est forma eius disciplinae, sicut fere ceterarum, triplex: una pars est naturae, disserendi altera, vivendi tertia. Natura sic ab iis investigata est ut nulla pars caelo, mari, terra (ut poetice loquar) praetermissa sit. Quin etiam, cum de rerum initiis omnique mundo locuti essent, ut multa non modo probabili argumentatione sed etiam necessaria mathematicorum ratione concluderent, maximam materiam ex rebus per se investigatis ad rerum occultarum cognitionem attulerunt. <span class="br"></span><span class="lineNumber">10</span><span class="br"></span> Persecutus est Aristoteles animantium omnium ortus, victus, figuras, Theophrastus autem stirpium naturas omniumque fere rerum quae e terra gignerentur causas atque rationes; qua ex cognitione facilior facta est investigatio rerum occultissimarum. Disserendique ab iisdem non dialectice solum sed etiam oratorie praecepta sunt tradita; ab Aristoteleque principe de singulis rebus in utramque partem dicendi exercitatio est instituta, ut non contra omnia semper, sicut Arcesilas, diceret, et tamen ut in omnibus rebus quidquid ex utraque parte dici posset <span class="br"></span><span class="lineNumber">11</span><span class="br"></span> expromeret. Cum autem tertia pars bene vivendi praecepta quaereret, ea quoque est ab iisdem non
</p></section><notes></notes></section>