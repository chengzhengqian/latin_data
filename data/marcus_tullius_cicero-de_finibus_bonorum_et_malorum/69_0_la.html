<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
honeste vivi nisi honeste vivatur? An nisi populari fama? Sine ea igitur iucunde negat posse se vivere<a class="footnoteLink" href="#note_LCL040_138_1" id="target_note_LCL040_138_1"><sup>1</sup></a>? Quid turpius quam sapientis vitam ex insipientium sermone pendere? Quid ergo hoc loco intellegit honestum? Certe nihil nisi quod possit ipsum propter se iure laudari. Nam si propter voluptatem, quae est ista laus quae possit e macello peti? Non is vir est ut, cum honestatem eo loco habeat ut sine ea iucunde neget posse vivi, illud honestum quod populare sit sentiat et sine eo neget iucunde vivi posse, aut quidquam aliud honestum intellegat nisi quod sit rectum ipsumque per se, sua vi, sua sponte, sua natura laudabile.</p>
<p>XVI. â€œItaque, Torquate, cum diceres clamare Epicurum non posse iucunde vivi nisi honeste et sapienter et iuste viveretur, tu ipse mihi gloriari videbare. Tanta vis inerat in verbis propter earum rerum quae significabantur his verbis dignitatem, ut altior fieres, ut interdum insisteres, ut nos intuens quasi testificarere laudari honestatem et iustitiam aliquando ab Epicuro. Quam te decebat iis verbis uti quibus si philosophi non uterentur, philosophia omnino non egeremus. Istorum enim verborum amore, quae perraro appellantur ab Epicuro, sapientiae, fortitudinis, iustitiae, temperantiae, praestantissimis ingeniis

</p></section><notes><section class="footnotes"><ul><li class="note" id="note_LCL040_138_1"><a class="footnoteCrossrefLink" href="#target_note_LCL040_138_1" title="Click to highlight in text"><sup class="lineRef">1</sup><span class="italic">posse se vivere</span> Mdv.; <span class="italic">posse vivi</span> Orelli; <span class="italic">posse vivere</span> MSS.</a></li><script type="text/javascript">document.getElementById('note_LCL040_138_1').style.display = "none";</script></ul></section></notes></section>