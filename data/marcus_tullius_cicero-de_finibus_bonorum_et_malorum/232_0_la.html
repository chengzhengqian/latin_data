<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
homini qui non moveatur et offensione turpitudinis et comprobatione honestatis? quis est qui non oderit libidinosam, protervam adulescentiam? quis contra in illa aetate pudorem, constantiam, etiamsi sua nihil intersit, non tamen diligat? quis Pullum Numitorium Fregellanum proditorem, quamquam rei publicae nostrae profuit, non odit? quis huius<a class="footnoteLink" href="#note_LCL040_464_1" id="target_note_LCL040_464_1"><sup>1</sup></a> urbis conservatorem Codrum, quis Erechthei filias non maxime laudat? cui Tubuli nomen odio non est? quis Aristidem non mortuum diligit? An obliviscimur quanto opere in audiendo in<a class="footnoteLink" href="#note_LCL040_464_2" id="target_note_LCL040_464_2"><sup>2</sup></a> legendoque moveamur cum pie, cum amice, cum magno animo aliquid factum <span class="br"></span><span class="lineNumber">63</span><span class="br"></span> cognoscimus? Quid loquar<a class="footnoteLink" href="#note_LCL040_464_3" id="target_note_LCL040_464_3"><sup>3</sup></a> de nobis qui ad laudem et ad decus nati, suscepti, instituti sumus? qui clamores vulgi atque imperitorum excitantur in theatris, cum illa dicuntur:</p>
<blockquote><p>
<span class="line">Ego sum Orestes,</span><span class="linebreak"></span>
</p></blockquote>
<p class="noindent">contraque ab altero:</p>
<blockquote><p>
<span class="line">Immo enimvero ego sum, inquam, Orestes!</span><span class="linebreak"></span>
</p></blockquote>
<p class="noindent">Cum autem etiam exitus ab utroque datur conturbato errantique regi:</p>
<blockquote><p>
<span class="line">Ambo ergo una necarier precamur,</span><span class="linebreak"></span>
</p></blockquote>
<p class="noindent">quotiens hoc agitur, ecquandone nisi admirationibus maximis? Nemo est igitur quin hanc affectionem animi probet atque laudet qua non modo utilitas nulla quaeritur sed contra utilitatem etiam conservatur <span class="br"></span><span class="lineNumber">64</span><span class="br"></span> fides. Talibus exemplis non fictae solum fabulae verum etiam historiae refertae sunt, et quidem



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL040_464_1"><a class="footnoteCrossrefLink" href="#target_note_LCL040_464_1" title="Click to highlight in text"><sup class="lineRef">1</sup><span class="italic">huius</span> inserted by MÃ¼ller, suggested by Mdv.</a></li><script type="text/javascript">document.getElementById('note_LCL040_464_1').style.display = "none";</script><li class="note" id="note_LCL040_464_2"><a class="footnoteCrossrefLink" href="#target_note_LCL040_464_2" title="Click to highlight in text"><sup class="lineRef">2</sup><span class="italic">in</span> (om. inf. MSS.) Mdv. brackets.</a></li><script type="text/javascript">document.getElementById('note_LCL040_464_2').style.display = "none";</script><li class="note" id="note_LCL040_464_3"><a class="footnoteCrossrefLink" href="#target_note_LCL040_464_3" title="Click to highlight in text"><sup class="lineRef">3</sup><span class="italic">loquar</span> Morgenstern: <span class="italic">loquor.</span></a></li><script type="text/javascript">document.getElementById('note_LCL040_464_3').style.display = "none";</script></ul></section></notes></section>