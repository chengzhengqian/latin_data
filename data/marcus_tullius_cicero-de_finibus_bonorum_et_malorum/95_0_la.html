<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
te gaudere dicis, hoc est si vera sunt tua scripta et inventa, gaudere non potes; nihil enim iam habes quod ad corpus referas; est autem a te semper dictum nec gaudere quemquam nisi propter corpus nec dolere. Praeteritis, inquit, gaudeo. Quibusnam praeteritis? si ad corpus pertinentibus, rationes tuas te video compensare cum istis doloribus, non memoriam corpore perceptarum voluptatum; sin autem ad animum, falsum est quod negas animi ullum esse gaudium quod non referatur ad corpus. Cur deinde Metrodori liberos commendas? quid in<a class="footnoteLink" href="#note_LCL040_190_1" id="target_note_LCL040_190_1"><sup>1</sup></a> isto egregio tuo officio et tanta fide (sic enim existimo) ad corpus refers?</p>
<span class="br"></span><span class="lineNumber">99</span><span class="br"></span><p>XXXI. â€œHuc et illuc, Torquate, vos versetis licet; nihil in hac praeclara epistula scriptum ab Epicuro congruens et conveniens decretis eius reperietis. Ita redarguitur ipse a sese, convincunturque<a class="footnoteLink" href="#note_LCL040_190_2" id="target_note_LCL040_190_2"><sup>2</sup></a> scripta eius probitate ipsius ac moribus. Nam ista commendatio puerorum, memoria et caritas amicitiae, summorum officiorum in extremo spiritu conservatio indicat innatam esse homini probitatem gratuitam, non invitatam voluptatibus nec praemiorum mercedibus evocatam. Quod enim testimonium maius quaerimus, quae honesta et recta sint, ipsa esse optabilia per sese, <span class="br"></span><span class="lineNumber">100</span><span class="br"></span> cum videamus tanta officia morientis? Sed ut epistulam laudandam arbitror eam quam modo totidem fere verbis interpretatus sum, quamquam ea cum summa eius philosophia nullo modo congruebat, sic


</p></section><notes><section class="footnotes"><ul><li class="note" id="note_LCL040_190_1"><a class="footnoteCrossrefLink" href="#target_note_LCL040_190_1" title="Click to highlight in text"><sup class="lineRef">1</sup>MSS. om. the preposition; Mdv. suggests <span class="italic">in,</span> but writes <span class="italic">ex</span> with most edd.</a></li><script type="text/javascript">document.getElementById('note_LCL040_190_1').style.display = "none";</script><li class="note" id="note_LCL040_190_2"><a class="footnoteCrossrefLink" href="#target_note_LCL040_190_2" title="Click to highlight in text"><sup class="lineRef">2</sup><span class="italic">convincunturque</span> Mdv. after Davis; <span class="italic">vincunturque, veneuntque</span> MSS.</a></li><script type="text/javascript">document.getElementById('note_LCL040_190_2').style.display = "none";</script></ul></section></notes></section>