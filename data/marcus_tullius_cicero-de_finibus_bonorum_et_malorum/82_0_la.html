<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
‘An me,’ inquis, ‘tam amentem putas ut apud imperitos isto modo loquar?’—At tu eadem ista dic in iudicio aut, si coronam times, dic in senatu. Numquam facies. Cur, nisi quod turpis oratio est? Mene ergo et Triarium dignos existimas apud quos turpiter loquare?</p>
<span class="br"></span><span class="lineNumber">75</span><span class="br"></span><p>XXIII. “Verum esto: verbum ipsum voluptatis non habet dignitatem, nec nos fortasse intellegimus; hoc enim identidem dicitis, non intellegere nos quam dicatis voluptatem. Rem videlicet difficilem et obscuram! Individua cum dicitis et intermundia, quae nec sunt ulla nec possunt esse, intellegimus, voluptas, quae passeribus nota est omnibus, a nobis intellegi non potest? Quid si efficio ut fateare me non modo quid sit voluptas scire (est enim iucundus motus in sensu), sed etiam quid eam tu velis esse? Tum enim eam ipsam vis quam modo ego dixi, et nomen imponis in motu ut sit et faciat aliquam varietatem, tum aliam quandam summam voluptatem cui addi nihil possit; eam tum adesse cum dolor omnis <span class="br"></span><span class="lineNumber">76</span><span class="br"></span> absit; eam stabilem appellas. Sit sane ista voluptas. Dic in quovis conventu te omnia facere ne doleas. Si ne hoc quidem satis ample, satis honeste dici putas, dic te omnia et in isto magistratu et in omni vita utilitatis tuae causa facturum, nihil nisi quod
</p></section><notes></notes></section>