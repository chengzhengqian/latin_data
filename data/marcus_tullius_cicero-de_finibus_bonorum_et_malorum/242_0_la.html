<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
minus probandum quam esse aliquem beatum nec satis beatum? Quod autem satis est, eo quidquid accessit<a class="footnoteLink" href="#note_LCL040_484_1" id="target_note_LCL040_484_1"><sup>1</sup></a> nimium est; et nemo nimium beatus est; <span class="br"></span><span class="lineNumber">82</span><span class="br"></span> igitur<a class="footnoteLink" href="#note_LCL040_484_2" id="target_note_LCL040_484_2"><sup>2</sup></a> nemo beato beatior.” “Ergo,” inquit, “tibi Q. Metellus, qui tres filios consules vidit, e quibus unum etiam et censorem et triumphantem, quartum autem praetorem, eosque salvos reliquit et tres filias nuptas, cum ipse consul, censor, augur fuisset et triumphasset, ut sapiens fuerit, nonne beatior quam, ut item sapiens fuerit, qui in potestate hostium vigiliis et inedia necatus est, Regulus?”</p>
<span class="br"></span><span class="lineNumber">83</span><span class="br"></span><p>XXVIII. “Quid me istud,” inquam, “rogas? Stoicos roga.” “Quid igitur,” inquit, “eos responsuros putas?” “Nihilo beatiorem esse Metellum quam Regulum.” “Inde igitur,” inquit, “ordiendum est.” “Tamen a proposito,” inquam, “aberramus. Non enim quaero quid verum sed quid cuique dicendum sit. Utinam quidem dicerent alium alio beatiorem! iam ruinas videres. In virtute enim sola et in ipso honesto cum sit bonum positum cumque nec virtus ut placet illis nec honestum crescat, idque bonum solum sit quo qui potiatur necesse est beatus sit, cum augeri id non possit in quo uno positum est beatum esse, qui potest esse quisquam alius alio beatior? Videsne ut haec concinant? Et hercule (fatendum est enim quod sentio) mirabilis est apud illos contextus rerum. Respondent extrema primis,


</p></section><notes><section class="footnotes"><ul><li class="note" id="note_LCL040_484_1"><a class="footnoteCrossrefLink" href="#target_note_LCL040_484_1" title="Click to highlight in text"><sup class="lineRef">1</sup><span class="italic">accessit</span> Müller (cf. IV, 37 <span class="italic">perduxit</span>); <span class="italic">accesserit</span> MSS, Mdv.</a></li><script type="text/javascript">document.getElementById('note_LCL040_484_1').style.display = "none";</script><li class="note" id="note_LCL040_484_2"><a class="footnoteCrossrefLink" href="#target_note_LCL040_484_2" title="Click to highlight in text"><sup class="lineRef">2</sup><span class="italic">igitur</span> Müller; <span class="italic">et</span> MSS., Mdv. who marks as corrupt.</a></li><script type="text/javascript">document.getElementById('note_LCL040_484_2').style.display = "none";</script></ul></section></notes></section>