<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
ut eandem illam rem quam adipisci scelere quovis velit non multis partibus malit ad sese etiam omni impunitate proposita sine facinore quam illo modo pervenire?</p>
<span class="br"></span><span class="lineNumber">37</span><span class="br"></span><p>â€œQuam vero utilitatem aut quem fructum petentes scire cupimus illa quae occulta nobis sunt, quomodo moveantur quibusque de causis ea quae versantur<a class="footnoteLink" href="#note_LCL040_256_1" id="target_note_LCL040_256_1"><sup>1</sup></a> in caelo? Quis autem tam agrestibus institutis vivit aut quis contra studia naturae tam vehementer obduruit ut a rebus cognitione dignis abhorreat easque sine voluptate aut utilitate aliqua non requirat et pro nihilo putet? aut quis est qui maiorum<a class="footnoteLink" href="#note_LCL040_256_2" id="target_note_LCL040_256_2"><sup>2</sup></a> aut Africanorum aut eius quem tu in ore semper habes, proavi mei ceterorumque virorum fortium atque omni virtute praestantium facta, dicta, consilia cognoscens <span class="br"></span><span class="lineNumber">38</span><span class="br"></span> nulla animo afficiatur voluptate? Quis autem honesta in familia institutus et educatus ingenue non ipsa turpitudine etiamsi eum laesura non sit offenditur? quis animo aequo videt eum quem impure ac flagitiose putet vivere? quis non odit sordidos, vanos, leves, futiles? Quid autem dici poterit, si turpitudinem non ipsam per se fugiendam esse statuemus, quo minus homines tenebras et solitudinem nacti nullo dedecore se abstineant, nisi eos per se foeditate sua turpitudo ipsa deterreat? Innumerabilia dici possunt in hanc sententiam; sed non necesse est. Nihil est enim de quo minus dubitari possit quam et honesta expetenda per se et eodem <span class="br"></span><span class="lineNumber">39</span><span class="br"></span> modo turpia per se esse fugienda. Constituto autem


</p></section><notes><section class="footnotes"><ul><li class="note" id="note_LCL040_256_1"><a class="footnoteCrossrefLink" href="#target_note_LCL040_256_1" title="Click to highlight in text"><sup class="lineRef">1</sup><span class="italic">ea quae versantur</span> Mdv. conj., but prints <span class="italic">ea versentur</span> with MSS. (which also have <span class="italic">versantur</span>).</a></li><script type="text/javascript">document.getElementById('note_LCL040_256_1').style.display = "none";</script><li class="note" id="note_LCL040_256_2"><a class="footnoteCrossrefLink" href="#target_note_LCL040_256_2" title="Click to highlight in text"><sup class="lineRef">2</sup><span class="italic">maiorum aut</span> Weidner conj.; <span class="italic">Maximorum aut,</span> Mdv.; <span class="italic">maiorum, ut.</span></a></li><script type="text/javascript">document.getElementById('note_LCL040_256_2').style.display = "none";</script></ul></section></notes></section>