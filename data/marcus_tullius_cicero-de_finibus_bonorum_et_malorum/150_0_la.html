<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2">
</section>
<section class="div2">
<h2><span class="ac">M. Tullii Ciceronis</span></h2>
<h2><span class="ac">De Finibus Bonorum Et Malorum</span></h2>
<h2><span class="ac">Liber Quartus</span></h2>
<span class="br"></span><span class="lineNumber">1</span><span class="br"></span><p>I. Quae cum dixisset, finem ille. Ego autem: “Ne tu, inquam, Cato, ista exposuisti, ut tam multa, memoriter, ut tam obscura, dilucide. Itaque aut omittamus contra omnino velle aliquid aut spatium sumamus ad cogitandum; tam enim diligenter, etiamsi minus vere (nam nondum id quidem audeo dicere), sed tamen<a class="footnoteLink" href="#note_LCL040_300_1" id="target_note_LCL040_300_1"><sup>1</sup></a> accurate non modo fundatam verum etiam exstructam disciplinam non est facile perdiscere.” Tum ille: “Ain tandem?” inquit; “cum ego te hac nova lege videam eodem die accusatori respondere et tribus horis perorare, in hac me causa tempus dilaturum putas? quae tamen a te agetur non melior quam illae sunt quas interdum obtines. Quare istam quoque aggredere, tractatam praesertim et ab aliis et a te ipso saepe, ut tibi <span class="br"></span><span class="lineNumber">2</span><span class="br"></span> deesse non possit oratio.” Tum ego: “Non mehercule,” inquam, “soleo temere contra Stoicos, non quo illis admodum assentiar, sed pudore impedior; ita multa dicunt, quae vix intellegam.” “Obscura,” inquit, “quaedam esse confiteor; nec tamen ab illis ita dicuntur de industria, sed inest in rebus ipsis

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL040_300_1"><a class="footnoteCrossrefLink" href="#target_note_LCL040_300_1" title="Click to highlight in text"><sup class="lineRef">1</sup><span class="italic">sed tamen:</span> Lambinus conjectures <span class="italic">sed tamen tam,</span> Davis <span class="italic">sed tam.</span> Perhaps <span class="italic">audeo dicere, sed tamen</span>) <span class="italic">non modo;</span> and bracket <span class="italic">accurate</span> as interpolated.</a></li><script type="text/javascript">document.getElementById('note_LCL040_300_1').style.display = "none";</script></ul></section></notes></section>