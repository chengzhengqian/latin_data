<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">

maxime hoc placeat, moderatius tamen id volunt fieri, difficilem quandam temperantiam postulant in eo quod semel admissum coerceri reprimique non potest, ut propemodum iustioribus utamur illis qui omnino avocent a philosophia, quam his qui rebus infinitis modum constituant in reque eo meliore quo maior sit <span class="br"></span><span class="lineNumber">3</span><span class="br"></span> mediocritatem desiderent. Sive enim ad sapientiam perveniri potest, non paranda nobis solum ea sed fruenda etiam est; sive hoc difficile est, tamen nec modus est ullus investigandi veri nisi inveneris, et quaerendi defetigatio turpis est cum id quod quaeritur sit pulcherrimum. Etenim si delectamur cum scribimus, quis est tam invidus qui ab eo nos abducat? Sin laboramus, quis est qui alienae modum statuat industriae? Nam ut Terentianus Chremes non inhumanus, qui novum vicinum non vult</p>
<blockquote><p><span class="line">Fodere aut arare aut aliquid ferre deniqueâ€”</span><span class="linebreak"></span></p></blockquote>
<p class="noindent">(non enim illum ab industria sed ab illiberali labore deterret), sic isti curiosi, quos offendit noster minime nobis iniucundus labor.</p>
<span class="br"></span><span class="lineNumber">4</span><span class="br"></span><p>II. Iis igitur est difficilius satisfacere qui se Latina scripta dicunt contemnere. In quibus hoc primum est in quo admirer, cur in gravissimis rebus non delectet eos sermo patrius, cum iidem fabellas Latinas ad verbum e Graecis expressas non inviti legant. Quis enim tam inimicus paene nomini Romano est, qui Enni Medeam aut Antiopam Pacuvi spernat aut
<span class="br"></span><span class="lineNumber"></span><span class="br"></span>
</p></section><notes></notes></section>