<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2">
<span class="br"></span><span class="lineNumber">45</span><span class="br"></span><p>XIV. “Ut enim obscuratur et offunditur luce solis lumen lucernae, et ut interit in<a class="footnoteLink" href="#note_LCL040_264_1" id="target_note_LCL040_264_1"><sup>1</sup></a> magnitudine maris Aegaei stilla mellis et ut in divitiis Croesi terunci accessio et gradus unus in ea via quae est hinc in Indiam, sic, cum sit is bonorum finis quem Stoici dicunt, omnis ista rerum corporearum aestimatio splendore virtutis et magnitudine obscuretur et obruatur atque intereat necesse est. Et quemadmodum opportunitas (sic enim appellemus εὐκαιρίαν) non fit maior productione temporis (habent enim suum modum quae opportuna dicuntur), sic recta effectio (κατόρθωσιν enim ita appello, quoniam rectum factum κατόρθωμα), recta igitur effectio, item convementia, denique ipsum bonum, quod in eo positum est ut naturae consentiat, crescendi accessionem <span class="br"></span><span class="lineNumber">46</span><span class="br"></span> nullam habet. Ut enim opportunitas illa, sic haec de quibus dixi, non fiunt temporis productione maiora. Ob eamque causam Stoicis non videtur optabilior nec magis expetenda beata vita si sit longa quam si brevis; utunturque simili: Ut, si cothurni laus illa esset, ad pedem apte convenire, neque multi cothurni paucis anteponerentur nec maiores minoribus, sic, quorum omne bonum convenientia atque opportunitate finitur, nec plura paucioribus nec longinquiora <span class="br"></span><span class="lineNumber">47</span><span class="br"></span> brevioribus anteponentur.<a class="footnoteLink" href="#note_LCL040_264_2" id="target_note_LCL040_264_2"><sup>2</sup></a> Nec vero satis acute dicunt: Si bona valetudo pluris aestimanda sit longa quam brevis, sapientiae quoque usus longissimus quisque sit plurimi. Non intellegunt valetudinis


</p></section><notes><section class="footnotes"><ul><li class="note" id="note_LCL040_264_1"><a class="footnoteCrossrefLink" href="#target_note_LCL040_264_1" title="Click to highlight in text"><sup class="lineRef">1</sup><span class="italic">in</span> inserted by Halm, Mdv.</a></li><script type="text/javascript">document.getElementById('note_LCL040_264_1').style.display = "none";</script><li class="note" id="note_LCL040_264_2"><a class="footnoteCrossrefLink" href="#target_note_LCL040_264_2" title="Click to highlight in text"><sup class="lineRef">2</sup><span class="italic">anteponentur</span> MSS.; <span class="italic">anteponent</span> Mdv.</a></li><script type="text/javascript">document.getElementById('note_LCL040_264_2').style.display = "none";</script></ul></section></notes></section>