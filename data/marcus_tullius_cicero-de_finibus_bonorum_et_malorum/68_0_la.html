<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
bonum metiantur. Si enim ad honestatem omnia referantur neque in ea voluptatem dicant inesse, ait eos voce inani sonare (his enim ipsis verbis utitur), neque intellegere nec videre sub hanc vocem honestatis quae sit subicienda sententia. Ut enim consuetudo loquitur, id solum dicitur honestum quod est popular fama gloriosum. Quod, inquit, quamquam voluptatibus quibusdam est saepe iucundius, tamen expetitur <span class="br"></span><span class="lineNumber">49</span><span class="br"></span> propter voluptatem. Videsne quam sit magna dissensio? Philosophus nobilis, a quo non solum Graecia et Italia sed etiam omnis barbaria commota est, honestum quid sit, si id non sit in voluptate, negat se intellegere, nisi forte illud quod multitudinis rumore laudetur. Ego autem hoc etiam turpe esse saepe iudico et, si quando turpe non sit, tum esse non turpe cum id a multitudine laudetur quod sit ipsum per se rectum atque laudabile; tamen non ob eam causam illud dici esse honestum quia laudetur a multis, sed quia tale sit ut, vel si ignorarent id homines vel si obmutuissent, sua tamen pulchritudine esset specieque laudabile. Itaque idem natura victus, cui obsisti non potest, dicit alio loco id quod a te etiam paulo ante dictum est, non posse iucunde vivi <span class="br"></span><span class="lineNumber">50</span><span class="br"></span> nisi etiam honeste. Quid nunc ‘honeste’ dicit? idemne quod ‘iucunde’? Ergo ita: non posse
<span class="br"></span><span class="lineNumber"></span><span class="br"></span>
</p></section><notes></notes></section>