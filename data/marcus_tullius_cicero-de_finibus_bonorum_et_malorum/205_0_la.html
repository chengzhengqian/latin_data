<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
censent primum ascitam et primum declinatum dolorem; ab iis alii quae prima secundum naturam nominant proficiscuntur, in quibus numerant incolumitatem conservationemque omnium partium, valetudinem, sensus integros, doloris vacuitatem, vires, pulchritudinem, cetera generis eiusdem, quorum similia sunt prima in animis, quasi virtutum igniculi et semina. Ex his tribus cum unum aliquid sit quo primum natura moveatur vel ad appetendum vel ad repellendum nec quidquam omnino praeter haec tria possit esse, necesse est omnino officium aut fugiendi aut sequendi ad eorum aliquid referri, ut illa prudentia quam artem vitae esse diximus in earum trium rerum aliqua versetur a qua totius vitae ducat exordium.</p>
<span class="br"></span><span class="lineNumber">19</span><span class="br"></span><p>“Ex eo autem quod statuerit esse quo primum natura moveatur, exsistet recti etiam ratio atque honesti, quae cum aliquo uno ex tribus illis congruere possit, ut aut id honestum sit, facere omnia<a class="footnoteLink" href="#note_LCL040_410_1" id="target_note_LCL040_410_1"><sup>1</sup></a> voluptatis causa etiamsi eam non consequare, aut non dolendi etiamsi id assequi nequeas, aut eorum quae secundum naturam sunt adipiscendi etiamsi nihil consequare. Ita fit ut quanta differentia est in principiis naturalibus, tanta sit in finibus bonorum malorumque dissimilitudo.—Alii rursum iisdem a principiis omne officium referent aut ad voluptatem

</p></section><notes><section class="footnotes"><ul><li class="note" id="note_LCL040_410_1"><a class="footnoteCrossrefLink" href="#target_note_LCL040_410_1" title="Click to highlight in text"><sup class="lineRef">1</sup>After <span class="italic">omnia</span> MSS. add <span class="italic">aut,</span> Mdv. brackets</a></li><script type="text/javascript">document.getElementById('note_LCL040_410_1').style.display = "none";</script></ul></section></notes></section>