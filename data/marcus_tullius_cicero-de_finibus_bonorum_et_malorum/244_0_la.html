<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
gradus istam rem non habere quam virtutem, <span class="br"></span><span class="lineNumber">85</span><span class="br"></span> in qua sit ipsum etiam beatum.’ Tibi hoc incredibile quod beatissimum; quid? tuum credibile? Si enim ad populum me vocas, eum qui ita sit affectus beatum esse numquam probabis; si ad prudentes, alterum fortasse dubitabunt, sitne tantum in virtute ut ea praediti vel in Phalaridis tauro beati sint; alterum non dubitabunt, quin et Stoici convenientia sibi dicant et vos repugnantia. ‘Theophrasti igitur,’ inquit, ‘tibi liber ille placet de beata vita?’ Tamen aberramus a proposito, et ne longius, prorsus, inquam, <span class="br"></span><span class="lineNumber">86</span><span class="br"></span> Piso, si ista mala sunt, placet.” “Nonne igitur,” inquit, “tibi videntur mala?” “Id quaeris,” inquam, “in quo utrum respondero verses te huc atque illuc necesse est.” “Quo tandem modo?” inquit. “Quia si mala sunt, is qui erit in iis beatus non erit; si mala non sunt, iacet omnis ratio Peripateticorum.” Et ille ridens: “Video,” inquit, “quid agas; ne discipulum abducam times.” “Tu vero,” inquam, “ducas licet si sequetur; erit enim mecum si tecum erit.”</p>
<p>XXIX. “Audi igitur,” inquit, “Luci; tecum enim mihi instituenda oratio est. Omnis auctoritas philosophiae, ut ait Theophrastus, consistit in beata vita comparanda; beate enim vivendi cupiditate incensi
</p></section><notes></notes></section>