<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">

ea quae sint quaeque cernantur omnia; eumque motum atomorum nullo a principio sed ex aeterno <span class="br"></span><span class="lineNumber">18</span><span class="br"></span> tempore intellegi convenire. Epicurus autem, in quibus sequitur Democritum, non fere labitur. Quamquam utriusque cum multa non probo, tum illud in primis, quod, cum in rerum natura duo quaerenda sint, unum quae materia sit ex qua quaeque res efficiatur, alterum quae vis sit quae quidque efficiat, de materia disseruerunt, vim et causam efficiendi reliquerunt. Sed hoc commune vitium; illae Epicuri propriae ruinae: censet enim eadem illa individua et solida corpora ferri deorsum suo pondere ad lineam; hunc naturalem esse omnium corporum motum; <span class="br"></span><span class="lineNumber">19</span><span class="br"></span> deinde ibidem homo acutus, cum illud occurreret, si omnia deorsum e regione ferrentur et, ut dixi, ad lineam, numquam fore ut atomus altera alteram posset attingere, itaque<a class="footnoteLink" href="#note_LCL040_20_1" id="target_note_LCL040_20_1"><sup>1</sup></a> attulit rem commenticiam, declinare dixit atomum perpaulum, quo nihil posset fieri minus; ita effici complexiones et copulationes et adhaesiones atomorum inter se, ex quo efficeretur mundus omnesque partes mundi quaeque in eo essent. Quae cum res tota ficta sit pueriliter, tum ne efficit quidem<a class="footnoteLink" href="#note_LCL040_20_2" id="target_note_LCL040_20_2"><sup>2</sup></a> quod vult. Nam et ipsa declinatio ad libidinem fingitur (ait enim declinare atomum sine causa, quo nihil turpius physico quam fieri quidquam


</p></section><notes><section class="footnotes"><ul><li class="note" id="note_LCL040_20_1"><a class="footnoteCrossrefLink" href="#target_note_LCL040_20_1" title="Click to highlight in text"><sup class="lineRef">1</sup><span class="italic">itaque</span> after <span class="italic">commenticiam</span> Martha.</a></li><script type="text/javascript">document.getElementById('note_LCL040_20_1').style.display = "none";</script><li class="note" id="note_LCL040_20_2"><a class="footnoteCrossrefLink" href="#target_note_LCL040_20_2" title="Click to highlight in text"><sup class="lineRef">2</sup><span class="italic">quidem</span> inserted by edd.</a></li><script type="text/javascript">document.getElementById('note_LCL040_20_2').style.display = "none";</script></ul></section></notes></section>