<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
obediens cupiditati, recte invictus, cuius etiamsi corpus constringatur, animo tamen vincula inici <span class="br"></span><span class="lineNumber">76</span><span class="br"></span> nulla possint. Nec exspectet ullum tempus aetatis, ut tum denique iudicetur beatusne fuerit cum extremum vitae diem morte confecerit; quod ille unus e septem sapientibus non sapienter Croesum monuit, nam si beatus umquam fuisset, beatam vitam usque ad illum a Cyro exstructum rogum pertulisset. Quod si ita est ut neque quisquam nisi bonus vir et omnes boni beati sint, quid philosophia magis colendum aut quid est virtute divinius?‚Äù</p>
</section><notes></notes></section>