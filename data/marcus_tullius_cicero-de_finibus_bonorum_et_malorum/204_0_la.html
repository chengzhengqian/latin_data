<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
Antiochus libenter uti solet. Ille igitur vidit non modo quot fuissent adhuc philosophorum de summo bono sed quot omnino esse possent sententiae. Negabat igitur ullam esse artem quae ipsa a se proficisceretur; etenim semper illud extra est quod arte comprehenditur. Nihil opus est exemplis hoc facere longius; est enim perspicuum nullam artem ipsam in se versari, sed esse aliud artem ipsam, aliud quod propositum sit arti; quoniam igitur, ut medicina valetudinis, navigationis gubernatio, sic vivendi ars est prudentia, necesse est eam quoque <span class="br"></span><span class="lineNumber">17</span><span class="br"></span> ab aliqua re esse constitutam et profectam. Constitit autem fere inter omnes, id, in quo prudentia versaretur et quod assequi vellet, aptum et accommodatum naturae esse oportere et tale ut ipsum per se invitaret et alliceret appetitum animi, quem ὁρμήν Graeci vocant. Quid autem sit quod ita moveat itaque a natura in primo ortu appetatur, non constat, deque eo est inter philosophos, cum summum bonum exquiritur, omnis dissensio. Totius enim quaestionis eius quae habetur de finibus bonorum et malorum, cum quaeritur in his quid sit extremum, quid ultimum, fons reperiendus est in quo sint prima invitamenta naturae; quo invento omnis ab eo quasi capite de summo bono et malo disputatio ducitur.</p>
<span class="br"></span><span class="lineNumber">18</span><span class="br"></span><p>VII. “Voluptatis alii primum appetitum putant et primam depulsionem doloris; vacuitatem doloris alii
</p></section><notes></notes></section>