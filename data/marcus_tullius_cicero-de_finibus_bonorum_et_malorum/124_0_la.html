<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
magno sit animo atque forti omnia quae cadere in hominem possint despicere ac pro nihilo putare. Quae cum ita sint, effectum est nihil esse malum quod turpe non sit. Atque iste vir altus et excellens, magno animo, vere fortis, infra se omnia humana ducens, is, inquam, quem efficere volumus, quem quaerimus, certe et confidere sibi debet ac suae vitae et actae et consequenti et bene de sese iudicare, statuens nihil posse mali incidere sapienti. Ex quo intellegitur idem illud, solum bonum esse quod honestum sit, idque esse beate vivere, honeste, id est cum virtute vivere.</p>
<span class="br"></span><span class="lineNumber">30</span><span class="br"></span><p>IX. â€œNec vero ignoro, varias philosophorum fuisse sententias, eorum dico qui summum bonum, quod ultimum appello, in animo ponerent. Quae quamquam vitiose quidam secuti sunt, tamen non modo iis tribus qui virtutem a summo bono segregaverunt, cum aut voluptatem aut vacuitatem doloris aut prima naturae in summis bonis ponerent, sed etiam alteris tribus qui mancam fore putaverunt sine aliqua accessione virtutem ob eamque rem trium earum rerum quas supra dixi singuli singulas addiderunt, his tamen omnibus eos antepono, cuicuimodi sunt, qui summum <span class="br"></span><span class="lineNumber">31</span><span class="br"></span> bonum in animo atque in virtute posuerunt. Sed sunt tamen perabsurdi et ii qui cum scientia vivere ultimum bonorum, et qui nullam rerum differentiam esse dixerunt atque ita sapientem beatum fore, nihil aliud alii momento ullo anteponentem, et qui,<a class="footnoteLink" href="#note_LCL040_248_1" id="target_note_LCL040_248_1"><sup>1</sup></a>
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL040_248_1"><a class="footnoteCrossrefLink" href="#target_note_LCL040_248_1" title="Click to highlight in text"><sup class="lineRef">1</sup><span class="italic">et qui</span> inserted by Mdv.</a></li><script type="text/javascript">document.getElementById('note_LCL040_248_1').style.display = "none";</script></ul></section></notes></section>