<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
invidi, difficiles, lucifugi, maledici, monstrosi,<a class="footnoteLink" href="#note_LCL040_64_1" id="target_note_LCL040_64_1"><sup>1</sup></a> alii autem etiam amatoriis levitatibus dediti, alii petulantes, alii audaces, protervi, iidem intemperantes et ignavi, numquam in sententia permanentes, quas ob causas in eorum vita nulla est intercapedo molestiae. Igitur neque stultorum quisquam beatus neque sapientium non beatus. Multoque hoc melius nos veriusque quam Stoici. Illi enim negant esse bonum quidquam nisi nescio quam illam umbram quod appellant honestum, non tam solido quam splendido nomine; virtutem autem nixam hoc honesto nullam requirere voluptatem atque ad beate vivendum se ipsa esse contentam.</p>
<span class="br"></span><span class="lineNumber">62</span><span class="br"></span><p>XIX. “Sed possunt haec quadam ratione dici non modo non repugnantibus, verum etiam approbantibus nobis. Sic enim ab Epicuro sapiens semper beatus inducitur: finitas habet cupiditates; neglegit mortem; de dis immortalibus sine ullo metu vera sentit; non dubitat, si ita melius sit, migrare de vita. His rebus instructus semper est in voluptate. Neque enim tempus est ullum quo non plus voluptatum habeat quam dolorum. Nam et praeterita grate meminit et praesentibus ita potitur ut animadvertat quanta sint ea quamque iucunda, neque pendet ex futuris, sed expectat illa, fruitur praesentibus; ab iisque vitiis quae paulo ante collegi abest plurimum, et cum stultorum vitam cum sua comparat, magna afficitur voluptate. Dolores autem si qui incurrunt, numquam vim tantam habent ut non plus habeat sapiens quod <span class="br"></span><span class="lineNumber">63</span><span class="br"></span> gaudeat quam quod angatur. Optime vero Epicurus, quod ‘exiguam’ dixit ‘fortunam intervenire sapienti,

</p></section><notes><section class="footnotes"><ul><li class="note" id="note_LCL040_64_1"><a class="footnoteCrossrefLink" href="#target_note_LCL040_64_1" title="Click to highlight in text"><sup class="lineRef">1</sup><span class="italic">morosi</span> Lambinus; <span class="italic">monotropi?</span> (μονότροποι) Martha.</a></li><script type="text/javascript">document.getElementById('note_LCL040_64_1').style.display = "none";</script></ul></section></notes></section>