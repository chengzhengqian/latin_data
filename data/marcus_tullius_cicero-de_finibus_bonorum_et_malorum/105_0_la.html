<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
 necesse est. Quod iam a me exspectare noli; tute introspice in mentem tuam ipse eamque omni cogitatione pertractans percontare ipse te, perpetuisne malis voluptatibus perfruens in ea quam saepe usurpabas tranquillitate degere omnem aetatem sine dolore, assumpto etiam illo quod vos quidem adiungere soletis sed fieri non potest, sine doloris metu, an, cum de omnibus gentibus optime mererere, cum opem indigentibus salutemque ferres, vel Herculis perpeti aerumnas. Sic enim maiores nostri labores non fugiendos tristissimo tamen verbo aerumnas <span class="br"></span><span class="lineNumber">119</span><span class="br"></span> etiam in deo nominaverunt. Elicerem<a class="footnoteLink" href="#note_LCL040_210_1" id="target_note_LCL040_210_1"><sup>1</sup></a> ex te cogeremque ut responderes, nisi vererer ne Herculem ipsum ea quae pro salute gentium summo labore gessisset voluptatis causa gessisse diceres.”</p>
<p>Quae cum dixissem, “Habeo,” inquit Torquatus, “ad quos ista referam, et, quamquam aliquid ipse poteram, tamen invenire malo paratiores.” “Familiares nostros, credo, Sironem dicis et Philodemum, cum optimos viros, tum homines doctissimos.” “Recte,” inquit, “intellegis.” “Age sane,” inquam; “sed erat aequius Triarium aliquid de dissensione nostra iudicare.” “Eiuro,” inquit arridens, “iniquum, hac quidem de re; tu enim ista lenius, hic Stoicorum more nos vexat.” Tum Triarius: “Posthac quidem,” inquit, “audacius, nam haec ipsa mihi erunt

</p></section><notes><section class="footnotes"><ul><li class="note" id="note_LCL040_210_1"><a class="footnoteCrossrefLink" href="#target_note_LCL040_210_1" title="Click to highlight in text"><sup class="lineRef">1</sup><span class="italic">elicerem</span> Baiter, Mdv.; MSS. <span class="italic">eligerem, exigerem.</span></a></li><script type="text/javascript">document.getElementById('note_LCL040_210_1').style.display = "none";</script></ul></section></notes></section>