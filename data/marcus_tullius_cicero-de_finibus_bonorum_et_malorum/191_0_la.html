<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
verbo rem subicias; nulla erit controversia. Omnia peccata paria dicitis. Non ego tecum iam ita iocabor ut iisdem his de rebus cum L. Murenam te accusante defenderem. Apud imperitos tum illa dicta sunt; aliquid etiam coronae datum; nunc <span class="br"></span><span class="lineNumber">75</span><span class="br"></span> agendum est subtilius. Peccata paria.—Quonam modo?—Quia nec honesto quidquam honestius nec turpi turpius.—Perge porro, nam de isto magna dissensio est; illa argumenta propria videamus cur omnia sint paria peccata.<a class="footnoteLink" href="#note_LCL040_382_1" id="target_note_LCL040_382_1"><sup>1</sup></a>—Ut, inquit, fidibus pluribus, si nulla earum ita contenta nervis sit ut concentum servare possit, omnes aeque incontentae sint, sic peccata, quia discrepant, aeque discrepant; paria sunt igitur.—Hic ambiguo ludimur. Aeque enim contingit omnibus fidibus ut incontentae sint; illud non continuo ut aeque incontentae. Collatio igitur ista te nihil iuvat; nec enim, omnes avaritias si aeque avaritias esse dixerimus, sequetur ut etiam <span class="br"></span><span class="lineNumber">76</span><span class="br"></span> aequas esse dicamus. Ecce aliud simile dissimile: ut enim, inquit, gubernator aeque peccat si palearum navem evertit et si auri, item aeque peccat qui parentem et qui servum iniuria verberat.—Hoc non videre, cuius generis onus navis vehat, id ad gubernatoris artem nihil pertinere! itaque aurum paleamne portet, ad bene aut ad male gubernandum nihil interesse; at quid inter parentem et servulum

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL040_382_1"><a class="footnoteCrossrefLink" href="#target_note_LCL040_382_1" title="Click to highlight in text"><sup class="lineRef">1</sup><span class="italic">sint paria peccata</span> B, E, Mdv.; <span class="italic">peccata sint paria</span> inf. MSS.</a></li><script type="text/javascript">document.getElementById('note_LCL040_382_1').style.display = "none";</script></ul></section></notes></section>