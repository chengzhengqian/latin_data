<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
solemus dicere) crediderint, eius qui honeste viveret, si idem etiam bene valeret, bene audiret, copiosus esset, optabiliorem fore vitam melioremque et magis expetendam quam illius qui, aeque vir bonus, multis modis esset, ut Enni Alcmaeo,</p>
<blockquote><p>
<span class="line">‘circumventus morbo, exsilio atque inopia.’</span><span class="linebreak"></span>
</p></blockquote>
<span class="br"></span><span class="lineNumber">63</span><span class="br"></span><p class="noindent">Illi igitur antiqui non tam acute optabiliorem illam vitam putant, praestantiorem, beatiorem; Stoici autem tantummodo praeponendam in seligendo, non quo beatior ea vita sit, sed quod ad naturam accommodatior; et qui sapientes non sint, omnes aeque miseros esse. Stoici hoc videlicet viderunt, illos autem id fugerat superiores,<a class="footnoteLink" href="#note_LCL040_370_1" id="target_note_LCL040_370_1"><sup>1</sup></a> homines sceleribus et parricidiis inquinatos nihilo miseriores esse quam eos qui, cum caste et integre viverent, nondum perfectam <span class="br"></span><span class="lineNumber">64</span><span class="br"></span> illam sapientiam essent consecuti. Atque hoc loco similitudines eas quibus illi uti solent dissimillimas proferebas. Quis enim ignorat, si plures ex alto emergere velint, propius fore eos quidem ad respirandum, qui ad summam aquam iam appropinquent sed nihilo magis respirare posse quam eos qui sint in profundo? nihil igitur adiuvat procedere et progredi in virtute quominus miserrimus sit antequam ad eam pervenerit, quoniam in aqua nihil adiuvat. Et quoniam catuli qui iam dispecturi sunt caeci aeque et ii qui modo nati, Platonem quoque necesse est, quoniam nondum videbat sapientiam, aeque caecum animo ac Phalarim fuisse.</p>
<span class="br"></span><span class="lineNumber">65</span><span class="br"></span><p>XXIV. “Ista similia non sunt, Cato, in quibus

</p></section><notes><section class="footnotes"><ul><li class="note" id="note_LCL040_370_1"><a class="footnoteCrossrefLink" href="#target_note_LCL040_370_1" title="Click to highlight in text"><sup class="lineRef">1</sup>After <span class="italic">superiores</span> MSS. add <span class="italic">qui arbitrabantur;</span> edd. omit.</a></li><script type="text/javascript">document.getElementById('note_LCL040_370_1').style.display = "none";</script></ul></section></notes></section>