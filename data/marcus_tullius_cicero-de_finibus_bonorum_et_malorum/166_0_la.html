<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
summum bonum id constituit, non ut excellere animus sed ut nihil esse praeter animum videretur.</p>
<p>XII. Uno autem modo in virtute sola summum bonum recte poneretur, si quod esset animal quod totum ex mente constaret, id ipsum tamen sic ut ea mens nihil haberet in se quod esset secundum naturam,<span class="br"></span><span class="lineNumber">29</span><span class="br"></span> ut valetudo est. Sed id ne cogitari quidem potest quale sit ut non repugnet ipsum sibi.</p>
<p>“Sin dicunt<a class="footnoteLink" href="#note_LCL040_332_1" id="target_note_LCL040_332_1"><sup>1</sup></a> obscurari quaedam nec apparere quia valde parva sint, nos quoque concedimus; quod dicit Epicurus etiam de voluptate, quae minimae sint voluptates, eas obscurari saepe et obrui; sed non sunt in eo genere tantae commoditates corporis tamque productae temporibus tamque multae. Itaque in quibus propter eorum exiguitatem obscuratio consequitur, saepe accidit ut nihil interesse nostra fateamur sint illa necne sint (ut in sole, quod a te dicebatur, lucernam adhibere nihil interest aut <span class="br"></span><span class="lineNumber">30</span><span class="br"></span> teruncium adicere Croesi pecuniae); quibus autem in rebus tanta obscuratio non fit, fieri tamen potest ut id ipsum quod interest non sit magnum (ut ei qui iucunde vixerit annos decem si aeque vita iucunda menstrua addatur, quia momentum aliquod habeat ad iucundum accessio,<a class="footnoteLink" href="#note_LCL040_332_2" id="target_note_LCL040_332_2"><sup>2</sup></a> bonum sit; si autem id non concedatur, non continuo vita beata tollitur). Bona autem corporis huic sunt quod posterius posui similiora. Habent enim accessionem dignam in qua elaboretur: ut mihi in hoc Stoici iocari videantur


</p></section><notes><section class="footnotes"><ul><li class="note" id="note_LCL040_332_1"><a class="footnoteCrossrefLink" href="#target_note_LCL040_332_1" title="Click to highlight in text"><sup class="lineRef">1</sup><span class="italic">dicunt</span> Mdv.; <span class="italic">dicit</span> MSS. (in next line E has <span class="italic">dicunt</span> for <span class="italic">dicit).</span></a></li><script type="text/javascript">document.getElementById('note_LCL040_332_1').style.display = "none";</script><li class="note" id="note_LCL040_332_2"><a class="footnoteCrossrefLink" href="#target_note_LCL040_332_2" title="Click to highlight in text"><sup class="lineRef">2</sup><span class="italic">ad iucundum accessio</span> edd. with inf. MSS., but?—Other MSS. have <span class="italic">ad iucundum</span> or <span class="italic">iucundam accessionem.</span></a></li><script type="text/javascript">document.getElementById('note_LCL040_332_2').style.display = "none";</script></ul></section></notes></section>