<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">

vita tanto opere quaerendum quam cum omnia in philosophia, tum id quod his libris quaeritur, qui sit finis, quid extremum, quid ultimum quo sint omnia bene vivendi recteque faciendi consilia referenda; quid sequatur natura ut summum ex rebus expetendis, quid fugiat ut extremum malorum? Qua de re cum sit inter doctissimos summa dissensio, quis alienum putet eius esse dignitatis quam mihi quisque tribuat, quid in omni munere vitae optimum et <span class="br"></span><span class="lineNumber">12</span><span class="br"></span> verissimum sit exquirere? An, partus ancillae sitne in fructu habendus, disseretur inter principes civitatis, P. Scaevolam Maniumque Manilium, ab iisque M. Brutus dissentiet (quod et acutum genus est et ad usus civium non inutile, nosque ea scripta reliquaque eiusdem generis et legimus libenter et legemus); haec quae vitam omnem continent neglegentur? Nam ut sint illa vendibiliora, haec uberiora certe sunt. Quamquam id quidem licebit iis existimare qui legerint. Nos autem hanc omnem quaestionem de finibus bonorum et malorum fere a nobis explicatam esse his litteris<a class="footnoteLink" href="#note_LCL040_14_1" id="target_note_LCL040_14_1"><sup>1</sup></a> arbitramur, in quibus, quantum potuimus, non modo quid nobis probaretur sed etiam quid a singulis philosophiae disciplinis diceretur persecuti sumus.</p>
<span class="br"></span><span class="lineNumber">13</span><span class="br"></span><p>V. Ut autem a facillimis ordiamur, prima veniat

</p></section><notes><section class="footnotes"><ul><li class="note" id="note_LCL040_14_1"><a class="footnoteCrossrefLink" href="#target_note_LCL040_14_1" title="Click to highlight in text"><sup class="lineRef">1</sup><span class="italic">litteris:</span> Mdv. with others conjectures <span class="italic">libris.</span></a></li><script type="text/javascript">document.getElementById('note_LCL040_14_1').style.display = "none";</script></ul></section></notes></section>