<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
conflixisse apud Veserim propter voluptatem. Quod vero securi percussit<a class="footnoteLink" href="#note_LCL040_26_1" id="target_note_LCL040_26_1"><sup>1</sup></a> filium, privavisse se etiam videtur multis voluptatibus, cum ipsi naturae patrioque amori praetulerit ius maiestatis atque imperi.</p>
<span class="br"></span><span class="lineNumber">24</span><span class="br"></span><p>â€œQuid? T.<a class="footnoteLink" href="#note_LCL040_26_2" id="target_note_LCL040_26_2"><sup>2</sup></a> Torquatus, is qui consul cum Cn. Octavio fuit, cum illam severitatem in eo filio adhibuit quem in adoptionem D. Silano emancipaverat, ut eum, Macedonum legatis accusantibus quod pecunias praetorem in provincia cepisse arguerent, causam apud se dicere iuberet, reque ex utraque parte audita pronuntiaret eum non talem videri fuisse in imperio quales eius maiores fuissent, et in conspectum suum venire vetuit, numquid tibi videtur de voluptatibus suis cogitavisse? Sed ut omittam pericula, labores, dolorem etiam quem optimus quisque pro patria et pro suis suscipit, ut non modo nullam captet sed etiam praetereat omnes voluptates, dolores denique quosvis suscipere malit quam deserere ullam offici partem, ad ea quae hoc non minus declarant sed videntur <span class="br"></span><span class="lineNumber">25</span><span class="br"></span> leviora veniamus. Quid tibi, Torquate, quid huic Triario litterae, quid historiae cognitioque rerum, quid poetarum evolutio, quid tanta tot versuum memoria voluptatis affert? Nec mihi illud dixeris: Haec enim ipsa mihi sunt voluptati, et erant illa Torquatis. Numquam hoc ita defendit Epicurus neque Metro-dorus aut quisquam eorum qui aut saperet aliquid


</p></section><notes><section class="footnotes"><ul><li class="note" id="note_LCL040_26_1"><a class="footnoteCrossrefLink" href="#target_note_LCL040_26_1" title="Click to highlight in text"><sup class="lineRef">1</sup><span class="italic">percussit</span> Mdv.; <span class="italic">percusserit</span> MSS.</a></li><script type="text/javascript">document.getElementById('note_LCL040_26_1').style.display = "none";</script><li class="note" id="note_LCL040_26_2"><a class="footnoteCrossrefLink" href="#target_note_LCL040_26_2" title="Click to highlight in text"><sup class="lineRef">2</sup><span class="italic">T.</span> edd. from Liv. epit. 54; <span class="italic">L.</span> MSS.</a></li><script type="text/javascript">document.getElementById('note_LCL040_26_2').style.display = "none";</script></ul></section></notes></section>