<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
quod ipsa natura divitias quibus contenta sit et parabiles et terminatas habet; inanium autem cupiditatum nec modus ullus nec finis inveniri potest.</p>
<span class="br"></span><span class="lineNumber">46</span><span class="br"></span><p>XIV. Quod si vitam omnem perturbari videmus errore et inscientia, sapientiamque esse solam quae nos a libidinum impetu et a formidinum terrore vindicet et ipsius fortunae modice ferre doceat iniurias et omnes monstret vias quae ad quietem et tranquillitatem ferant, quid est cur dubitemus dicere et sapientiam propter voluptates expetendam et insipientiam propter molestias esse fugiendam?</p>
<span class="br"></span><span class="lineNumber">47</span><span class="br"></span><p>â€œEademque ratione ne temperantiam quidem propter se expetendam esse dicemus, sed quia pacem animis afferat et eos quasi concordia quadam placet ac leniat. Temperantia est enim quae in rebus aut expetendis aut fugiendis ut rationem sequamur monet. Nec enim satis est iudicare quid faciendum non faciendumve sit, sed stare etiam oportet in eo quod sit iudicatum. Plerique autem, quod tenere atque servare id quod ipsi statuerunt non possunt, victi et debilitati obiecta specie voluptatis tradunt se libidinibus constringendos nec quid eventurum sit provident, ob eamque causam propter voluptatem et parvam et non necessariam et quae vel aliter pararetur et qua etiam carere possent sine dolore, tum in morbos graves, tum in damna, tum in dedecora incurrunt, saepe etiam legum iudiciorumque <span class="br"></span><span class="lineNumber">48</span><span class="br"></span> poenis obligantur. Qui autem ita frui volunt voluptatibus ut nulli propter eas consequantur dolores, et
<span class="br"></span><span class="lineNumber"></span><span class="br"></span>
</p></section><notes></notes></section>