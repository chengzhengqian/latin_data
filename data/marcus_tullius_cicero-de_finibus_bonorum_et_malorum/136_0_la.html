<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
et illa reiecta. Re enim intellecta in verborum <span class="br"></span><span class="lineNumber">53</span><span class="br"></span> usu faciles esse debemus. Quoniam autem omne quod est bonum primum locum tenere dicimus, necesse est nec bonum esse nec malum hoc quod praepositum vel praecipuum nominamus; idque ita definimus, quod sit indifferens cum aestimatione mediocri; quod enim illi ἀδιάφορον dicunt, id mihi ita occurrit ut indifferens dicerem. Neque enim illud fieri poterat ullo modo ut nihil relinqueretur in mediis quod aut secundum naturam esset aut contra, nec, cum id relinqueretur, nihil in his poni quod satis aestimabile esset, nec hoc posito non aliqua esse <span class="br"></span><span class="lineNumber">54</span><span class="br"></span> praeposita. Recte igitur haec facta distinctio est; atque etiam ab iis quo facilius res perspici possit hoc simile ponitur: Ut enim, inquiunt, si hoc fingamus esse quasi finem et ultimum, ita iacere talum ut rectus assistat, qui ita talus erit iactus ut cadat rectus praepositum quiddam habebit ad finem, qui aliter contra, neque tamen illa praepositio tali ad eum quem dixi finem pertinebit, sic ea quae sunt praeposita referuntur illa quidem ad finem sed ad eius vim naturamque nihil pertinent.</p>
<span class="br"></span><span class="lineNumber">55</span><span class="br"></span><p>“Sequitur illa divisio, ut bonorum alia sint ad illud ultimum pertinentia (sic enim appello quae τελικά dicuntur; nam hoc ipsum instituamus, ut placuit, pluribus verbis dicere quod uno non poterimus,
<span class="br"></span><span class="lineNumber"></span><span class="br"></span>
</p></section><notes></notes></section>