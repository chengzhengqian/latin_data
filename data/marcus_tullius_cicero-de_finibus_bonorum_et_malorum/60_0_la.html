<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">

est illa quidem depravata mala disciplina, sed natura sua. Nec vero ut voluptatem expetat natura movet infantem, sed tantum ut se ipse diligat, ut integrum se salvumque velit. Omne enim animal, simul et<a class="footnoteLink" href="#note_LCL040_120_1" id="target_note_LCL040_120_1"><sup>1</sup></a> ortum est, et se ipsum et omnes partes suas diligit, duasque quae maximae sunt in primis amplectitur, animum et corpus, deinde utriusque partes. Nam sunt et in animo praecipua quaedam et in corpore, quae cum leviter agnovit, tum discernere incipit, ut ea quae prima data sint natura appetat asperneturque <span class="br"></span><span class="lineNumber">34</span><span class="br"></span> contraria. In his primis naturalibus voluptas insit necne, magna quaestio est; nihil vero putare esse praeter voluptatem, non membra, non sensus, non ingeni motum, non integritatem corporis, non valetudinem, summae mihi videtur inscitiae. Atque ab isto capite fluere necesse est omnem rationem bonorum et malorum. Polemoni et iam ante Aristoteli ea prima visa sunt quae paulo ante dixi. Ergo nata est sententia veterum Academicorum et Peripateticorum ut finem bonorum dicerent secundum naturam vivere, id est virtute adhibita frui primis a natura datis. Callipho ad virtutem nihil adiunxit nisi voluptatem; Diodorus vacuitatem doloris.…<a class="footnoteLink" href="#note_LCL040_120_2" id="target_note_LCL040_120_2"><sup>2</sup></a> His omnibus quos dixi consequentes sunt fines bonorum: Aristippo simplex voluptas; Stoicis consentire naturae, quod esse volunt e virtute, id est honeste vivere, quod ita


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL040_120_1"><a class="footnoteCrossrefLink" href="#target_note_LCL040_120_1" title="Click to highlight in text"><sup class="lineRef">1</sup>[<span class="italic">et</span>] Mdv., who conjectures <span class="italic">simul est ortum.</span></a></li><script type="text/javascript">document.getElementById('note_LCL040_120_1').style.display = "none";</script><li class="note" id="note_LCL040_120_2"><a class="footnoteCrossrefLink" href="#target_note_LCL040_120_2" title="Click to highlight in text"><sup class="lineRef">2</sup>Mdv. marks a lacuna. A sentence has been lost indicating the ‘primary objects of desire’ of the philosophers next mentioned.</a></li><script type="text/javascript">document.getElementById('note_LCL040_120_2').style.display = "none";</script></ul></section></notes></section>