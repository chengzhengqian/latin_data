<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent noindent">

tamen non negat libenter umquam cenasse Gallonium (mentiretur enim), sed bene. Ita graviter et severe voluptatem secernit a bono. Ex quo illud efficitur, qui bene cenent omnes libenter cenare, qui libenter, non continuo bene. Semper Laelius bene. <span class="br"></span><span class="lineNumber">25</span><span class="br"></span> Quid bene? Dicet Lucilius:</p>
<blockquote><p>
<span class="line indent15">cocto,</span><span class="linebreak"></span>
<span class="line">Condito,</span><span class="linebreak"></span>
</p></blockquote>
<p class="noindent">sed cedo caput cenae:</p>
<blockquote><p>
<span class="line">sermone bono,</span><span class="linebreak"></span>
</p></blockquote>
<p class="noindent">quid ex eo?</p>
<blockquote><p>
<span class="line">si quaeris, libenter;</span><span class="linebreak"></span>
</p></blockquote>
<p class="noindent">veniebat enim ad cenam ut animo quieto satiaret desideria naturae. Recte ergo is negat umquam bene cenasse Gallonium, recte miserum, cum praesertim in eo omne studium consumeret. Quem libenter cenasse nemo negat. Cur igitur non bene? Quia quod bene, id recte, frugaliter, honeste; ille porro prave,<a class="footnoteLink" href="#note_LCL040_110_1" id="target_note_LCL040_110_1"><sup>1</sup></a> nequiter, turpiter cenabat; non igitur bene.<a class="footnoteLink" href="#note_LCL040_110_2" id="target_note_LCL040_110_2"><sup>2</sup></a> Nec lapathi suavitatem acipenseri Galloni Laelius anteponebat, sed suavitatem ipsam neglegebat; quod non faceret si in voluptate summum bonum poneret.</p>
<span class="br"></span><span class="lineNumber">26</span><span class="br"></span><p>IX. Semovenda est igitur voluptas non solum ut recta sequamini sed etiam ut loqui deceat frugaliter.


</p></section><notes><section class="footnotes"><ul><li class="note" id="note_LCL040_110_1"><a class="footnoteCrossrefLink" href="#target_note_LCL040_110_1" title="Click to highlight in text"><sup class="lineRef">1</sup><span class="italic">porro male prave</span> MSS.; <span class="italic">male</span> Mdv. brackets.</a></li><script type="text/javascript">document.getElementById('note_LCL040_110_1').style.display = "none";</script><li class="note" id="note_LCL040_110_2"><a class="footnoteCrossrefLink" href="#target_note_LCL040_110_2" title="Click to highlight in text"><sup class="lineRef">2</sup><span class="italic">bene</span> inserted by Mdv.</a></li><script type="text/javascript">document.getElementById('note_LCL040_110_2').style.display = "none";</script></ul></section></notes></section>