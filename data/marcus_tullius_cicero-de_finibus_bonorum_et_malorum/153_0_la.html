<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
<span class="br"></span><span class="lineNumber">6</span><span class="br"></span> oratio. Deinde ea quae requirebant orationem ornatam et gravem, quam magnifice sunt dicta ab illis, quam splendide! de iustitia, de temperantia, de fortitudine, de amicitia, de aetate degenda, de philosophia, de capessenda re publica, hominum nec<a class="footnoteLink" href="#note_LCL040_306_1" id="target_note_LCL040_306_1"><sup>1</sup></a> spinas vellentium, ut Stoici, nec ossa nudantium, sed eorum qui grandia ornate vellent, enucleate minora dicere. Itaque quae sunt eorum consolationes, quae cohortationes, quae etiam monita et consilia scripta ad summos viros! Erat enim apud eos, ut est rerum ipsarum natura, sic dicendi exercitatio duplex. Nam quidquid quaeritur, id habet aut generis ipsius sine personis temporibusque aut iis adiunctis facti aut iuris aut nominis controversiam. Ergo in utroque exercebantur; eaque disciplina effecit tantum illorum utroque in genere dicendi <span class="br"></span><span class="lineNumber">7</span><span class="br"></span> copiam. Totum genus hoc Zeno et qui ab eo sunt aut non potuerunt tueri<a class="footnoteLink" href="#note_LCL040_306_2" id="target_note_LCL040_306_2"><sup>2</sup></a> aut noluerunt, certe reliquerunt. Quamquam scripsit artem rhetoricam Cleanthes, Chrysippus etiam, sed sic ut si quis obmutescere concupierit nihil aliud legere debeat. Itaque vides quomodo loquantur: nova verba fingunt, deserunt usitata. At quanta conantur!—mundum hunc omnem oppidum esse nostrum. Vides quantam rem agat ut Circeiis qui habitet totum hunc mundum suum municipium esse existimet. Incendit


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL040_306_1"><a class="footnoteCrossrefLink" href="#target_note_LCL040_306_1" title="Click to highlight in text"><sup class="lineRef">1</sup><span class="italic">nec</span> Müller; <span class="italic">non</span> Mdv.; <span class="italic">de</span> MSS.</a></li><script type="text/javascript">document.getElementById('note_LCL040_306_1').style.display = "none";</script><li class="note" id="note_LCL040_306_2"><a class="footnoteCrossrefLink" href="#target_note_LCL040_306_2" title="Click to highlight in text"><sup class="lineRef">2</sup><span class="italic">tueri</span> inserted by Cobet, Mdv. omits.</a></li><script type="text/javascript">document.getElementById('note_LCL040_306_2').style.display = "none";</script></ul></section></notes></section>