<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
homines se ad philosophiae studium contulerunt. <span class="br"></span><span class="lineNumber">52</span><span class="br"></span> Oculorum, inquit Plato, est in nobis sensus acerrimus, quibus sapientiam non cernimus; quam illa ardentes amores excitaret sui, si videretur<a class="footnoteLink" href="#note_LCL040_140_1" id="target_note_LCL040_140_1"><sup>1</sup></a>! Cur tandem? an quod ita callida est ut optime possit architectari voluptates? Cur iustitia laudatur? aut unde est hoc contritum vetustate proverbium: ‘quicum in tenebris’<a class="footnoteLink" href="#note_LCL040_140_2" id="target_note_LCL040_140_2"><sup>2</sup></a>? Hoc, dictum in una re, latissime patet, ut <span class="br"></span><span class="lineNumber">53</span><span class="br"></span> in omnibus factis re, non teste moveamur. Sunt enim levia et perinfirma quae dicebantur a te, animi conscientia improbos excruciari, tum etiam poenae timore qua aut afficiantur aut semper sint in metu ne afficiantur aliquando. Non oportet timidum aut imbecillo animo fingi non bonum illum virum, qui quidquid fecerit ipse se cruciet omniaque formidet, sed omnia callide referentem ad utilitatem, acutum, versutum, veteratorem, facile ut excogitet quomodo occulte, <span class="br"></span><span class="lineNumber">54</span><span class="br"></span> sine teste, sine ullo conscio fallat. An tu me de L. Tubulo putas dicere? qui cum praetor quaestionem inter sicarios exercuisset, ita aperte cepit pecunias ob rem iudicandam ut anno proximo P. Scaevola tribunus plebis ferret ad plebem, vellentne de ea re quaeri. Quo plebiscito decreta a senatu est consuli quaestio Cn. Caepioni; profectus in exsilium Tubulus statim nec respondere ausus; erat enim res aperta.</p>
</section><notes><section class="footnotes"><ul><li class="note" id="note_LCL040_140_1"><a class="footnoteCrossrefLink" href="#target_note_LCL040_140_1" title="Click to highlight in text"><sup class="lineRef">1</sup><span class="italic">si videretur</span> Mdv. om. with A, B, E, but cp. Plato, Phaedr. 250 D. ὄψις γἀρ ήμῖν ὀξυτάτη τῶν διὰ τοῦ σώματος ἔρχεται αἰσθήσεων, ᾗ ϕρόνησις οὐχ ὁρᾶται. δεινοὺς γὰρ ἂν παρεῖχεν ἔρωτας, εἴ τι τοιοῦτον ἑαυτῆς ἐναργὲς εἴδωλον παρείχετο εἰς ὄψιν ἰόν.</a></li><script type="text/javascript">document.getElementById('note_LCL040_140_1').style.display = "none";</script><li class="note" id="note_LCL040_140_2"><a class="footnoteCrossrefLink" href="#target_note_LCL040_140_2" title="Click to highlight in text"><sup class="lineRef">2</sup><span class="italic">quicum in tenebi is mices</span> inf. MSS. Cp. <span class="italic">de Off.</span> 3. 77, cum enim fidem alicuius laudant, dignum esse dicunt quicum in tenebris mices (sc. digitis).</a></li><script type="text/javascript">document.getElementById('note_LCL040_140_2').style.display = "none";</script></ul></section></notes></section>