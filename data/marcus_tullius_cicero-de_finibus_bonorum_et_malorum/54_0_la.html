<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
ludos et quae sequuntur, illa quibus detractis clamat Epicurus se nescire quid sit bonum; adsint etiam formosi pueri qui ministrent; respondeat his vestis, argentum, Corinthium, locus ipse, aedificium;—hos ergo asotos bene quidem vivere aut beate <span class="br"></span><span class="lineNumber">24</span><span class="br"></span> numquam dixerim. Ex quo efficitur non ut voluptas ne sit voluptas, sed ut voluptas non sit summum bonum. Nec ille qui Diogenem Stoicum adulescens, post autem Panaetium audierat, Laelius eo dictus est sapiens quod non intellegeret quid suavissimum esset (nec enim sequitur ut cui cor sapiat ei non sapiat palatus), sed quia parvi id duceret.</p>
<blockquote><p>
<span class="line">O lapathe, ut iactare nec es satis cognitus qui sis!</span><span class="linebreak"></span>
<span class="line">In quo Laelius clamores σοφός ille solebat</span><span class="linebreak"></span>
<span class="line">Edere, compellans gumias ex ordine nostros.</span><span class="linebreak"></span>
</p></blockquote>
<p class="noindent">Praeclare Laelius, et recte σοφός, illudque vere:</p>
<blockquote><p>
<span class="line">‘O Publi, o gurges, Galloni, es homo miser,’ inquit.</span><span class="linebreak"></span>
<span class="line">‘Cenasti in vita numquam bene, cum omnia in ista</span><span class="linebreak"></span>
<span class="line">Consumis squilla atque acipensere cum decimano.’</span><span class="linebreak"></span>
</p></blockquote>
<p class="noindent">Is haec loquitur qui in voluptate nihil ponens negat eum bene cenare qui omnia ponat in voluptate; et
<span class="br"></span><span class="lineNumber"></span><span class="br"></span>
</p></section><notes></notes></section>