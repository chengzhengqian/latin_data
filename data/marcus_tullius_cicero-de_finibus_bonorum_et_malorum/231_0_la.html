<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
consequentia exquirere, quoad sit id quod volumus effectum; quod quidem pluris est haud paulo magisque ipsum propter se expetendum quam aut sensus aut corporis ea quae diximus, quibus tantum praestat mentis excellens perfectio ut vix cogitari possit quid intersit. Itaque omnis honos, omnis admiratio, omne studium ad virtutem et ad eas actiones quae virtuti consentaneae sunt refertur, eaque omnia quae aut ita in animis sunt aut ita geruntur uno nomine honesta dicuntur.</p>
<p>â€œQuorum omnium quae sint notitiae quaeque significentur rerum<a class="footnoteLink" href="#note_LCL040_462_1" id="target_note_LCL040_462_1"><sup>1</sup></a> vocabulis quaeque cuiusque vis et <span class="br"></span><span class="lineNumber">61</span><span class="br"></span> natura sit mox videbimus;</p>
<p>XXII. hoc autem loco tantum explicemus, haec honesta quae dico, praeterquam quod nosmet ipsos diligamus, praeterea suapte natura per se esse expetenda. Indicant pueri, in quibus ut in speculis natura cernitur. Quanta studia decertantium sunt! quanta ipsa certamina! ut illi efferuntur laetitia cum vicerunt! ut pudet victos! ut se accusari nolunt! quam cupiunt laudari! quos illi labores non<a class="footnoteLink" href="#note_LCL040_462_2" id="target_note_LCL040_462_2"><sup>2</sup></a> perferunt ut aequalium principes sint! quae memoria est in iis bene merentium, quae referendae gratiae cupiditas! Atque ea in optima quaque indole maxime apparent, in qua haec honesta quae intellegimus a natura tamquam adumbrantur. <span class="br"></span><span class="lineNumber">62</span><span class="br"></span> Sed haec in pueris; expressa vero in iis aetatibus quae iam confirmatae sunt. Quis est tam dissimilis


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL040_462_1"><a class="footnoteCrossrefLink" href="#target_note_LCL040_462_1" title="Click to highlight in text"><sup class="lineRef">1</sup><span class="italic">significentur rerum</span> inf. MSS., Mdv.; <span class="italic">significent rerum</span> B, E; Mdv. conj. <span class="italic">significentur eorum;</span> Davis <span class="italic">quibusque significentur</span> [<span class="italic">rerum</span>].</a></li><script type="text/javascript">document.getElementById('note_LCL040_462_1').style.display = "none";</script><li class="note" id="note_LCL040_462_2"><a class="footnoteCrossrefLink" href="#target_note_LCL040_462_2" title="Click to highlight in text"><sup class="lineRef">2</sup><span class="italic">non</span> bracketed by Mdv.</a></li><script type="text/javascript">document.getElementById('note_LCL040_462_2').style.display = "none";</script></ul></section></notes></section>