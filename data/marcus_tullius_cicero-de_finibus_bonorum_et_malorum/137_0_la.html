<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
ut res intellegatur), alia autem efficientia, quae Graeci ποιητικά, alia utrumque. De pertinentibus nihil est bonum praeter actiones honestas, de efficientibus nihil praeter amicum, sed et pertinentem et efficientem sapientiam volunt esse. Nam quia sapientia est conveniens actio, est in illo<a class="footnoteLink" href="#note_LCL040_274_1" id="target_note_LCL040_274_1"><sup>1</sup></a> pertinenti genere quod dixi; quod autem honestas actiones affert et efficit, id<a class="footnoteLink" href="#note_LCL040_274_2" id="target_note_LCL040_274_2"><sup>2</sup></a> efficiens dici potest.</p>
<span class="br"></span><span class="lineNumber">56</span><span class="br"></span><p>XVII. “Haec quae praeposita dicimus partim sunt per se ipsa praeposita, partim quod aliquid efficiunt, partim utrumque: per se, ut quidam habitus oris et vultus, ut status, ut motus, in quibus sunt et praeponenda quaedam et reicienda; alia ob eam rem praeposita dicentur quod ex se aliquid efficiant, ut pecunia, alia autem ob utramque rem, ut integri <span class="br"></span><span class="lineNumber">57</span><span class="br"></span> sensus, ut bona valetudo. De bona autem fama (quam enim appellant εὐδοξίαν aptius est bonam famam hoc loco appellare quam gloriam), Chrysippus quidem et Diogenes detracta utilitate ne digitum quidem eius causa porrigendum esse dicebant, quibus ego vehementer assentior. Qui autem post eos fuerunt, cum Carneadem sustinere non possent, hanc quam dixi bonam famam ipsam propter se praepositam et sumendam esse dixerunt, esseque hominis ingenui et liberaliter educati velle bene audire a parentibus, a propinquis, a bonis etiam viris, idque propter rem ipsam, non propter usum; dicuntque, ut


</p></section><notes><section class="footnotes"><ul><li class="note" id="note_LCL040_274_1"><a class="footnoteCrossrefLink" href="#target_note_LCL040_274_1" title="Click to highlight in text"><sup class="lineRef">1</sup><span class="italic">est in illo</span> Mdv.; <span class="italic">est illo</span> A, B, E; <span class="italic">est cum illo</span> inf. MSS.</a></li><script type="text/javascript">document.getElementById('note_LCL040_274_1').style.display = "none";</script><li class="note" id="note_LCL040_274_2"><a class="footnoteCrossrefLink" href="#target_note_LCL040_274_2" title="Click to highlight in text"><sup class="lineRef">2</sup><span class="italic">id</span> Mdv. brackets.</a></li><script type="text/javascript">document.getElementById('note_LCL040_274_2').style.display = "none";</script></ul></section></notes></section>