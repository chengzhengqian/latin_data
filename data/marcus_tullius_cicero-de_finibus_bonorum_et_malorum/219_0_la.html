<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
Sed videsne accessuram ei curam ut sensus quoque suos eorumque omnem appetitum et si qua sint adiuncta ei membra tueatur? Sic ad illa quae semper habuit iunget ea quae postea accesserint,<a class="footnoteLink" href="#note_LCL040_438_1" id="target_note_LCL040_438_1"><sup>1</sup></a> nec eundem finem habebit quem cultor eius habebat, sed volet secundum eam naturam quae postea ei adiuncta erit<a class="footnoteLink" href="#note_LCL040_438_2" id="target_note_LCL040_438_2"><sup>2</sup></a> vivere. Ita similis erit ei finis boni atque antea fuerat, neque idem tamen; non enim iam stirpis bonum quaeret sed animalis. Quid si non sensus modo ei datus sit verum etiam animus hominis? non necesse est et illa pristina manere ut tuenda sint et haec multo esse cariora quae accesserint, animique optimam quamque partem carissimam, in eaque expletione naturae summi boni finem consistere, cum longe multumque praestet mens atque ratio? Sic exstitit<a class="footnoteLink" href="#note_LCL040_438_3" id="target_note_LCL040_438_3"><sup>3</sup></a> extremum omnium appetendorum atque ductum a prima commendatione naturae multis gradibus ascendit ut ad summum perveniret, quod cumulatur ex integritate corporis et ex mentis ratione perfecta.</p>
<span class="br"></span><span class="lineNumber">41</span><span class="br"></span><p>XV. “Cum igitur ea sit quam exposui forma naturae, si ut initio dixi simul atque ortus esset se quisque cognosceret iudicareque posset quae vis et totius esset naturae et partium singularum, continuo videret quid esset hoc quod quaerimus, omnium rerum quas expetimus summum et ultimum, nec ulla in re peccare posset. Nunc vero a primo quidem mirabiliter occulta natura est nec perspici nec



</p></section><notes><section class="footnotes"><ul><li class="note" id="note_LCL040_438_1"><a class="footnoteCrossrefLink" href="#target_note_LCL040_438_1" title="Click to highlight in text"><sup class="lineRef">1</sup><span class="italic">accesserint</span> MSS., edd.; Mdv. suggests <span class="italic">accesserunt</span>.</a></li><script type="text/javascript">document.getElementById('note_LCL040_438_1').style.display = "none";</script><li class="note" id="note_LCL040_438_2"><a class="footnoteCrossrefLink" href="#target_note_LCL040_438_2" title="Click to highlight in text"><sup class="lineRef">2</sup>erit Müller <span class="italic">sit</span> MSS.; <span class="italic">est</span> Mdv.</a></li><script type="text/javascript">document.getElementById('note_LCL040_438_2').style.display = "none";</script><li class="note" id="note_LCL040_438_3"><a class="footnoteCrossrefLink" href="#target_note_LCL040_438_3" title="Click to highlight in text"><sup class="lineRef">3</sup><span class="italic">sic extitit</span> Mdv.; <span class="italic">sic et, sicque, sitque</span> MSS.</a></li><script type="text/javascript">document.getElementById('note_LCL040_438_3').style.display = "none";</script></ul></section></notes></section>