<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
Ita enim invitant Ulixem (nam verti, ut quaedam Homeri, sic istum ipsum locum):</p>
<blockquote><p>
<span class="line">O decus Argolicum, quin puppim flectis, Ulixes,</span><span class="linebreak"></span>
<span class="line">Auribus ut nostros possis agnoscere cantus?</span><span class="linebreak"></span>
<span class="line">Nam nemo haec umquam est transvectus caerula</span><span class="linebreak"></span>
<span class="line indent2">cursu,</span><span class="linebreak"></span>
<span class="line">Quin prius astiterit vocum dulcedine captus,</span><span class="linebreak"></span>
<span class="line">Post, variis avido satiatus pectore musis,</span><span class="linebreak"></span>
<span class="line">Doctior ad patrias lapsus pervenerit oras.</span><span class="linebreak"></span>
<span class="line">Nos grave certamen belli clademque tenemus,</span><span class="linebreak"></span>
<span class="line">Graecia quam Troiae divino numine vexit,</span><span class="linebreak"></span>
<span class="line">Omniaque e latis rerum vestigia terris.</span><span class="linebreak"></span>
</p></blockquote>
<p class="noindent">Vidit Homerus probari fabulam non posse si cantiunculis tantus irretitus vir teneretur; scientiam pollicentur, quam non erat mirum sapientiae cupido patria esse<a class="footnoteLink" href="#note_LCL040_450_1" id="target_note_LCL040_450_1"><sup>1</sup></a> cariorem. Atque omnia quidem scire cuiuscumquemodi sint cupere curiosorum, duci vero maiorum rerum contemplatione ad cupiditatem scientiae summorum virorum est putandum.</p>
<span class="br"></span><span class="lineNumber">50</span><span class="br"></span><p>XIX. â€œQuem enim ardorem studi censetis fuisse in Archimede, qui dum in pulvere quaedam describit attentius, ne patriam quidem captam esse senserit! quantum Aristoxeni ingenium consumptum videmus in musicis! quo studio Aristophanem putamus aetatem in litteris duxisse! Quid de Pythagora, quid de Platone aut de Democrito loquar? a quibus propter discendi cupiditatem videmus ultimas terras esse peragratas. Quae qui non vident, nihil umquam magnum ac<a class="footnoteLink" href="#note_LCL040_450_2" id="target_note_LCL040_450_2"><sup>2</sup></a> cognitione dignum amaverunt.


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL040_450_1"><a class="footnoteCrossrefLink" href="#target_note_LCL040_450_1" title="Click to highlight in text"><sup class="lineRef">1</sup><span class="italic">esse</span> most MSS. omit.</a></li><script type="text/javascript">document.getElementById('note_LCL040_450_1').style.display = "none";</script><li class="note" id="note_LCL040_450_2"><a class="footnoteCrossrefLink" href="#target_note_LCL040_450_2" title="Click to highlight in text"><sup class="lineRef">2</sup><span class="italic">magnum ac</span> Bremius, Mdv.; <span class="italic">magna</span> MSS.</a></li><script type="text/javascript">document.getElementById('note_LCL040_450_2').style.display = "none";</script></ul></section></notes></section>