<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
intellegitur nec timiditatem ignaviamque vituperari nec fortitudinem patientiamque laudari suo nomine, sed illas reici quia dolorem pariant, has optari quia voluptatem.</p>
<span class="br"></span><span class="lineNumber">50</span><span class="br"></span><p>XVI. â€œIustitia restat, ut de omni virtute sit dictum; sed similia fere dici possunt. Ut enim sapientiam, temperantiam, fortitudinem copulatas esse docui cum voluptate ut ab ea nullo modo nec divelli nec distrahi possint, sic de iustitia iudicandum est, quae non modo numquam nocet cuiquam, sed contra semper addit aliquid<a class="footnoteLink" href="#note_LCL040_54_1" id="target_note_LCL040_54_1"><sup>1</sup></a> cum sua vi atque natura, quod tranquillet animos, tum spe nihil earum rerum defuturum quas natura non depravata desideret. Et<a class="footnoteLink" href="#note_LCL040_54_2" id="target_note_LCL040_54_2"><sup>2</sup></a> quemadmodum temeritas et libido et ignavia semper animum excruciant et semper sollicitant turbulentaeque sunt, sic improbitas si<a class="footnoteLink" href="#note_LCL040_54_3" id="target_note_LCL040_54_3"><sup>3</sup></a> cuius in mente consedit, hoc ipso quod adest turbulenta est; si vero molita quidpiam est, quamvis occulte fecerit, numquam tamen id confidet fore semper occultum. Plerumque improborum facta primo suspicio insequitur, dein sermo atque fama, tum accusator, tum iudex; multi etiam, ut te consule, ipsi se indicaverunt. <span class="br"></span><span class="lineNumber">51</span><span class="br"></span> Quod si qui satis sibi contra hominum conscientiam saepti esse et muniti videntur, deorum tamen horrent, easque ipsas sollicitudines quibus eorum animi noctesque diesque exeduntur a dis immortalibus supplici causa importari putant. Quae autem tanta ex improbis factis ad minuendas vitae



</p></section><notes><section class="footnotes"><ul><li class="note" id="note_LCL040_54_1"><a class="footnoteCrossrefLink" href="#target_note_LCL040_54_1" title="Click to highlight in text"><sup class="lineRef">1</sup><span class="italic">addit aliquid</span> Martha; <span class="italic">alit quid, aliquid</span> MSS.; Mdv. marks lacuna.</a></li><script type="text/javascript">document.getElementById('note_LCL040_54_1').style.display = "none";</script><li class="note" id="note_LCL040_54_2"><a class="footnoteCrossrefLink" href="#target_note_LCL040_54_2" title="Click to highlight in text"><sup class="lineRef">2</sup><span class="italic">Et</span> inserted by Lambinus.</a></li><script type="text/javascript">document.getElementById('note_LCL040_54_2').style.display = "none";</script><li class="note" id="note_LCL040_54_3"><a class="footnoteCrossrefLink" href="#target_note_LCL040_54_3" title="Click to highlight in text"><sup class="lineRef">3</sup><span class="italic">improbitas si</span> supplied by Mdv. (cp. <span class="italic">improborum, improbe, improbis, improbitatem</span> below).</a></li><script type="text/javascript">document.getElementById('note_LCL040_54_3').style.display = "none";</script></ul></section></notes></section>