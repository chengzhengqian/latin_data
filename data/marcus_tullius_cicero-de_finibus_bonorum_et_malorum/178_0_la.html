<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
scilicet, non tuum, ‘gloriatione dignam esse beatam vitam, quod non possit sine honeslate contingere, ut <span class="br"></span><span class="lineNumber">51</span><span class="br"></span> iure quisquam glorietur.’<a class="footnoteLink" href="#note_LCL040_356_1" id="target_note_LCL040_356_1"><sup>1</sup></a> Dabit hoc Zenoni Polemo; etiam magister eius et tota illa gens et reliqui qui virtutem omnibus rebus multo anteponentes adiungunt ei tamen aliquid summo in bono finiendo; si enim virtus digna est gloriatione, ut est, tantumque praestat reliquis rebus ut dici vix possit, et beatus esse poterit virtute una praeditus carens ceteris, nec tamen illud tibi concedet, praeter virtutem nihil in bonis esse ducendum. Illi autem quibus summum bonum sine virtute est, non dabunt fortasse vitam beatam habere in quo possit iure gloriari; etsi illi quidem etiam voluptates faciunt interdum gloriosas.</p>
<span class="br"></span><span class="lineNumber">52</span><span class="br"></span><p>XIX. “Vides igitur te aut ea sumere quae non concedantur aut ea quae etiam concessa te nihil iuvent. Equidem in omnibus istis conclusionibus hoc putarem philosophia nobisque dignum, et maxime cum summum bonum quaereremus, vitam nostram, consilia, voluntates, non verba corrigi. Quis enim potest istis quae te ut ais delectant brevibus et acutis auditis de sententia decedere? Nam cum exspectant et avent audire cur dolor malum non sit, dicunt illi asperum esse dolere, molestum, odiosum, contra naturam, difficile toleratu, sed quia nulla sit in dolore nec fraus nec improbitas nec malitia nec

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL040_356_1"><a class="footnoteCrossrefLink" href="#target_note_LCL040_356_1" title="Click to highlight in text"><sup class="lineRef">1</sup><span class="italic">ut</span>—<span class="italic">glorietur</span> Manutius rejects as interpolated.</a></li><script type="text/javascript">document.getElementById('note_LCL040_356_1').style.display = "none";</script></ul></section></notes></section>