<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
proposita ratio postularet. Verum admirabilis compositio disciplinae incredibilisque me rerum traxit ordo; quem per deos immortales nonne miraris? Quid enim aut in natura, qua nihil est aptius, nihil discriptius<a class="footnoteLink" href="#note_LCL040_294_1" id="target_note_LCL040_294_1"><sup>1</sup></a>, aut in operibus manu factis tam compositum tamque compactum et coagmentatum inveniri potest? quid posterius priori non convenit? quid sequitur quod non respondeat superiori? quid non sic aliud ex alio nectitur ut si ullam litteram moveris labent omnia? Nec tamen quidquam est quod moveri possit.</p>
<span class="br"></span><span class="lineNumber">75</span><span class="br"></span><p>â€œQuam gravis vero, quam magnifica, quam constans conficitur persona sapientis! qui, cum ratio docuerit quod honestum esset id esse solum bonum, semper sit necesse est beatus vereque omnia ista nomina possideat quae irrideri ab imperitis solent. Rectius enim appellabitur rex quam Tarquinius qui nec se nec suos regere potuit, rectius magister populi (is enim est dictator) quam Sulla qui trium pestiferorum vitiorum, luxuriae, avaritiae, crudelitatis magister fuit, rectius dives quam Crassus qui nisi eguisset numquam Euphraten nulla belli causa transire voluisset. Recte eius omnia dicentur qui scit uti solus omnibus; recte etiam pulcher appellabitur (animi enim liniamenta sunt pulchriora quam corporis) recte solus liber, nec dominationi cuiusquam parens nec

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL040_294_1"><a class="footnoteCrossrefLink" href="#target_note_LCL040_294_1" title="Click to highlight in text"><sup class="lineRef">1</sup><span class="italic">discriptius</span> Reid: <span class="italic">descriptius</span> MSS.</a></li><script type="text/javascript">document.getElementById('note_LCL040_294_1').style.display = "none";</script></ul></section></notes></section>