<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
interpretantur, vivere cum intellegentia rerum earum quae natura evenirent, eligentem ea quae essent <span class="br"></span><span class="lineNumber">35</span><span class="br"></span> secundum naturam reicientemque contraria. Ita tres sunt fines expertes honestatis, unus Aristippi vel Epicuri, alter Hieronymi, Carneadi tertius; tres in quibus honestas cum aliqua accessione, Polemonis, Calliphontis, Diodori; una simplex, cuius Zeno auctor, posita in decore tota, id est in honestate. (Nam Pyrrho, Aristo, Erillus iam diu abiecti.) Reliqui sibi constiterunt, ut extrema cum initiis convenirent, ut Aristippo voluptas, Hieronymo doloris vacuitas, Carneadi frui principiis naturalibus esset extremum;</p>
<p>XII. Epicurus autem cum in prima commendatione voluptatem dixisset, si eam quam Aristippus, idem tenere debuit ultimum bonorum quod ille; sin eam quam Hieronymus, fecisset idem ut voluptatem illam Aristippi in prima commendatione poneret?<a class="footnoteLink" href="#note_LCL040_122_1" id="target_note_LCL040_122_1"><sup>1</sup></a></p>
<span class="br"></span><span class="lineNumber">36</span><span class="br"></span><p>“Nam quod ait sensibus ipsis iudicari voluptatem bonum esse, dolorem malum, plus tribuit sensibus quam nobis leges permittunt cum<a class="footnoteLink" href="#note_LCL040_122_2" id="target_note_LCL040_122_2"><sup>2</sup></a> privatarum litium iudices sumus. Nihil enim possumus iudicare nisi quod est nostri iudici; in quo frustra iudices solent, cum sententiam pronuntiant, addere: ‘si quid mei


</p></section><notes><section class="footnotes"><ul><li class="note" id="note_LCL040_122_1"><a class="footnoteCrossrefLink" href="#target_note_LCL040_122_1" title="Click to highlight in text"><sup class="lineRef">1</sup><span class="italic">Aristippi … poneret?</span> ed.; [<span class="italic">Aristippi</span>] … <span class="italic">poneret.</span> Mdv., Müller.</a></li><script type="text/javascript">document.getElementById('note_LCL040_122_1').style.display = "none";</script><li class="note" id="note_LCL040_122_2"><a class="footnoteCrossrefLink" href="#target_note_LCL040_122_2" title="Click to highlight in text"><sup class="lineRef">2</sup><span class="italic">cum</span> inserted here by Mdv. (following Bentley), after <span class="italic">litium</span> by Orelli.</a></li><script type="text/javascript">document.getElementById('note_LCL040_122_2').style.display = "none";</script></ul></section></notes></section>