<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
dignitate expetendum est, eorum autem quae sunt prima naturae propter se nihil est expetendum. <span class="br"></span><span class="lineNumber">22</span><span class="br"></span> Cum vero illa quae officia esse dixi proficiscantur ab initiis naturae, necesse est ea ad haec referri, ut recte dici possit omnia officia eo referri ut adipiscamur principia naturae, nec tamen ut hoc sit bonorum ultimum, propterea quod non inest in primis naturae conciliationibus honesta actio; consequens est enim et post oritur, ut dixi. Est tamen ea secundum naturam multoque nos ad se expetendam magis hortatur quam superiora omnia. Sed ex hoc primum error tollendus est, ne quis sequi existimet ut duo sint ultima bonorum. Ut enim si cui propositum sit collineare hastam aliquo aut sagittam, sicut<a class="footnoteLink" href="#note_LCL040_240_1" id="target_note_LCL040_240_1"><sup>1</sup></a> nos ultimum in bonis dicimus, sic illi facere omnia quae possit ut collineet: huic in eiusmodi similitudine omnia sint facienda ut collineet, et tamen, ut omnia faciat quo propositum assequatur, sit<a class="footnoteLink" href="#note_LCL040_240_2" id="target_note_LCL040_240_2"><sup>2</sup></a> hoc quasi ultimum quale nos summum in vita bonum dicimus, illud autem ut feriat, quasi seligendum, non expetendum.</p>
<span class="br"></span><span class="lineNumber">23</span><span class="br"></span><p>VII. “Cum autem omnia officia a principiis naturae proficiscantur, ab iisdem necesse est proficisci ipsam sapientiam. Sed quemadmodum saepe fit ut is qui commendatus sit alicui pluris eum faciat cui commendatus quam illum a quo sit, sic minime mirum


</p></section><notes><section class="footnotes"><ul><li class="note" id="note_LCL040_240_1"><a class="footnoteCrossrefLink" href="#target_note_LCL040_240_1" title="Click to highlight in text"><sup class="lineRef">1</sup><span class="italic">sicut</span> MSS.; <span class="italic">sic</span> Mdv., bracketing <span class="italic">sic illi</span>—<span class="italic">collineet:</span> the sentence so emended may be rendered “For suppose a man were to set himself to take true aim at a mark with a spear or an arrow, this purpose would correspond to the Ultimate Good as we define it. The archer in this illustration would have to do all he could to aim straight, and yet it is this doing all he could to attain his purpose that would constitute his Ultimate End, as we call it, answering to the Chief Good, as defined by us, in the conduct of life; the actual hitting of the mark would be, in our phrase, ‘to be chosen,’ not ‘to be desired.’”</a></li><script type="text/javascript">document.getElementById('note_LCL040_240_1').style.display = "none";</script><li class="note inline" id="note_LCL040_240_2"><a class="footnoteCrossrefLink" href="#target_note_LCL040_240_2" title="Click to highlight in text"><sup class="lineRef">2</sup><span class="italic">sit</span> edd.; <span class="italic">sic</span> MSS.</a></li><script type="text/javascript">document.getElementById('note_LCL040_240_2').style.display = "none";</script></ul></section></notes></section>