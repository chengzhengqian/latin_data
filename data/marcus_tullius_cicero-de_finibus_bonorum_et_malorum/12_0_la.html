<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">

cotidie. Quae etsi mihi nullo modo probantur, tamen Democritum, laudatum a ceteris, ab hoc, qui eum unum secutus esset, nollem vituperatum.</p>
<span class="br"></span><span class="lineNumber">22</span><span class="br"></span><p>VII. “Iam in altera philosophiae parte, quae est quaerendi ac disserendi, quae λογική dicitur, iste vester plane, ut mihi quidem videtur, inermis ac nudus est. Tollit definitiones; nihil de dividendo ac partiendo docet; non quomodo efficiatur concludaturque ratio tradit; non qua via captiosa solvantur, ambigua distinguantur ostendit; iudicia rerum in sensibus ponit, quibus si semel aliquid falsi pro vero probatum sit, sublatum esse omne iudicium veri et falsi putat.…</p>
<span class="br"></span><span class="lineNumber">23</span><span class="br"></span><p>… Confirmat autem illud vel maxime quod ipsa natura, ut ait ille, sciscat et probet, id est voluptatem et dolorem. Ad haec et quae sequamur et quae fugiamus refert omnia. Quod quamquam Aristippi est a Cyrenaicisque melius liberiusque defenditur, tamen eiusmodi esse iudico ut nihil homine videatur indignius. Ad maiora enim quaedam nos natura genuit et conformavit, ut mihi quidem videtur. Ac fieri potest ut errem; sed ita prorsus existimo, neque eum Torquatum qui hoc primus cognomen invenit<a class="footnoteLink" href="#note_LCL040_24_1" id="target_note_LCL040_24_1"><sup>1</sup></a> aut torquem illum hosti detraxisse ut aliquam ex eo perciperet corpore voluptatem aut cum Latinis tertio consulatu

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL040_24_1"><a class="footnoteCrossrefLink" href="#target_note_LCL040_24_1" title="Click to highlight in text"><sup class="lineRef">1</sup><span class="italic">invenit</span> B, E; <span class="italic">invenerit</span> A and inf. MSS.</a></li><script type="text/javascript">document.getElementById('note_LCL040_24_1').style.display = "none";</script></ul></section></notes></section>