<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
quem circumscripsimus incidere non possunt, adhibendae omnino non fuerunt. Nam cum omnis haec quaestio de finibus et quasi de extremis bonorum et malorum ab eo proficiscatur quod diximus naturae esse aptum et accommodatum, quodque ipsum per se primum appetatur, hoc totum et ii tollunt qui in rebus iis in quibus nihil aut honestum aut turpe sit negant esse ullam causam cur aliud alii anteponatur nec inter eas res quidquam omnino putant interesse, et Erillus, si ita sensit, nihil esse bonum praeter scientiam, omnem consili capiendi causam inventionemque offici sustulit.</p>
<p>“Sic exclusis sententiis reliquorum, cum praeter ea nulla esse possit, haec antiquorum valeat necesse est. Igitur<a class="footnoteLink" href="#note_LCL040_416_1" id="target_note_LCL040_416_1"><sup>1</sup></a> instituto veterum, quo etiam Stoici utuntur, hinc capiamus exordium.</p>
<span class="br"></span><span class="lineNumber">24</span><span class="br"></span><p>IX. “Omne animal se ipsum diligit, ac simul [et]<a class="footnoteLink" href="#note_LCL040_416_2" id="target_note_LCL040_416_2"><sup>2</sup></a> ortum est id agit ut se conservet, quod hic ei primus ad omnem vitam tuendam appetitus a natura datur, se ut conservet atque ita sit affectum ut optime secundum naturam affectum esse possit. Hanc initio institutionem confusam habet et incertam, ut tantummodo se tueatur qualecumque sit; sed nec quid sit nec quid possit nec quid ipsius natura sit intellegit. Cum autem processit paulum et quatenus quidque<a class="footnoteLink" href="#note_LCL040_416_3" id="target_note_LCL040_416_3"><sup>3</sup></a> se attingat ad seque pertineat perspicere coepit, tum sensim incipit progredi seseque agnoscere et intellegere



</p></section><notes><section class="footnotes"><ul><li class="note" id="note_LCL040_416_1"><a class="footnoteCrossrefLink" href="#target_note_LCL040_416_1" title="Click to highlight in text"><sup class="lineRef">1</sup><span class="italic">Igitur:</span> inf. MSS. <span class="italic">ergo.</span></a></li><script type="text/javascript">document.getElementById('note_LCL040_416_1').style.display = "none";</script><li class="note" id="note_LCL040_416_2"><a class="footnoteCrossrefLink" href="#target_note_LCL040_416_2" title="Click to highlight in text"><sup class="lineRef">2</sup><span class="italic">[et]</span> Mdv. cp. II, 33.</a></li><script type="text/javascript">document.getElementById('note_LCL040_416_2').style.display = "none";</script><li class="note" id="note_LCL040_416_3"><a class="footnoteCrossrefLink" href="#target_note_LCL040_416_3" title="Click to highlight in text"><sup class="lineRef">3</sup><span class="italic">quidque</span> Baiter, Müller; <span class="italic">quidquid</span> MSS., Mdv.</a></li><script type="text/javascript">document.getElementById('note_LCL040_416_3').style.display = "none";</script></ul></section></notes></section>