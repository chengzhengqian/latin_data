<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
Torquate, ipsum per se nihil delectat? Omitto dignitatem, honestatem, speciem ipsam virtutum, de quibus ante dictum est; haec leviora ponam: poema, orationem cum aut scribis aut legis, cum omnium factorum, cum regionum conquiris historiam, signum, tabula, locus amoenus, ludi, venatio, villa Luculli (nam si tuam dicerem, latebram haberes; ad corpus diceres pertinere)—sed ea quae dixi ad corpusne refers? an est aliquid quod te sua sponte delectet? Aut pertinacissimus fueris si perstiteris ad corpus ea quae dixi referre, aut deserueris totam Epicuri voluptatem si negaveris.</p>
<span class="br"></span><span class="lineNumber">108</span><span class="br"></span><p>“Quod vero a te disputatum est maiores esse voluptates et dolores animi quam corporis, quia trium temporum particeps animus sit, corpore autem praesentia solum sentiantur, qui id probari<a class="footnoteLink" href="#note_LCL040_200_1" id="target_note_LCL040_200_1"><sup>1</sup></a> potest ut is qui propter me aliquid gaudeat plus quam ego ipse gaudeat? [Animo voluptas oritur propter voluptatem corporis, et maior est animi voluptas quam corporis; ita fit ut gratulator laetior sit quam is cui gratulatur.<a class="footnoteLink" href="#note_LCL040_200_2" id="target_note_LCL040_200_2"><sup>2</sup></a>] Sed dum efficere vultis beatum sapientem cum maximas animo voluptates percipiat omnibusque partibus maiores quam corpore, quid occurrat non videtis. Animi enim dolores quoque percipiet omnibus partibus maiores quam corporis. Ita miser sit aliquando necesse est is quem vos beatum semper vultis esse;


</p></section><notes><section class="footnotes"><ul><li class="note" id="note_LCL040_200_1"><a class="footnoteCrossrefLink" href="#target_note_LCL040_200_1" title="Click to highlight in text"><sup class="lineRef">1</sup><span class="italic">qui id probari</span> B; <span class="italic">quid id prob.</span> E; <span class="italic">quid probari, qui prob.</span> other MSS.</a></li><script type="text/javascript">document.getElementById('note_LCL040_200_1').style.display = "none";</script><li class="note" id="note_LCL040_200_2"><a class="footnoteCrossrefLink" href="#target_note_LCL040_200_2" title="Click to highlight in text"><sup class="lineRef">2</sup><span class="italic">Animo—gratulatur</span> rejected by edd. as a note clumsily explaining the simile in the form of which the preceding <span class="italic">reductio ad absurdum</span> is expressed—body: mind :: happy person: sympathizing friend.</a></li><script type="text/javascript">document.getElementById('note_LCL040_200_2').style.display = "none";</script></ul></section></notes></section>