<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
doloris, neuter honestate carere potuit, quae est a <span class="br"></span><span class="lineNumber">74</span><span class="br"></span> nostris laudata maxime. Quin etiam ipsi voluptarii deverticula quaerunt et virtutes habent in ore totos dies voluptatemque dumtaxat primo expeti dicunt,<a class="footnoteLink" href="#note_LCL040_476_1" id="target_note_LCL040_476_1"><sup>1</sup></a> deinde consuetudine quasi alteram quandam naturam effici, qua impulsi multa faciant<a class="footnoteLink" href="#note_LCL040_476_2" id="target_note_LCL040_476_2"><sup>2</sup></a> nullam quaerentes voluptatem. Stoici restant. Ei quidem non unam aliquam aut alteram rem<a class="footnoteLink" href="#note_LCL040_476_3" id="target_note_LCL040_476_3"><sup>3</sup></a> a nobis, sed totam ad se nostram philosophiam transtulerunt. Atque ut reliqui fures earum rerum quas ceperunt signa commutant, sic illi ut sententiis nostris pro suis uterentur nomina tamquam rerum notas mutaverunt. Ita relinquitur sola haec disciplina digna studiosis ingenuarum artium, digna eruditis, digna claris viris, digna principibus, digna regibus.”</p>
<span class="br"></span><span class="lineNumber">75</span><span class="br"></span><p>Quae cum dixisset paulumque institisset, “Quid est?” inquit; “satisne vobis videor pro meo iure in vestris auribus commentatus?” Et ego: “Tu vero,” inquam, “Piso, ut saepe alias, sic hodie ita nosse ista visus es ut, si tui nobis potestas saepius fieret, non multum Graecis supplicandum putarem. Quod quidem eo probavi magis quia memini Staseam Neapolitanum, doctorem illum tuum, nobilem sane Peripateticum, aliquanto ista secus dicere solitum, assentientem iis qui multum in fortuna secunda aut adversa, multum in bonis aut malis corporis ponerent.” “Est ut dicis,” inquit; “sed haec ab Antiocho, familiari nostro, dicuntur multo melius et fortius



</p></section><notes><section class="footnotes"><ul><li class="note" id="note_LCL040_476_1"><a class="footnoteCrossrefLink" href="#target_note_LCL040_476_1" title="Click to highlight in text"><sup class="lineRef">1</sup><span class="italic">quaerunt</span> . . <span class="italic">habent . . dicunt</span> Lambinus, Müller; <span class="italic">quaerant</span> . . <span class="italic">habeant . . dicant</span> MSS., Mdv., with mark of corruption; <span class="italic">quaerunt, ut</span> . . <span class="italic">habeant . . dicant</span> Davis.</a></li><script type="text/javascript">document.getElementById('note_LCL040_476_1').style.display = "none";</script><li class="note" id="note_LCL040_476_2"><a class="footnoteCrossrefLink" href="#target_note_LCL040_476_2" title="Click to highlight in text"><sup class="lineRef">2</sup><span class="italic">faciant</span> T. Bentley, Müller; <span class="italic">faciunt</span> MSS., Mdv</a></li><script type="text/javascript">document.getElementById('note_LCL040_476_2').style.display = "none";</script><li class="note" id="note_LCL040_476_3"><a class="footnoteCrossrefLink" href="#target_note_LCL040_476_3" title="Click to highlight in text"><sup class="lineRef">3</sup><span class="italic">rem</span> inserted by T. Bentley, Mdv.</a></li><script type="text/javascript">document.getElementById('note_LCL040_476_3').style.display = "none";</script></ul></section></notes></section>