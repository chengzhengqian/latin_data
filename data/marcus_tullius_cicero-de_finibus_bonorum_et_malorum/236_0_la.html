<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
homines et tamen ingeniis excellentibus praediti excitantur saepe gloria, quae habet speciem honestatis et similitudinem. Quod si ipsam honestatem undique perfectam atque absolutam, rem unam praeclarissimam omnium maximeque laudandam, penitus viderent, quonam gaudio complerentur, cum tanto <span class="br"></span><span class="lineNumber">70</span><span class="br"></span> opere eius adumbrata opinione laetentur! Quem enim deditum voluptatibus, quem cupiditatum incendiis inflammatum in iis potiendis quae acerrime concupivisset tanta laetitia perfundi arbitramur quanta aut superiorem Africanum Hannibale victo aut posteriorem Carthagine eversa? Quem Tiberina descensio festo illo die tanto gaudio affecit quanto L. Paulum, cum regem Persem captum adduceret, eodem flumine <span class="br"></span><span class="lineNumber">71</span><span class="br"></span> invectio? Age nunc, Luci noster, exstrue animo altitudinem excellentiamque virtutum; iam non dubitatis quin earum compotes homines magno animo erectoque viventes semper sint beati; qui omnes motus fortunae mutationesque rerum et temporum leves et imbecillos fore intellegant si in virtutis certamen venerint. Illa enim quae sunt a nobis bona corporis numerata complent ea quidem beatissimam vitam, sed ita ut sine illis possit beata vita exsistere. Ita enim parvae et exiguae sunt istae accessiones bonorum ut, quemadmodum stellae in radiis solis, sic istae in virtutum <span class="br"></span><span class="lineNumber">72</span><span class="br"></span> splendore ne cernantur quidem. Atque hoc ut vere dicitur, parva esse ad beate vivendum momenta ista corporis commodorum, sic nimis violentum est nulla esse dicere; qui enim sic disputant, obliti mihi
<span class="br"></span><span class="lineNumber"></span><span class="br"></span>
</p></section><notes></notes></section>