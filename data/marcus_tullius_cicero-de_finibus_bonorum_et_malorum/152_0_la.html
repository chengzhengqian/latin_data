<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
quae notae illustresque sunt, iustitiam dico, temperantiam, ceteras generis eiusdem (quae omnes similes artium reliquarum materia tantum ad meliorem partem et tractatione differunt), easque ipsas virtutes viderent nos magnificentius appetere et ardentius; habere etiam insitam quandam vel potius innatam cupiditatem scientiae, natosque esse ad congregationem hominum et ad societatem communitatemque generis humani, eaque in maximis ingeniis maxime elucere, totam philosophiam tres in partes diviserunt, quam partitionem a Zenone esse retentam videmus. <span class="br"></span><span class="lineNumber">5</span><span class="br"></span> Quarum cum una sit qua mores conformari putantur, differo eam partem, quae quasi stirps est huius quaestionis; qui sit enim finis bonorum, mox; hoc loco tantum dico a veteribus Peripateticis Academicisque, qui re consentientes vocabulis differebant, eum locum quem civilem recte appellaturi videmur (Graeci πολιτικόν) graviter et copiose esse tractatum.</p>
<p>III. “Quam multa illi de re publica scripserunt, quam multa de legibus! quam multa non solum praecepta in artibus sed etiam exempla in orationibus bene dicendi reliquerunt! Primum enim ipsa illa quae subtiliter disserenda erant polite apteque dixerunt, tum definientes, tum partientes, ut vestri etiam; sed vos squalidius; illorum vides quam niteat
<span class="br"></span><span class="lineNumber"></span><span class="br"></span>
</p></section><notes></notes></section>