<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
nummum nullum<a class="footnoteLink" href="#note_LCL040_144_1" id="target_note_LCL040_144_1"><sup>1</sup></a> attigisset. Num igitur eum postea censes anxio animo aut sollicito fuisse? Nihil minus, contraque illa hereditate dives ob eamque rem laetus. Magni enim aestimabat pecuniam non modo non contra leges sed etiam legibus partam; quae quidem vel cum periculo est quaerenda vobis; est enim effectrix multarum et magnarum voluptatum.</p>
<span class="br"></span><span class="lineNumber">56</span><span class="br"></span><p>“Ut igitur illis qui, recta et honesta quae sunt, ea statuunt per se expetenda, adeunda sunt saepe pericula decoris honestatisque causa, sic vestris, qui omnia voluptate metiuntur, pericula adeunda sunt ut adipiscantur magnas voluptates. Si magna res, magna hereditas agetur, cum pecunia voluptates pariantur plurimae, idem erit Epicuro vestro faciendum, si suum finem bonorum sequi volet, quod Scipioni, magna gloria proposita si Hannibalem in Africam retraxisset. Itaque quantum adiit periculum! Ad honestatem enim illum omnem conatum suum referebat, non ad voluptatem. Sic vester sapiens, magno aliquo emolumento commotus, cum causa,<a class="footnoteLink" href="#note_LCL040_144_2" id="target_note_LCL040_144_2"><sup>2</sup></a> <span class="br"></span><span class="lineNumber">57</span><span class="br"></span> si opus erit, dimicabit. Occultum facinus esse potuerit, gaudebit; deprehensus omnem poenam contemnet. Erit enim instructus ad mortem contemnendam, ad exilium, ad ipsum etiam dolorem. Quem quidem vos cum improbis poenam proponitis impetibilem facitis, cum sapientem semper boni plus habere vultis tolerabilem.</p>
<p>XVIII. “Sed finge non solum callidum eum qui aliquid


</p></section><notes><section class="footnotes"><ul><li class="note" id="note_LCL040_144_1"><a class="footnoteCrossrefLink" href="#target_note_LCL040_144_1" title="Click to highlight in text"><sup class="lineRef">1</sup><span class="italic">nummum nullum; some</span> inf. MSS. <span class="italic">ne nummum quidem unum.</span></a></li><script type="text/javascript">document.getElementById('note_LCL040_144_1').style.display = "none";</script><li class="note" id="note_LCL040_144_2"><a class="footnoteCrossrefLink" href="#target_note_LCL040_144_2" title="Click to highlight in text"><sup class="lineRef">2</sup><span class="italic">cum causa</span> Mdv. marks as corrupt, and conjectures <span class="italic">cum amico; cicuta</span> Schiche. Inf. MSS. have <span class="italic">animi causa.</span></a></li><script type="text/javascript">document.getElementById('note_LCL040_144_2').style.display = "none";</script></ul></section></notes></section>