<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
<span class="br"></span><span class="lineNumber">43</span><span class="br"></span> quorum sine causa fieri nihil putandum est. Est enim natura sic generata vis hominis ut ad omnem virtutem percipiendam facta videatur, ob eamque causam parvi virtutum simulacris quarum in se habent semina sine doctrina moventur; sunt enim prima elementa naturae, quibus auctis virtutis quasi germen<a class="footnoteLink" href="#note_LCL040_442_1" id="target_note_LCL040_442_1"><sup>1</sup></a> efficitur. Nam cum ita nati factique simus ut et agendi aliquid et diligendi aliquos et liberalitatis et referendae gratiae principia in nobis contineremus atque ad scientiam, prudentiam, fortitudinem aptos animos haberemus a contrariisque rebus alienos, non sine causa eas quas dixi in pueris virtutum quasi scintillas videmus, e quibus accendi philosophi ratio debet, ut eam quasi deum ducem subsequens ad naturae perveniat extremum. Nam ut saepe iam dixi in infirma aetate imbecillaque mente vis naturae quasi per caliginem cernitur; cum autem progrediens confirmatur animus, agnoscit ille quidem naturae vim, sed ita ut progredi possit longius, per se sit tantum<a class="footnoteLink" href="#note_LCL040_442_2" id="target_note_LCL040_442_2"><sup>2</sup></a> inchoata.</p>
<span class="br"></span><span class="lineNumber">44</span><span class="br"></span><p>XVI. “Intrandum igitur est in rerum naturam et penitus quid ea postulet pervidendum; aliter enim nosmet ipsos nosse non possumus. Quod praeceptum quia maius erat quam ut ab homine videretur, idcirco assignatum est deo. Iubet igitur nos Pythius Apollo noscere nosmet ipsos; cognitio autem haec est una nostri ut vim corporis animique norimus sequamurque eam vitam quae rebus iis<a class="footnoteLink" href="#note_LCL040_442_3" id="target_note_LCL040_442_3"><sup>3</sup></a> perfruatur.</p>
</section><notes><section class="footnotes"><ul><li class="note" id="note_LCL040_442_1"><a class="footnoteCrossrefLink" href="#target_note_LCL040_442_1" title="Click to highlight in text"><sup class="lineRef">1</sup><span class="italic">germen</span> Gronovius, Mdv.; <span class="italic">carmen</span> MSS.</a></li><script type="text/javascript">document.getElementById('note_LCL040_442_1').style.display = "none";</script><li class="note" id="note_LCL040_442_2"><a class="footnoteCrossrefLink" href="#target_note_LCL040_442_2" title="Click to highlight in text"><sup class="lineRef">2</sup><span class="italic">tantum</span> Mdv.; <span class="italic">tamen</span> MSS.</a></li><script type="text/javascript">document.getElementById('note_LCL040_442_2').style.display = "none";</script><li class="note" id="note_LCL040_442_3"><a class="footnoteCrossrefLink" href="#target_note_LCL040_442_3" title="Click to highlight in text"><sup class="lineRef">3</sup><span class="italic">rebus iis</span> Müller (cp.§ 46 and IV, 28, utraque re); <span class="italic">rebus hijs</span> B, E; <span class="italic">rebus ipsis</span> inf. MSS.; [<span class="italic">rebus</span>] <span class="italic">iis</span> Mdv.</a></li><script type="text/javascript">document.getElementById('note_LCL040_442_3').style.display = "none";</script></ul></section></notes></section>