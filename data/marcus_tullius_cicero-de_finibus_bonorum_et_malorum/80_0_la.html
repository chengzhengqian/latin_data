<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
malum habeat abstinet se ab iniuria; nosti, credo, illud:</p>
<blockquote><p>
<span class="line">Nemo pius est qui pietatem—;</span><span class="linebreak"></span>
</p></blockquote>
<p class="noindent">cave putes quidquam esse verius. Nec enim dum metuit iustus est, et certe si metuere destiterit non erit; non metuet autem sive celare poterit sive opibus magnis quidquid fecerit obtinere, certeque malet existimari vir bonus ut non sit, quam esse ut non putetur. Ita, quod certissimum est,<a class="footnoteLink" href="#note_LCL040_160_1" id="target_note_LCL040_160_1"><sup>1</sup></a> pro vera certaque iustitia simulationem nobis iustitiae traditis praecipitisque quodam modo ut nostram stabilem conscientiam contemnamus, aliorum errantem opinionem <span class="br"></span><span class="lineNumber">72</span><span class="br"></span> aucupemur. Quae dici eadem de ceteris virtutibus possunt, quarum omnia fundamenta vos in voluptate tamquam in aqua ponitis. Quid enim? fortemne possumus dicere eundem illum Torquatum? — delector enim, quamquam te non possum, ut ais, corrumpere, delector, inquam, et familia vestra et nomine; et hercule mihi vir optimus nostrique amantissimus, A. Torquatus, versatur ante oculos, cuius quantum studium et quam insigne fuerit erga me temporibus illis quae nota sunt omnibus, scire necesse est utrumque vestrum; quae mihi ipsi, qui volo et esse et haberi gratus, grata non essent nisi eum perspicerem mea causa mihi amicum fuisse, non sua; nisi hoc dicis sua, quod interest omnium recte facere. Si id dicis, vicimus; id enim volumus, id

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL040_160_1"><a class="footnoteCrossrefLink" href="#target_note_LCL040_160_1" title="Click to highlight in text"><sup class="lineRef">1</sup><span class="italic">quod certissimum est</span> Mdv. suspects as an inept interpolation.</a></li><script type="text/javascript">document.getElementById('note_LCL040_160_1').style.display = "none";</script></ul></section></notes></section>