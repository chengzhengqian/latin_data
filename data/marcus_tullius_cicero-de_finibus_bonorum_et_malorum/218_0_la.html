<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
autem bestiae quaedam in quibus inest aliquid simile virtutis, ut in leonibus, ut in canibus, ut<a class="footnoteLink" href="#note_LCL040_436_1" id="target_note_LCL040_436_1"><sup>1</sup></a> in equis, in quibus non corporum solum ut in suibus sed etiam animorum aliqua ex parte motus quosdam videmus. In homine autem summa omnis animi est et in animo rationis, ex qua virtus est, quae rationis absolutio definitur, quam etiam atque etiam explicandam putant.</p>
<span class="br"></span><span class="lineNumber">39</span><span class="br"></span><p>â€œEarum etiam rerum quas terra gignit educatio quaedam et perfectio est non dissimilis animantium; itaque et vivere vitem et mori dicimus, arboremque et novellam et vetulam et vigere et senescere; ex quo non est alienum ut animantibus sic illis et apta quaedam ad naturam putare et aliena, earumque augendarum et alendarum quandam cultricem esse, quae sit scientia atque ars agricolarum, quae circumcidat, amputet, erigat, extollat, adminiculet, ut quo natura ferat eo possint ire; ut ipsae vites si loqui possint ita se tractandas tuendasque esse fateantur. Et nunc quidem quod eam tuetur, ut de vite potissimum loquar, est id extrinsecus; in ipsa enim parum magna vis inest ut quam optime se habere possit si nulla <span class="br"></span><span class="lineNumber">40</span><span class="br"></span> cultura adhibeatur. At vero si ad vitem sensus accesserit, ut appetitum quendam habeat et per se ipsa moveatur, quid facturam putas? An ea quae per vinitorem antea consequebatur per se ipsa curabit?

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL040_436_1"><a class="footnoteCrossrefLink" href="#target_note_LCL040_436_1" title="Click to highlight in text"><sup class="lineRef">1</sup><span class="italic">ut</span> inserted by edd.</a></li><script type="text/javascript">document.getElementById('note_LCL040_436_1').style.display = "none";</script></ul></section></notes></section>