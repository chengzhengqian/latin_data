<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
aestimationem spatio iudicari, virtutis opportunitate; ut videantur qui illud dicant iidem hoc esse dicturi, bonam mortem et bonum partum meliorem longum esse quam brevem. Non vident alia brevitate pluris <span class="br"></span><span class="lineNumber">48</span><span class="br"></span> aestimari, alia diuturnitate. Itaque consentaneum est his quae dicta sunt ratione illorum qui illum bonorum finem quod appellamus extremum, quod ultimum, crescere putent posse, iisdem placere esse alium alio etiam sapientiorem, itemque alium magis alio vel peccare vel recte facere, quod nobis non licet dicere qui crescere bonorum finem non putamus. Ut enim qui demersi sunt in aqua nihilo magis respirare possunt si non longe absunt a summo, ut iam iamque possint emergere, quam si etiam tum essent in profundo, nec catulus ille qui iam appropinquat ut videat plus cernit quam is qui modo est natus, item qui processit aliquantum ad virtutis habitum nihilo minus in miseria est quam ille qui nihil processit.</p>
<p>XV. â€œHaec mirabilia videri intellego; sed cum certe superiora firma ac vera sint, his autem ea consentanea et consequentia, ne de horum quidem est veritate dubitandum. Sed quamquam negant nec virtutes nec vitia crescere, tamen utrumque eorum fundi quodam modo et quasi dilatari putant. <span class="br"></span><span class="lineNumber">49</span><span class="br"></span> Divitias autem Diogenes censet non eam modo vim
<span class="br"></span><span class="lineNumber"></span><span class="br"></span>
</p></section><notes></notes></section>