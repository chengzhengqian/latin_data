<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
tamen est dux certior quam natura. Aliud est enim poetarum more verba fundere, aliud ea quae dicas ratione et arte distinguere.</p>
<span class="br"></span><span class="lineNumber">11</span><span class="br"></span><p>V. â€œSimilia dici possunt de explicatione naturae, qua et hi<a class="footnoteLink" href="#note_LCL040_312_1" id="target_note_LCL040_312_1"><sup>1</sup></a> utuntur et vestri, neque vero ob duas modo causas, quomodo Epicuro videtur, ut pellatur mortis et religionis metus; sed etiam modestiam quandam cognitio rerum caelestium affert iis qui videant quanta sit etiam apud deos moderatio, quantus ordo, et magnitudinem animi deorum opera et facta cernentibus, iustitiam etiam, cum cognitum habeas quod sit summi rectoris ac domini numen, quod consilium, quae voluntas; cuius ad naturam apta ratio vera illa et summa lex a philosophis dicitur. <span class="br"></span><span class="lineNumber">12</span><span class="br"></span>Inest in eadem explicatione naturae insatiabilis quaedam e cognoscendis rebus voluptas, in qua una, confectis rebus necessariis, vacui negotiis honeste ac liberaliter possimus vivere. Ergo in hac ratione tota de maximis fere rebus Stoici illos secuti sunt, ut et deos esse et quattuor ex rebus omnia constare dicerent. Cum autem quaereretur res admodum difficilis num quinta quaedam natura videretur esse ex qua ratio et intellegentia oriretur, in quo etiam de animis cuius generis essent quaereretur, Zeno id dixit esse ignem; nonnulla deinde aliter, sed ea pauca; de maxima autem re eodem modo, divina mente atque

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL040_312_1"><a class="footnoteCrossrefLink" href="#target_note_LCL040_312_1" title="Click to highlight in text"><sup class="lineRef">1</sup><span class="italic">qua et hi</span> Mdv.; <span class="italic">que hic, qua hic</span> MSS.</a></li><script type="text/javascript">document.getElementById('note_LCL040_312_1').style.display = "none";</script></ul></section></notes></section>