<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2">
<span class="br"></span><span class="lineNumber">13</span><span class="br"></span><p>Ergo illi intellegunt quid Epicurus dicat, ego non intellego? Ut scias me intellegere, primum idem esse<a class="footnoteLink" href="#note_LCL040_92_1" id="target_note_LCL040_92_1"><sup>1</sup></a> dico ‘voluptatem,’ quod ille ἡδονήν. Et quidem saepe quaerimus verbum Latinum par Graeco et quod idem valeat; hic nihil fuit quod quaereremus. Nullum inveniri verbum potest quod magis idem declaret Latine quod Graece, quam declarat ‘voluptas.’ Huic verbo omnes qui ubique sunt qui Latine sciunt duas res subiciunt, laetitiam in animo, commotionem suavem iucunditatis in corpore. Nam et ille apud Trabeam ‘voluptatem animi nimiam’ laetitiam dicit, eandem quam ille Caecilianus quia ‘omnibus laetitiis laetum’ esse se narrat. Sed hoc interest, quod ‘voluptas’ dicitur etiam in animo (vitiosa res, ut Stoici putant, qui eam sic definiunt: ‘sublationem animi sine ratione opinantis se magno bono frui’), <span class="br"></span><span class="lineNumber">14</span><span class="br"></span> non dicitur ‘laetitia’ nec ‘gaudium’ in corpore. In eo autem voluptas omnium Latine loquentium more ponitur, cum percipitur ea quae sensum aliquem moveat iucunditas. Hanc quoque ‘iucunditatem,’ si vis, transfer in animum (‘iuvare’ enim in utroque dicitur ex eoque ‘iucundum’), modo intellegas inter illum qui dicat</p>
<p class="lineGroup">
<span class="line">Tanta laetitia auctus sum ut nihil constet,<a class="footnoteLink" href="#note_LCL040_92_2" id="target_note_LCL040_92_2"><sup>2</sup></a></span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL040_92_1"><a class="footnoteCrossrefLink" href="#target_note_LCL040_92_1" title="Click to highlight in text"><sup class="lineRef">1</sup><span class="italic">esse</span> Mdv. brackets, but cp. II 77, III 22, V 18, 20 (Müller).</a></li><script type="text/javascript">document.getElementById('note_LCL040_92_1').style.display = "none";</script><li class="note" id="note_LCL040_92_2"><a class="footnoteCrossrefLink" href="#target_note_LCL040_92_2" title="Click to highlight in text"><sup class="lineRef">2</sup><span class="italic">ut nihil constet:</span> some inf. MSS. <span class="italic">ut mihi non constem.</span></a></li><script type="text/javascript">document.getElementById('note_LCL040_92_2').style.display = "none";</script></ul></section></notes></section>