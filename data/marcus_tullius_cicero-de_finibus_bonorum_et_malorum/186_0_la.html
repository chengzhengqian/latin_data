<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
quamvis multum processeris, tamen illud in eadem causa est a quo abesse velis, donec evaseris. Nec enim ille respirat antequam emersit, et catuli aeque caeci priusquam dispexerunt ac si ita futuri semper essent. Illa sunt similia: hebes acies est cuipiam oculorum, corpore alius languescit<a class="footnoteLink" href="#note_LCL040_372_1" id="target_note_LCL040_372_1"><sup>1</sup></a>; hi curatione adhibita levantur in dies; valet alter plus cotidie, alter videt; his similes sunt omnes qui virtuti student; levantur vitiis, levantur erroribus. Nisi forte censes Ti. Gracchum patrem non<a class="footnoteLink" href="#note_LCL040_372_2" id="target_note_LCL040_372_2"><sup>2</sup></a> beatiorem fuisse quam filium, cum alter stabilire rem publicam studuerit, alter evertere. Nec tamen ille erat sapiens; quis enim hoc? aut quando? aut ubi? aut unde? sed quia studebat laudi et dignitati, multum in virtute <span class="br"></span><span class="lineNumber">66</span><span class="br"></span> processerat. Confer<a class="footnoteLink" href="#note_LCL040_372_3" id="target_note_LCL040_372_3"><sup>3</sup></a> avum tuum Drusum cum C. Graccho, eius fere aequali. Quae hic rei publicae vulnera imponebat, eadem ille sanabat. Si nihil est quod tam miseros faciat quam impietas et scelus, ut iam omnes insipientes sint miseri, quod profecto sunt, non est tamen aeque miser qui patriae consulit et is qui illam exstinctam cupit. Levatio igitur vitiorum magna fit in<a class="footnoteLink" href="#note_LCL040_372_4" id="target_note_LCL040_372_4"><sup>4</sup></a> iis qui habent ad virtutem progressionis <span class="br"></span><span class="lineNumber">67</span><span class="br"></span> aliquantum. Vestri autem progressionem ad virtutem fieri aiunt, levationem vitiorum fieri negant. At quo utantur homines acuti argumento ad probandum operae pretium est considerare.




</p></section><notes><section class="footnotes"><ul><li class="note" id="note_LCL040_372_1"><a class="footnoteCrossrefLink" href="#target_note_LCL040_372_1" title="Click to highlight in text"><sup class="lineRef">1</sup><span class="italic">languescit</span> inf. MSS.; <span class="italic">nescit</span> B E; <span class="italic">senescit</span> Mdv.</a></li><script type="text/javascript">document.getElementById('note_LCL040_372_1').style.display = "none";</script><li class="note" id="note_LCL040_372_2"><a class="footnoteCrossrefLink" href="#target_note_LCL040_372_2" title="Click to highlight in text"><sup class="lineRef">2</sup><span class="italic">non</span> inserted by edd.</a></li><script type="text/javascript">document.getElementById('note_LCL040_372_2').style.display = "none";</script><li class="note" id="note_LCL040_372_3"><a class="footnoteCrossrefLink" href="#target_note_LCL040_372_3" title="Click to highlight in text"><sup class="lineRef">3</sup><span class="italic">Confer[am]</span> MÃ¼ller; <span class="italic">Conferam</span> B E; <span class="italic">Conferam autem</span> inf. MSS.; <span class="italic">Conferam [autem]. . . aequali?</span> Mdv.</a></li><script type="text/javascript">document.getElementById('note_LCL040_372_3').style.display = "none";</script><li class="note" id="note_LCL040_372_4"><a class="footnoteCrossrefLink" href="#target_note_LCL040_372_4" title="Click to highlight in text"><sup class="lineRef">4</sup><span class="italic">in</span> E, om. B and other MSS.</a></li><script type="text/javascript">document.getElementById('note_LCL040_372_4').style.display = "none";</script></ul></section></notes></section>