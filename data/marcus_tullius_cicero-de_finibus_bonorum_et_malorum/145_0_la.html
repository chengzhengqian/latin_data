<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
autem facta et peccata non habentur communia.</p>
<span class="br"></span><span class="lineNumber">70</span><span class="br"></span><p>â€œAmicitiam autem adhibendam esse censent quia sit ex eo genere quae prosunt. Quamquam autem in amicitia alii dicant aeque caram esse sapienti rationem amici ac suam, alii autem sibi cuique cariorem suam, tamen hi quoque posteriores fatentur alienum esse a iustitia, ad quam nati esse videamur, detrahere quid de aliquo quod sibi assumat. Minime vero probatur huic disciplinae de qua loquor aut iustitiam aut amicitiam propter utilitates ascisci aut probari. Eaedem enim utilitates poterunt eas labefactare atque pervertere. Etenim nec iustitia nec amicitia esse omnino poterunt nisi ipsae per se <span class="br"></span><span class="lineNumber">71</span><span class="br"></span> expetuntur.<a class="footnoteLink" href="#note_LCL040_290_1" id="target_note_LCL040_290_1"><sup>1</sup></a> Ius autem, quod ita dici appellarique possit, id esse natura; alienumque esse a sapiente non modo iniuriam cui facere verum etiam nocere. Nec vero rectum est cum amicis aut bene meritis consociare aut coniungere iniuriam; gravissimeque et verissime defenditur numquam aequitatem ab utilitate posse seiungi, et quidquid aequum iustumque esset id etiam honestum, vicissimque quidquid esset honestum id iustum etiam atque aequum fore.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL040_290_1"><a class="footnoteCrossrefLink" href="#target_note_LCL040_290_1" title="Click to highlight in text"><sup class="lineRef">1</sup><span class="italic">expetuntur:</span> inf. MSS. <span class="italic">expetantur.</span></a></li><script type="text/javascript">document.getElementById('note_LCL040_290_1').style.display = "none";</script></ul></section></notes></section>