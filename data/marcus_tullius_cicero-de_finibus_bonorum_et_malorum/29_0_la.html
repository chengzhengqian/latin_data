<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
animo versatur, numquam sinit eum respirare, numquam acquiescere.</p>
<p><span class="br"></span><span class="lineNumber">54</span><span class="br"></span>” Quod si ne ipsarum quidem virtutum laus, in qua maxime ceterorum philosophorum exultat oratio, reperire exitum potest nisi dirigatur ad voluptatem, voluptas autem est sola quae nos vocet ad se et alliciat suapte natura, non potest esse dubium quin id sit summum atque extremum bonorum omnium, beateque vivere nihil aliud sit nisi cum voluptate vivere.</p>
<span class="br"></span><span class="lineNumber">55</span><span class="br"></span><p>XVII. “Huic certae stabilique sententiae quae sint coniuncta explicabo brevi. Nullus in ipsis error est finibus bonorum et malorum, id est in voluptate aut in dolore, sed in iis rebus peccant cum e quibus haec efficiantur ignorant. Animi autem voluptates et dolores nasci fatemur e corporis voluptatibus et doloribus (itaque concedo quod modo dicebas, cadere causa si qui e nostris aliter existimant, quos quidem video esse multos, sed imperitos); quamquam autem et laetitiam nobis voluptas animi et molestiam dolor afferat, eorum tamen utrumque et ortum esse e corpore et ad corpus referri; nec ob earn causam non multo maiores esse et voluptates et dolores animi quam corporis. Nam corpore nihil nisi praesens et quod adest sentire possumus, animo autem et praeterita et futura. Ut enim aeque doleamus [animo],<a class="footnoteLink" href="#note_LCL040_58_1" id="target_note_LCL040_58_1"><sup>1</sup></a> cum corpore dolemus, fieri tamen permagna accessio potest si aliquod aeternum et infinitum impendere

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL040_58_1"><a class="footnoteCrossrefLink" href="#target_note_LCL040_58_1" title="Click to highlight in text"><sup class="lineRef">1</sup>[<span class="italic">animo</span>] bracketed by Mdv.; tr. after <span class="italic">tamen</span> by Robin.</a></li><script type="text/javascript">document.getElementById('note_LCL040_58_1').style.display = "none";</script></ul></section></notes></section>