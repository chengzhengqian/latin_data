<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
intersit intellegi et potest et debet. Ergo in gubernando nihil, in officio plurimum interest quo in genere peccetur. Et si in ipsa gubernatione neglegentia est navis eversa, maius est peccatum in auro quam in palea. Omnibus enim artibus volumus attributam esse eam quae communis appellatur prudentia, quam omnes qui cuique<a class="footnoteLink" href="#note_LCL040_384_1" id="target_note_LCL040_384_1"><sup>1</sup></a> artificio praesunt debent habere. Ita ne hoc quidem modo paria<a class="footnoteLink" href="#note_LCL040_384_2" id="target_note_LCL040_384_2"><sup>2</sup></a> peccata sunt.</p>
<span class="br"></span><span class="lineNumber">77</span><span class="br"></span><p>XXVIII. “Urguent tamen et nihil remittunt, Quoniam, inquiunt, omne peccatum imbecillitatis et inconstantiae est, haec autem vitia in omnibus stultis aeque magna sunt, necesse est paria esse peccata. Quasi vero aut concedatur in omnibus stultis aeque magna esse vitia et eadem imbecillitate et inconstantia L. Tubulum fuisse qua illum cuius is condemnatus est rogatione P. Scaevolam; et quasi nihil inter res quoque ipsas in quibus peccatur intersit, ut, quo hae maiores minoresve sint, eo quae peccentur in <span class="br"></span><span class="lineNumber">78</span><span class="br"></span> his rebus aut maiora sint aut minora! Itaque (iam enim concludatur oratio) hoc uno vitio maxime mihi premi videntur tui Stoici, quod se posse putant duas contrarias sententias obtinere. Quid enim est tam repugnans quam eundem dicere quod honestum sit solum id bonum esse, qui dicat appetitionem rerum ad vivendum accommodatarum a natura profectam? Ita cum ea volunt retinere quae superiori sententiae


</p></section><notes><section class="footnotes"><ul><li class="note" id="note_LCL040_384_1"><a class="footnoteCrossrefLink" href="#target_note_LCL040_384_1" title="Click to highlight in text"><sup class="lineRef">1</sup><span class="italic">qui cuique</span> MSS., Müller; <span class="italic">cuicumque</span> Mdv.</a></li><script type="text/javascript">document.getElementById('note_LCL040_384_1').style.display = "none";</script><li class="note" id="note_LCL040_384_2"><a class="footnoteCrossrefLink" href="#target_note_LCL040_384_2" title="Click to highlight in text"><sup class="lineRef">2</sup><span class="italic">ne hoc quidem modo paria</span> Lambinus, Müller; <span class="italic">ne hoc modo paria quidem</span> MSS., Mdv.</a></li><script type="text/javascript">document.getElementById('note_LCL040_384_2').style.display = "none";</script></ul></section></notes></section>