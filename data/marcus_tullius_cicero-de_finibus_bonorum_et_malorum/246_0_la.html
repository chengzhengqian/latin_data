<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
omnis ut bene sic etiam beate vivendi spes poneretur. Quae cum Zeno didicisset a nostris, ut in actionibus praescribi solet, <span class="sc">de eadem re fecit<a class="footnoteLink" href="#note_LCL040_492_1" id="target_note_LCL040_492_1"><sup>1</sup></a> alio modo</span>. Hoc tu nunc in illo probas. Scilicet vocabulis rerum mutatis inconstantiae crimen ille effugit, nos effugere non possumus! Ille Metelli vitam negat beatiorem quam Reguli, praeponendam tamen; nec magis expetendam, sed magis sumendam; et, si optio esset, eligendam Metelli, Reguli reiciendam; ego, quam ille praeponendam et magis eligendam, beatiorem hanc appello, nec ullo minimo<a class="footnoteLink" href="#note_LCL040_492_2" id="target_note_LCL040_492_2"><sup>2</sup></a> momento plus <span class="br"></span><span class="lineNumber">89</span><span class="br"></span> ei vitae tribuo quam Stoici. Quid interest, nisi quod ego res notas notis verbis appello, illi nomina nova quaerunt quibus idem dicant? Ita quemadmodum in senatu semper est aliquis qui interpretem postulet, sic isti nobis cum interprete audiendi sunt. Bonum appello quidquid secundum naturam est, quod contra, malum; nec ego solus, sed tu etiam, Chrysippe, in foro, domi; in schola desinis. Quid ergo? aliter homines, aliter philosophos loqui putas oportere? Quanti quidque sit, aliter docti et indocti; sed cum constiterit inter doctos quanti res quaeque sit,—si homines essent, usitate loquerentur;—dum res maneant, verba fingant arbitratu suo.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL040_492_1"><a class="footnoteCrossrefLink" href="#target_note_LCL040_492_1" title="Click to highlight in text"><sup class="lineRef">1</sup><span class="sc">fecit</span> edd. bracket.</a></li><script type="text/javascript">document.getElementById('note_LCL040_492_1').style.display = "none";</script><li class="note" id="note_LCL040_492_2"><a class="footnoteCrossrefLink" href="#target_note_LCL040_492_2" title="Click to highlight in text"><sup class="lineRef">2</sup><span class="italic">minimo</span> inf. MSS., Mdv.; <span class="italic">omnino</span> B, E.</a></li><script type="text/javascript">document.getElementById('note_LCL040_492_2').style.display = "none";</script></ul></section></notes></section>