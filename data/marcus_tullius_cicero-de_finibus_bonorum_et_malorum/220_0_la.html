<section class="div1 language" lang="la"><header><hgroup><h1>Cicero de Finibus</h1></hgroup></header><section class="div2"><p class="noindent">
cognosci potest; progredientibus autem aetatibus sensim tardeve potius quasi nosmet ipsos cognoscimus. Itaque prima illa commendatio quae a natura nostri facta est nobis incerta et obscura est, primusque appetitus ille animi tantum agit ut salvi atque integri esse possimus; cum autem dispicere coepimus<a class="footnoteLink" href="#note_LCL040_440_1" id="target_note_LCL040_440_1"><sup>1</sup></a> et sentire quid simus et quid ab<a class="footnoteLink" href="#note_LCL040_440_2" id="target_note_LCL040_440_2"><sup>2</sup></a> animantibus ceteris differamus, tum ea sequi incipimus ad quae <span class="br"></span><span class="lineNumber">42</span><span class="br"></span> nati sumus. Quam similitudinem videmus in bestiis, quae primo in quo loco natae sunt ex eo se non commovent; deinde suo quaeque appetitu movetur; serpere anguiculos, nare anaticulas, evolare merulas, cornibus uti videmus boves, nepas aculeis, suam denique cuique naturam esse ad vivendum ducem. Quae similitudo in genere etiam humano apparet. Parvi enim primo ortu sic iacent, tamquam omnino sine animo sint; cum autem paulum firmitatis accessit,<a class="footnoteLink" href="#note_LCL040_440_3" id="target_note_LCL040_440_3"><sup>3</sup></a> et animo utuntur et sensibus, conitunturque sese ut erigant, et manibus utuntur, et eos agnoscunt a quibus educantur; deinde aequalibus delectantur libenterque se cum iis congregant dantque se ad ludendum fabellarumque auditione ducuntur, deque eo quod ipsis superat aliis gratificari volunt, animadvertuntque ea quae domi fiunt curiosius, incipiuntque commentari aliquid et discere, et eorum quos vident volunt non ignorare nomina, quibusque rebus cum aequalibus decertant si vicerunt efferunt se laetitia, victi debilitantur animosque demittunt;



</p></section><notes><section class="footnotes"><ul><li class="note" id="note_LCL040_440_1"><a class="footnoteCrossrefLink" href="#target_note_LCL040_440_1" title="Click to highlight in text"><sup class="lineRef">1</sup><span class="italic">coepimus</span> Mdv. with some MSS. (cp. 42 <span class="italic">accessit</span>), <span class="italic">coeperimus</span> B, E.</a></li><script type="text/javascript">document.getElementById('note_LCL040_440_1').style.display = "none";</script><li class="note" id="note_LCL040_440_2"><a class="footnoteCrossrefLink" href="#target_note_LCL040_440_2" title="Click to highlight in text"><sup class="lineRef">2</sup><span class="italic">ab</span> added by edd.</a></li><script type="text/javascript">document.getElementById('note_LCL040_440_2').style.display = "none";</script><li class="note" id="note_LCL040_440_3"><a class="footnoteCrossrefLink" href="#target_note_LCL040_440_3" title="Click to highlight in text"><sup class="lineRef">3</sup><span class="italic">accessit</span> Mdv. with B and E, inf. MSS. <span class="italic">accesserit.</span></a></li><script type="text/javascript">document.getElementById('note_LCL040_440_3').style.display = "none";</script></ul></section></notes></section>