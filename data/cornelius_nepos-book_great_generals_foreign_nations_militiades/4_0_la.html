<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

posse: ponte enim rescisso, regem vel hostium ferro vel inopia paucis diebus interiturum.</p>
<p><span class="br"></span><span class="lineNumber">5</span><span class="br"></span>Ad hoc consilium cum plerique accederent, Histiaeus
Milesius ne res conficeretur obstitit, dicens non idem ipsis, qui summas imperii tenerent, expedire et multitudini, quod Darii regno ipsorum niteretur dominatio; quo exstincto, ipsos, potestate expulsos, civibus suis poenas daturos. Itaque adeo se abhorrere
a ceterorum consilio, ut nihil putet ipsis utilius
<span class="br"></span><span class="lineNumber">6</span><span class="br"></span>quam confirmari regnum Persarum. Huius cum sententiam plurimi essent secuti, Miltiades, non dubitans tam multis consciis ad regis aures consilia sua perventura, Chersonesum reliquit ac rursus Athenas demigravit. Cuius ratio etsi non valuit, tamen magno opere est laudanda, cum amicior omnium libertati quam suae fuerit dominationi.</p>
<p><span class="bold">4.</span> Darius autem, cum ex Europa in Asiam redisset,
hortantibus amicis ut Graeciam redigeret in suam potestatem, classem quingentarum navium comparavit eique Datim praefecit et Artaphernem iisque ducenta peditum, decem milia equitum dedit, causam interserens se hostem esse Atheniensibus,
quod eorum auxilio Iones Sardis expugnassent
<span class="br"></span><span class="lineNumber">2</span><span class="br"></span>suaque praesidia interfecissent. Illi praefecti regii classe ad Euboeam appulsa celeriter Eretriam ceperunt
omnesque eius gentis cives abreptos in Asiam



</p></section><notes></notes></section>