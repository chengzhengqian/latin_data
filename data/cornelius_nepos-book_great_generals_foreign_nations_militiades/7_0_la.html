<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

in decem praetorum numero prima eius imago
<span class="br"></span><span class="lineNumber">4</span><span class="br"></span>poneretur isque hortaretur milites proeliumque committeret. Idem ille populus, postea quam maius imperium est nactus et largitione magistratuum corruptus est, trecentas statuas Demetrio Phalereo decrevit.</p>
<p><span class="bold">7.</span> Post hoc proelium classem LXX navium Athenienses eidem Miltiadi dederunt, ut insulas quae barbaros adiuverant bello persequeretur. Quo imperio plerasque ad officium redire coegit, nonnullas
<span class="br"></span><span class="lineNumber">2</span><span class="br"></span>vi expugnavit. Ex his Parum insulam opibus elatam cum oratione reconciliare non posset, copias e navibus eduxit, urbem operibus clausit omnique
<span class="br"></span><span class="lineNumber">3</span><span class="br"></span>commeatu privavit; dein vineis ac testudinibus constitutis, propius muros accessit. Cum iam in eo esset ut oppido potiretur, procul in continenti lucus qui ex insula conspiciebatur nescio quo casu nocturno tempore incensus est. Cuius flamma ut ab oppidanis
<span class="br"></span><span class="lineNumber">4</span><span class="br"></span>et oppugnatoribus est visa, utrisque venit in opinionem
signum a classiariis regis datum. Quo factum est ut et Parii a deditione deterrerentur et Miltiades, timens ne classis regia adventaret, incensis operibus quae statuerat, cum totidem navibus atque erat profectus Athenas magna cum offensione civium suorum rediret.</p>
<p><span class="br"></span><span class="lineNumber">5</span><span class="br"></span>Accusatus ergo est proditionis, quod, cum Parum expugnare posset, a rege corruptus infectis rebus




</p></section><notes></notes></section>