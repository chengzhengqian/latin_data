<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">

ipsi de suis satellitibus ad suscipiendam tonsuram promissa sibi obedientia monachica invitare quiverint. Horum distortis cohortibus, suas quas instruxere cellas implent, multumque informi atque inaudito spectaculo, iidem ipsi viri modo coniugis ac liberorum procreandorum curam gerunt, modo exsurgentes de cubilibus quid intra septa monasteriorum geri debeat, sedula intentione pertractant. Quin etiam suis coniugibus simili impudentia<a class="footnoteLink" href="#note_LCL248_472_1" id="target_note_LCL248_472_1"><sup>1</sup></a> construendis, ut ipsi aiunt, monasteriis loca conquirunt, quae pari stultitia cum sint laicae, famularum se Christi permittunt esse rectrices. Quibus apte convenit illud vulgi proverbium: quia vespae favos quidem facere cum<a class="footnoteLink" href="#note_LCL248_472_2" id="target_note_LCL248_472_2"><sup>2</sup></a> possint, non tamen in his mella, sed potius venena thesaurizent.</p>
</section>
<section class="div2">
<p>13. Sic per annos circiter triginta, hoc est, ex quo Aldfrid rex humanis rebus ablatus est, provincia nostra vesano illo errore dementata est, ut nullus pene exinde praefectorum extiterit qui non huiusmodi sibi monasterium in diebus suae praefecturae comparaverit, suamque simul coniugem pari reatu nocivi mercatus astrinxerit: ac praevalente pessima consuetudine ministri quoque regis ac famuli idem facere sategerint. Atque ita ordine perverso innumeri sint inventi, qui se abbates pariter et praefectos sive ministros aut famulos regis appellant, qui etsi aliquid vitae monasterialis ediscere laici non experiendo sed audiendo potuerint, a persona tamen illa ac professione quae hanc docere debeat, sunt funditus


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL248_472_1"><a class="footnoteCrossrefLink" href="#target_note_LCL248_472_1" title="Click to highlight in text"><sup class="lineRef">1</sup>for <span class="italic">imprudentia,</span> Pl.</a></li><script type="text/javascript">document.getElementById('note_LCL248_472_1').style.display = "none";</script><li class="note inline" id="note_LCL248_472_2"><a class="footnoteCrossrefLink" href="#target_note_LCL248_472_2" title="Click to highlight in text"><sup class="lineRef">2</sup>sp. Pl.</a></li><script type="text/javascript">document.getElementById('note_LCL248_472_2').style.display = "none";</script></ul></section></notes></section>