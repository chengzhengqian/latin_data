<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">

inferorum canis, cui fabulae Cerberi nomen indiderunt, a cuius rabidis dentibus nos prohibens Iohannes apostolus ait: “Carissimi, nolite diligere mundum, neque ea quae in mundo sunt. Si quis diligit mundum, non est caritas Patris in eo. Quoniam omne quod in mundo est, concupiscentia carnis est, et concupiscentia oculorum et superbia vitae, quae non est ex Patre, sed ex mundo est.” Haec contra virus avaritiae breviter sunt dicta. Ceterum si de ebrietate, commessatione, luxuria, et ceteris huiusmodi contagionibus pari ratione tractare voluerimus, epistolae modus in immensum extenderetur.</p>
<p>Gratia te summi Pastoris ad pastionem ovium suarum salutiferam perpetuo conservet incolumem, dilectissime in Christo antistes. Scripta Nonas Novembris, indictione tertia.<a class="footnoteLink" href="#note_LCL248_488_1" id="target_note_LCL248_488_1"><sup>1</sup></a></p>
</section><notes><section class="footnotes"><ul><li class="note" id="note_LCL248_488_1"><a class="footnoteCrossrefLink" href="#target_note_LCL248_488_1" title="Click to highlight in text"><sup class="lineRef">1</sup>Date added, Pl.</a></li><script type="text/javascript">document.getElementById('note_LCL248_488_1').style.display = "none";</script></ul></section></notes></section>