<section class="div1 language" lang="la"><header><hgroup><h1>SALLUST</h1></hgroup></header><p class="noindent">
 eorum more aut modestia, etiam tum dubia victoria, sese gesserit quoque modo in belli administratione scorta aut convivia exercuerint non nulli, quorum aetas ne per otium quidem talis voluptatis sine dedecore attingerit.</p>
<p>5. De bello satis dictum. De pace firmanda quoniam tuque et omnes tui agitatis, primum id quaeso, considera quale sit de quo consultas; ita bonis malisque dimotis patenti via ad verum perges. <span class="br"></span><span class="lineNumber">2</span><span class="br"></span>Ego sic existimo: quoniam orta omnia intereunt, qua tempestate urbi Romanae fatum excidii adventarit, civis cum civibus manus conserturos, ita defessos et exsanguis regi aut nationi praedae futuros. Aliter non orbis terrarum neque cunctae gentes conglobatae movere aut contundere queunt hoc imperium. <span class="br"></span><span class="lineNumber">3</span><span class="br"></span>Firmanda igitur sunt vel concordiae bona et discordiae mala expellenda. <span class="br"></span><span class="lineNumber">4</span><span class="br"></span>Id ita eveniet, si sumptuum et rapinarum licentiam dempseris, non ad vetera instituta revocans, quae iam pridem corruptis moribus ludibrio sunt, sed si suam quoique rem familiarem finem sumptuum statueris; <span class="br"></span><span class="lineNumber">5</span><span class="br"></span>quoniam is incessit mos, ut homines adulescentuli sua atque aliena consumere, nihil libidinei atque aliis rogantibus denegare pulcherrimum putent, eam virtutem et magnitudinem animi, pudorem atque modestiam pro socordia aestiment. <span class="br"></span><span class="lineNumber">6</span><span class="br"></span>Ergo animus ferox prava via ingressus, ubi consueta non suppetunt, fertur accensus in socios modo, modo in civis, 

</p><notes></notes></section>