<section class="div1 language" lang="la"><header><hgroup><h1>SALLUST</h1></hgroup></header><p class="noindent noindent">
ut fabricata sic virtute parta quam magna industria haberei decet, ne incuria deformentur aut conruant infirmata. <span class="br"></span><span class="lineNumber">4</span><span class="br"></span>Nemo enim alteri imperium volens concedit, et quamvis bonus atque clemens sit qui plus potest, tamen quia malo esse licet formeidatur. <span class="br"></span><span class="lineNumber">5</span><span class="br"></span>Id eo evenit, quia plerique rerum potentes pervorse consulunt et eo se munitiores putant, quo illei quibus imperitant nequiores fuere. <span class="br"></span><span class="lineNumber">6</span><span class="br"></span>At contra id eniti decet, cum ipse bonus atque strenuus sis, uti quam optimis imperites. Nam pessumus quisque asperrume rectorem patitur.</p>
<p><span class="br"></span><span class="lineNumber">7</span><span class="br"></span>Sed tibi hoc gravius est, quam ante te omnibus, armis parta componere, <span class="br"></span><span class="lineNumber">8</span><span class="br"></span>quod bellum aliorum pace mollius gessisti. Ad hoc victores praedam petunt, victi cives sunt. Inter has difficultates evadendum est tibi atque in posterum firmanda res publica non armis modo neque advorsum hostis, sed, quod multo multoque asperius est, pacis bonis artibus. <span class="br"></span><span class="lineNumber">9</span><span class="br"></span>Ergo omnes magna, mediocri<a class="footnoteLink" href="#note_LCL522_480_1" id="target_note_LCL522_480_1"><sup>1</sup></a> sapientia res huc vocat, quae quisque optuma potest, utei dicant. <span class="br"></span><span class="lineNumber">10</span><span class="br"></span>Ac mihi sic videtur: qualeicumque modo tu victoriam composuereis, ita alia omnia futura. 2. Sed iam, quo melius faciliusque constituas, paucis quae me animus monet accipe.</p>
<notes><section class="footnotes"><ul><li class="note" id="note_LCL522_480_1"><a class="footnoteCrossrefLink" href="#target_note_LCL522_480_1" title="Click to highlight in text"><sup class="lineRef">1</sup><span class="italic">Asulanus</span>: mediocris <span class="italic">V</span></a></li><script type="text/javascript">document.getElementById('note_LCL522_480_1').style.display = "none";</script></ul></section></notes></section>