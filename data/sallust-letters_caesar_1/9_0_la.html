<section class="div1 language" lang="la"><header><hgroup><h1>SALLUST</h1></hgroup></header>
<p>8. Nam domum aut villam exstruere, eam signis, aulaeis, alieisque operibus exornare et omnia potius quam semet visendum efficere, id est non divitias decori habere, sed ipsum illis flagitio esse. <span class="br"></span><span class="lineNumber">2</span><span class="br"></span>Porro ei,<a class="footnoteLink" href="#note_LCL522_494_16" id="target_note_LCL522_494_16"><sup>16</sup></a> quibus bis die ventrem onerare, nullam noctem sine scorto quiescere mos est, ubi animum quem dominari decebat, servitio oppressere, nequeiquam eo postea hebeti atque claudo pro exercito uti volunt. <span class="br"></span><span class="lineNumber">3</span><span class="br"></span>Nam inprudentia pleraque et se praecipitat. Verum haec et omnia mala pariter cum honore pecuniae desinent, si neque magistratus neque alia volgo cupienda venalia erunt.</p>
<p><span class="br"></span><span class="lineNumber">4</span><span class="br"></span>Ad hoc providendum est tibi, quonam modo Italia atque provinciae tutiores sint, id quod factu haud asperum<a class="footnoteLink" href="#note_LCL522_494_17" id="target_note_LCL522_494_17"><sup>17</sup></a> est. <span class="br"></span><span class="lineNumber">5</span><span class="br"></span>Nam idem omnia vastant suas deserendo domos et per iniuriam alienas occupando. <span class="br"></span><span class="lineNumber">6</span><span class="br"></span>Item ne, uti adhuc, militia iniusta aut inaequalis sit, cum alii triginta, pars nullum stipendium faciant.<a class="footnoteLink" href="#note_LCL522_494_18" id="target_note_LCL522_494_18"><sup>18</sup></a> Et frumentum id quod antea praemium ignaviae fuit per municipia et colonias illis dare conveniet qui stipendiis emeritis domos reverterint.</p>
<p><span class="br"></span><span class="lineNumber">7</span><span class="br"></span>Quae rei publicae necessaria tibique gloriosa ratus sum, quam paucissimis apsolvi. <span class="br"></span><span class="lineNumber">8</span><span class="br"></span>Non peius videtur pauca nunc de facto meo disserere. <span class="br"></span><span class="lineNumber">9</span><span class="br"></span>Plerique mortales ad iudicandum satis ingenii habent aut simulant; verum enim ad 






</p><notes><section class="footnotes"><ul><li class="note" id="note_LCL522_494_16"><a class="footnoteCrossrefLink" href="#target_note_LCL522_494_16" title="Click to highlight in text"><sup class="lineRef">16</sup><span class="italic">Aldus</span>: eis <span class="italic">V</span></a></li><script type="text/javascript">document.getElementById('note_LCL522_494_16').style.display = "none";</script><li class="note" id="note_LCL522_494_17"><a class="footnoteCrossrefLink" href="#target_note_LCL522_494_17" title="Click to highlight in text"><sup class="lineRef">17</sup><span class="italic">Reynolds (cf.</span> Ep.<span class="italic"> 2.1.1)</span>: obscurum <span class="italic">V</span></a></li><script type="text/javascript">document.getElementById('note_LCL522_494_17').style.display = "none";</script><li class="note" id="note_LCL522_494_18"><a class="footnoteCrossrefLink" href="#target_note_LCL522_494_18" title="Click to highlight in text"><sup class="lineRef">18</sup><span class="italic">Ernout</span>: facient <span class="italic">V</span>: faciunt <span class="italic">Jordan</span></a></li><script type="text/javascript">document.getElementById('note_LCL522_494_18').style.display = "none";</script></ul></section></notes></section>