<section class="div1 language" lang="la"><header><hgroup><h1>SALLUST</h1></hgroup></header>
<p>3. Igitur quoniam tibi victori de bello atque pace agitandum est, hoc uti civiliter deponas, illa &lt;ut&gt;<a class="footnoteLink" href="#note_LCL522_484_3" id="target_note_LCL522_484_3"><sup>3</sup></a> quam iustissima et diuturna sit, de te ipso primum, qui ea compositurus es, quid optimum factu sit existima. <span class="br"></span><span class="lineNumber">2</span><span class="br"></span>Equidem ego cuncta imperia crudelia magis acerba quam diuturna arbitror, neque quemquam multis metuendum esse, quin ad eum ex multis formido reccidat; eam vitam bellum aeternum et anceps gerere, quoniam neque adversus neque ab tergo aut lateribus tutus sis, semper in periculo aut metu agites. <span class="br"></span><span class="lineNumber">3</span><span class="br"></span>Contra qui benignitate et clementia imperium temperavere iis laeta et candida omnia visa, etiam hostes aequiores<a class="footnoteLink" href="#note_LCL522_484_4" id="target_note_LCL522_484_4"><sup>4</sup></a> quam malis<a class="footnoteLink" href="#note_LCL522_484_5" id="target_note_LCL522_484_5"><sup>5</sup></a> cives.</p>
<p><span class="br"></span><span class="lineNumber">4</span><span class="br"></span>Haud scio an qui me his dictis corruptorem victoriae tuae nimisque in victos bona voluntate praedicent. Scilicet quod ea, quae externis nationibus, natura nobis hostibus, nosque maioresque nostri saepe tribuere, ea civibus danda arbitror, neque barbaro ritu caede caedem et sanguinem sanguine expianda.</p>
<p>4. An illa, quae paulo ante hoc bellum in Cn. Pompeium victoriamque Sullanam increpabantur, oblivio intercepit:<a class="footnoteLink" href="#note_LCL522_484_6" id="target_note_LCL522_484_6"><sup>6</sup></a> Domitium, Carbonem, Brutum alios item, non armatos neque in proelio belli iure, sed postea supplices 





</p><notes><section class="footnotes"><ul><li class="note" id="note_LCL522_484_3"><a class="footnoteCrossrefLink" href="#target_note_LCL522_484_3" title="Click to highlight in text"><sup class="lineRef">3</sup><span class="italic">Aldus</span></a></li><script type="text/javascript">document.getElementById('note_LCL522_484_3').style.display = "none";</script><li class="note" id="note_LCL522_484_4"><a class="footnoteCrossrefLink" href="#target_note_LCL522_484_4" title="Click to highlight in text"><sup class="lineRef">4</sup><span class="italic">Asulanus</span>: nequiores <span class="italic">V</span></a></li><script type="text/javascript">document.getElementById('note_LCL522_484_4').style.display = "none";</script><li class="note" id="note_LCL522_484_5"><a class="footnoteCrossrefLink" href="#target_note_LCL522_484_5" title="Click to highlight in text"><sup class="lineRef">5</sup><span class="italic">Kaster per litteras</span>: aliis <span class="italic">Asulanus</span>: alii <span class="italic">V</span></a></li><script type="text/javascript">document.getElementById('note_LCL522_484_5').style.display = "none";</script><li class="note" id="note_LCL522_484_6"><a class="footnoteCrossrefLink" href="#target_note_LCL522_484_6" title="Click to highlight in text"><sup class="lineRef">6</sup><span class="italic">Faernus (cf. Plin. </span>Pan.<span class="italic"> 75.1)</span>: interfecit <span class="italic">V</span></a></li><script type="text/javascript">document.getElementById('note_LCL522_484_6').style.display = "none";</script></ul></section></notes></section>