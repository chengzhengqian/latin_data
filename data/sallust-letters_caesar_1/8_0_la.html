<section class="div1 language" lang="la"><header><hgroup><h1>SALLUST</h1></hgroup></header><p class="noindent">
concordiam stabilivisse, non si flagitis opsecutus, delicta perpessus praesens gaudium quom<a class="footnoteLink" href="#note_LCL522_492_11" id="target_note_LCL522_492_11"><sup>11</sup></a><span class="italic"> </span>mox futuro malo concesseris.</p>
<p>7. Ac mihi animus, quibus rebus alii timent, maxume fretus est: negotii magnitudine et quia tibi terrae et maria simul omnia componenda sunt. Quippe res parvas<a class="footnoteLink" href="#note_LCL522_492_12" id="target_note_LCL522_492_12"><sup>12</sup></a> tantum ingenium attingere nequeiret, magnae curae magna merces est. <span class="br"></span><span class="lineNumber">2</span><span class="br"></span>Igitur provideas oportet uti pleps, largitionibus et publico frumento corrupta, habeat negotia sua quibus ab malo publico detineatur; iuventus probitati et industriae, non sumptibus neque divitiis studeat. <span class="br"></span><span class="lineNumber">3</span><span class="br"></span>Id ita eveniet, si pecuniae, quae maxuma omnium pernicies est, usum atque decus<a class="footnoteLink" href="#note_LCL522_492_13" id="target_note_LCL522_492_13"><sup>13</sup></a> dempseris. <span class="br"></span><span class="lineNumber">4</span><span class="br"></span>Nam saepe ego quom<a class="footnoteLink" href="#note_LCL522_492_14" id="target_note_LCL522_492_14"><sup>14</sup></a> animo meo reputans quibus quisque rebus clari viri magnitudinem invenissent quaeque res populos nationesve magnis auctibus<a class="footnoteLink" href="#note_LCL522_492_15" id="target_note_LCL522_492_15"><sup>15</sup></a> auxissent, ac deinde quibus causis amplissima regna et imperia conruissent, eadem semper bona atque mala reperiebam, omnesque victores divitias contempsisse et victos cupivisse. <span class="br"></span><span class="lineNumber">5</span><span class="br"></span>Neque aliter quisquam extollere sese et divina mortalis attingere potest, nisi omissis pecuniae et corporis gaudiis, animo indulgens non adsentando neque concupita praebendo, pervorsam gratiam gratificans, sed in labore, patientia, bonisque praeceptis et factis fortibus exercitando.</p>
<notes><section class="footnotes"><ul><li class="note" id="note_LCL522_492_11"><a class="footnoteCrossrefLink" href="#target_note_LCL522_492_11" title="Click to highlight in text"><sup class="lineRef">11</sup><span class="italic">sic V (cf. 7.4, infra et fr. 3.42.3n.)</span></a></li><script type="text/javascript">document.getElementById('note_LCL522_492_11').style.display = "none";</script><li class="note" id="note_LCL522_492_12"><a class="footnoteCrossrefLink" href="#target_note_LCL522_492_12" title="Click to highlight in text"><sup class="lineRef">12</sup>parvas <span class="italic">ed. Rom.</span>: pravas <span class="italic">V</span></a></li><script type="text/javascript">document.getElementById('note_LCL522_492_12').style.display = "none";</script><li class="note" id="note_LCL522_492_13"><a class="footnoteCrossrefLink" href="#target_note_LCL522_492_13" title="Click to highlight in text"><sup class="lineRef">13</sup><span class="italic">Asulanus</span>: dedecus <span class="italic">V</span></a></li><script type="text/javascript">document.getElementById('note_LCL522_492_13').style.display = "none";</script><li class="note" id="note_LCL522_492_14"><a class="footnoteCrossrefLink" href="#target_note_LCL522_492_14" title="Click to highlight in text"><sup class="lineRef">14</sup><span class="italic">sic V (cf. 6.5n. supra)</span></a></li><script type="text/javascript">document.getElementById('note_LCL522_492_14').style.display = "none";</script><li class="note" id="note_LCL522_492_15"><a class="footnoteCrossrefLink" href="#target_note_LCL522_492_15" title="Click to highlight in text"><sup class="lineRef">15</sup><span class="italic">Ciacconius</span>: auctoribus <span class="italic">V</span></a></li><script type="text/javascript">document.getElementById('note_LCL522_492_15').style.display = "none";</script></ul></section></notes></section>