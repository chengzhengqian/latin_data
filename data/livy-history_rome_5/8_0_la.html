<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 351</span><span class="innerMarginNote right">4</span>Quid? Illud quod proprie ad milites pertinet, quibus
boni tribuni plebis tum stipendium<a class="footnoteLink" href="#note_LCL172_16_1" id="target_note_LCL172_16_1"><sup>1</sup></a> extorquere voluerunt, nunc consultum repente volunt, quale est?
<span class="innerMarginNote right">5</span>Vallum fossamque, ingentis utrumque<a class="footnoteLink" href="#note_LCL172_16_2" id="target_note_LCL172_16_2"><sup>2</sup></a> operis, per tantum spatii duxerunt: castella primo pauca, postea exercitu aucto creberrima fecerunt; munitiones non in urbem modo sed in Etruriam etiam spectantes,<a class="footnoteLink" href="#note_LCL172_16_3" id="target_note_LCL172_16_3"><sup>3</sup></a> si
<span class="innerMarginNote right">6</span>qua inde auxilia veniant, opposuere; quid turres, quid vineas testudinesque et alium<a class="footnoteLink" href="#note_LCL172_16_4" id="target_note_LCL172_16_4"><sup>4</sup></a> oppugnandarum urbium apparatum loquar? Cum tantum laboris exhaustum sit et ad finem iam operis tandem perventum,
relinquendane haec censetis, ut ad aestatem rursus novus de integro his instituendis exsudetur
<span class="innerMarginNote right">7</span>labor? Quanto est minus operae<a class="footnoteLink" href="#note_LCL172_16_5" id="target_note_LCL172_16_5"><sup>5</sup></a> tueri facta et instare ac perseverare defungique cura? Brevis enim profecto res est, si uno tenore peragitur nec ipsi per intermissiones has intervallaque lentiorem
<span class="innerMarginNote right">8</span>spem nostram facimus. Loquor de operae et<a class="footnoteLink" href="#note_LCL172_16_6" id="target_note_LCL172_16_6"><sup>6</sup></a> de temporis iactura. Quid? Periculi, quod differendo bello adimus, num<a class="footnoteLink" href="#note_LCL172_16_7" id="target_note_LCL172_16_7"><sup>7</sup></a> oblivisci nos haec tam crebra Etruriae concilia de mittendis Veios auxiliis patiuntur?
<span class="innerMarginNote right">9</span>Ut nunc res se habet, irati sunt, oderunt, negant missuros; quantum in illis est, capere Veios licet. Quis est qui spondeat eundem, si differtur
<span class="innerMarginNote right">10</span>bellum, animum postea fore, cum si laxamentum dederis, maior frequentiorque legatio itura sit, cum





</p></section><notes><section class="footnotes"><ul><li class="note" id="note_LCL172_16_1"><a class="footnoteCrossrefLink" href="#target_note_LCL172_16_1" title="Click to highlight in text"><sup class="lineRef">1</sup>tum stipendium ϛ <span class="italic">Μadvig</span>: cum stipendium Ω: olim stipendium <span class="italic">Heidenhain</span>: stipendium V.</a></li><script type="text/javascript">document.getElementById('note_LCL172_16_1').style.display = "none";</script><li class="note" id="note_LCL172_16_2"><a class="footnoteCrossrefLink" href="#target_note_LCL172_16_2" title="Click to highlight in text"><sup class="lineRef">2</sup>utrumque <span class="italic">Drakenborch</span>: utramque rem <span class="italic">V F</span><sup>2</sup>(<span class="italic">or F</span><sup>3</sup>) <span class="italic">a</span>: utrumque rem Ω.</a></li><script type="text/javascript">document.getElementById('note_LCL172_16_2').style.display = "none";</script><li class="note" id="note_LCL172_16_3"><a class="footnoteCrossrefLink" href="#target_note_LCL172_16_3" title="Click to highlight in text"><sup class="lineRef">3</sup>spectantes <span class="italic">F</span><sup>3</sup><span class="italic">a</span>: spec. antis <span class="italic">V</span>: expectantes Ω: ex specstantes <span class="italic">D</span>?: exspectantes <span class="italic">PE.</span></a></li><script type="text/javascript">document.getElementById('note_LCL172_16_3').style.display = "none";</script><li class="note" id="note_LCL172_16_4"><a class="footnoteCrossrefLink" href="#target_note_LCL172_16_4" title="Click to highlight in text"><sup class="lineRef">4</sup>et alium <span class="italic">D<sup>x</sup>a Rhenanus</span>: et talium Ω (<span class="italic">Vorm</span>?): et talem <span class="italic">H</span>: <span class="italic">wanting in V.</span></a></li><script type="text/javascript">document.getElementById('note_LCL172_16_4').style.display = "none";</script><li class="note" id="note_LCL172_16_5"><a class="footnoteCrossrefLink" href="#target_note_LCL172_16_5" title="Click to highlight in text"><sup class="lineRef">5</sup>operae <span class="italic">Hell</span>: opera Ω.</a></li><script type="text/javascript">document.getElementById('note_LCL172_16_5').style.display = "none";</script><li class="note" id="note_LCL172_16_6"><a class="footnoteCrossrefLink" href="#target_note_LCL172_16_6" title="Click to highlight in text"><sup class="lineRef">6</sup>operae et <span class="italic">Ussing</span>: opere et Ω: operis <span class="italic">D</span><sup>2</sup>: operum <span class="italic">D?</span>: opera et <span class="italic">V</span>.</a></li><script type="text/javascript">document.getElementById('note_LCL172_16_6').style.display = "none";</script><li class="note" id="note_LCL172_16_7"><a class="footnoteCrossrefLink" href="#target_note_LCL172_16_7" title="Click to highlight in text"><sup class="lineRef">7</sup>num ϛ: nunc Ω.</a></li><script type="text/javascript">document.getElementById('note_LCL172_16_7').style.display = "none";</script></ul></section></notes></section>