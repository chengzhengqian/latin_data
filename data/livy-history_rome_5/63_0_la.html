<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 364</span><span class="innerMarginNote right">11</span>in insequentem annum crearentur. Quo facto haud secus quam dignum erat infensi Galli bellum propalam
minantes ad suos redeunt. Tribuni militum cum tribus Fabiis creati Q. Sulpicius Longus Q. Servilius quartum P. Cornelius<a class="footnoteLink" href="#note_LCL172_126_1" id="target_note_LCL172_126_1"><sup>1</sup></a> Maluginensis.</p>
<p>XXXVII. Cum tanta moles mali instaret—adeo obcaecat animos fortuna ubi vim suam ingruentem refringi non volt—civitas quae adversus Fidenatem ac Veientem hostem aliosque finitimos populos ultima
experiens auxilia dictatorem multis tempestatibus
<span class="innerMarginNote right">2</span>dixisset, ea tunc invisitato atque inaudito hoste ab Oceano terrarumque ultimis oris bellum ciente, nihil extraordinarii imperii aut auxilii quaesivit.
<span class="innerMarginNote right">3</span>Tribuni quorum temeritate bellum contractum erat summae rerum praeerant, dilectumque nihilo accuratiorem
quam ad media bella haberi solitus erat,
<span class="innerMarginNote right">4</span>extenuantes etiam famam belli, habebant. Interim Galli postquam accepere ultro honorem habitum violatoribus iuris humani elusamque legationem suam esse, flagrantes ira, cuius impotens est gens, confestim
signis convolsis citato agmine iter ingrediuntur.
<span class="innerMarginNote right">5</span>Ad quorum praetereuntium raptim tumultum cum exterritae urbes ad arma concurrerent fugaque agrestium fieret, Romam se ire magno clamore significabant
quacumque ibant, equis virisque longe ac
<span class="innerMarginNote right">6</span>late fuso agmine immensum obtinentes loci. Sed antecedente fama nuntiisque Clusinorum, deinceps



</p></section><notes><section class="footnotes"><ul><li class="note" id="note_LCL172_126_1"><a class="footnoteCrossrefLink" href="#target_note_LCL172_126_1" title="Click to highlight in text"><sup class="lineRef">1</sup>P. Cornelius <span class="italic">H. J. Mueller</span> (<span class="italic">cf. Diod.</span> <span class="sc">xv.</span> xx. 1): p. seruilius (<span class="italic">omiited by H</span>) Ω.</a></li><script type="text/javascript">document.getElementById('note_LCL172_126_1').style.display = "none";</script></ul></section></notes></section>