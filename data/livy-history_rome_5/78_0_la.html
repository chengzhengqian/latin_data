<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 364</span>Camillum acciri, sed antea consulto senatu, qui Romae esset: adeo regebat omnia pudor, discriminaque
<span class="innerMarginNote right">8</span>rerum prope perditis rebus servabant. Ingenti periculo transeundum per hostium custodias erat. Ad eam rem Pontius Cominus,<a class="footnoteLink" href="#note_LCL172_156_1" id="target_note_LCL172_156_1"><sup>1</sup></a> impiger iuvenis, operam pollicitus incubans cortici secundo Tiberi ad
<span class="innerMarginNote right">9</span>urbem defertur. Inde qua proximum fuit a ripa, per praeruptum eoque neglectum hostium custodiae saxum in Capitolium evadit, et ad magistratus ductus
<span class="innerMarginNote right">10</span>mandata exercitus edit. Accepto inde senatus consulto
uti comitiis curiatis revocatus de exsilio iussu populi Camillus dictator extemplo diceretur militesque
haberent imperatorem quem vellent, eadem degressus<a class="footnoteLink" href="#note_LCL172_156_2" id="target_note_LCL172_156_2"><sup>2</sup></a>
<span class="innerMarginNote right">11</span>nuntius Veios contendit; missique Ardeam legati ad Camillum Veios eum perduxere, seu—quod
magis credere libet non prius profectum ab Ardea quam compererit<a class="footnoteLink" href="#note_LCL172_156_3" id="target_note_LCL172_156_3"><sup>3</sup></a> legem latam, quod nec iniussu populi mutari finibus posset nec nisi dictator dictus auspicia in exercitu habere—lex curiata lata est dictatorque absens dictus.</p>
<p>XLVII. Dum haec Veiis agebantur, interim arx Romae Capitoliumque in ingenti periculo fuit.
<span class="innerMarginNote right">2</span>Namque Galli seu vestigio notato humano, qua nuntius a Veiis pervenerat, seu sua sponte animadverso
ad Carmentis saxo ascensu aequo, nocte





</p></section><notes><section class="footnotes"><ul><li class="note" id="note_LCL172_156_1"><a class="footnoteCrossrefLink" href="#target_note_LCL172_156_1" title="Click to highlight in text"><sup class="lineRef">1</sup>Cominus <span class="italic">E Sigonius</span> (<span class="italic">Conway, Italic Dialects, p.</span> 15): quominus Ω: comminus <span class="italic">MO?</span>: cominius <span class="italic">E<sup>2</sup></span> (<span class="italic">or E<sup>3</sup></span>) ϛ.</a></li><script type="text/javascript">document.getElementById('note_LCL172_156_1').style.display = "none";</script><li class="note" id="note_LCL172_156_2"><a class="footnoteCrossrefLink" href="#target_note_LCL172_156_2" title="Click to highlight in text"><sup class="lineRef">2</sup>degressus <span class="italic">Sigonius</span>: digressus (digresū <span class="italic">B</span>: digressu <span class="italic">B<sup>1</sup></span>) Ω.</a></li><script type="text/javascript">document.getElementById('note_LCL172_156_2').style.display = "none";</script><li class="note" id="note_LCL172_156_3"><a class="footnoteCrossrefLink" href="#target_note_LCL172_156_3" title="Click to highlight in text"><sup class="lineRef">3</sup>compererit ϛ: comperit Ω: comperet <span class="italic">M.</span></a></li><script type="text/javascript">document.getElementById('note_LCL172_156_3').style.display = "none";</script></ul></section></notes></section>