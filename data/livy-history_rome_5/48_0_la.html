<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 360</span>vestro dedimus nos vobis, rati, quo nihil victori pulchrius est, melius nos sub imperio vestro quam
<span class="innerMarginNote right">13</span>legibus nostris victuros. Eventu huius belli duo salutaria exempla prodita humano generi sunt: vos fidem in bello quam praesentem victoriam maluistis;
<span class="innerMarginNote right">14</span>nos fide provocati victoriam ultro detulimus. Sub dicione vestra sumus; mittite qui arma, qui obsides,
<span class="innerMarginNote right">15</span>qui urbem patentibus portis accipiant. Nec vos fidei nostrae nec nos imperii vestri paenitebit.” Camillo et ab hostibus et a civibus gratiae actae. Faliscis in stipendium militum eius anni, ut populus Romanus tributo vacaret, pecunia imperata. Pace data exercitus
Romam reductus.</p>
<p>XXVIII. Camillus, meliore multo laude quam cum triumphantem albi per urbem vexerant equi insignis, iustitia fideque hostibus victis cum in urbem redisset, taciti<a class="footnoteLink" href="#note_LCL172_96_1" id="target_note_LCL172_96_1"><sup>1</sup></a> eius verecundiam non tulit senatus quin sine
<span class="innerMarginNote right">2</span>mora voti liberaretur; crateramque auream donum Apollini Delphos legati qui ferrent, L. Valerius L. Sergius A. Manlius, missi longa una nave haud procul
freto Siculo a piratis Liparensium excepti devehuntur
<span class="innerMarginNote right">3</span>Liparas. Mos erat civitatis velut publico latrocinio partam praedam dividere. Forte eo anno in summo magistratu erat Timasitheus quidam,
<span class="innerMarginNote right">4</span>Romanis vir similior quam suis; qui legatorum nomen

</p></section><notes><section class="footnotes"><ul><li class="note" id="note_LCL172_96_1"><a class="footnoteCrossrefLink" href="#target_note_LCL172_96_1" title="Click to highlight in text"><sup class="lineRef">1</sup>taciti <span class="italic">Gronovius V</span>: tacite Ω.</a></li><script type="text/javascript">document.getElementById('note_LCL172_96_1').style.display = "none";</script></ul></section></notes></section>