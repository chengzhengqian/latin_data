<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 364</span>quid tandem de sacerdotibus? Nonne in mentem venit quantum piaculi committatur? Vestalibus nempe una illa sedes est, ex qua eas nihil unquam praeterquam urbs capta movit; flamini Diali noctem unam manere extra urbem nefas est; hos Veientis
<span class="innerMarginNote right">14</span>pro Romanis facturi estis sacerdotes, et Vestales tuae te deserent, Vesta, et flamen peregre habitando in singulas noctes tantum sibi reique publicae piaculi
<span class="innerMarginNote right">15</span>contrahet? Quid alia quae auspicato agimus omnia fere intra pomerium, cui oblivioni aut cui neglegentiae
<span class="innerMarginNote right">16</span>damus? Comitia curiata, quae rem militarem continent, comitia centuriata, quibus consules tribunosque
militaris creatis, ubi auspicato, nisi ubi adsolent,
<span class="innerMarginNote right">17</span>fieri possunt? Veiosne haec transferemus? An comitiorum causa populus tanto incommodo in desertam hanc ab dis hominibusque urbem conveniet?</p>
<p>LIII. “At enim apparet quidem pollui omnia<a class="footnoteLink" href="#note_LCL172_178_1" id="target_note_LCL172_178_1"><sup>1</sup></a> nec ullis piaculis expiari posse, sed res ipsa cogit vastam incendiis ruinisque relinquere urbem et ad integra omnia Veios migrare nec hic aedificando inopem <span class="innerMarginNote right">2</span>plebem vexare. Hanc autem iactari magis causam quam veram esse, ut ego non dicam, apparere vobis, Quirites, puto, qui meministis ante Gallorum adventum
salvis tectis publicis privatisque, stante incolumi



</p></section><notes><section class="footnotes"><ul><li class="note" id="note_LCL172_178_1"><a class="footnoteCrossrefLink" href="#target_note_LCL172_178_1" title="Click to highlight in text"><sup class="lineRef">1</sup>quidem pollui omnia <span class="italic">Madvig:</span> quidem P (<span class="italic">or</span> I). . . . .
nia <span class="italic">V: the other MSS. omit</span> at enim—expiari posse.</a></li><script type="text/javascript">document.getElementById('note_LCL172_178_1').style.display = "none";</script></ul></section></notes></section>