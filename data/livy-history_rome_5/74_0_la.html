<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 364</span>Ardeates consultare. Nec secus quam divino spiritu tactus cum se in mediam contionem intulisset abstinere
suetus ante talibus conciliis,</p>
<p>(XLIV.) “Ardeates” inquit. “veteres amici, novi etiam cives mei, quando et vestrum beneficium ita tulit et fortuna hoc eguit mea, nemo vestrum condicionis meae oblitum me huc processisse putet; sed res ac periculum commune
cogit quod quisque possit in re trepida praesidii
<span class="innerMarginNote right">2</span>in medium conferre. Et quando ego vobis pro tantis vestris in me meritis gratiam referam, si nunc cessavero? Aut ubi usus erit mei vobis, si in bello non fuerit? Hac arte in patria steti et invictus
<span class="innerMarginNote right">3</span>bello, in pace ab ingratis civibus pulsus sum. Vobis autem, Ardeates, fortuna oblata est et pro tantis populi Romani beneficiis, quanta ipsi meministis—nec
enim exprobranda ea<a class="footnoteLink" href="#note_LCL172_148_1" id="target_note_LCL172_148_1"><sup>1</sup></a> apud memores sunt—gratiae
referendae et huic urbi decus ingens belli
<span class="innerMarginNote right">4</span>ex hoste communi pariendi. Quae effuso agmine adventat gens est cui natura corpora animosque magna magis quam firma dederit; eo in certamen
<span class="innerMarginNote right">5</span>omne plus terroris quam virium ferunt. Argumento sit clades Romana. Patentem cepere urbem: ex arce Capitolioque iis exigua resistitur manu: iam obsidionis taedio victi abscedunt vagique per agros
<span class="innerMarginNote right">6</span>palantur. Cibo vinoque raptim hausto repleti, ubi

</p></section><notes><section class="footnotes"><ul><li class="note" id="note_LCL172_148_1"><a class="footnoteCrossrefLink" href="#target_note_LCL172_148_1" title="Click to highlight in text"><sup class="lineRef">1</sup>exprobranda ea <span class="italic">Alschefski U</span>: exprobrandae <span class="italic">P</span>: exprobranda
<span class="italic">VOEHA:</span> exprobrande <span class="italic">MD?FB</span>: exprobandae <span class="italic">E</span><sup>2</sup>: exprobanda <span class="italic">L</span>: exprobrando <span class="italic">D</span><sup>2</sup> or <span class="italic">D</span><sup>4</sup><span class="italic">A</span><sup>3</sup>.</a></li><script type="text/javascript">document.getElementById('note_LCL172_148_1').style.display = "none";</script></ul></section></notes></section>