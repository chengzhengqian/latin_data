<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 364</span>inde aliorum populorum, plurimum terroris Romam
<span class="innerMarginNote right">7</span>celeritas hostium tulit, quippe quibus velut tumultuario
exercitu raptim ducto aegre ad undecimum lapidem occursum est, qua flumen Allia Crustuminis montibus praealto defluens alveo haud multum infra
<span class="innerMarginNote right">8</span>viam Tiberino amni miscetur. Iam omnia contra circaque hostium plena erant, et nata in vanos tumultus gens truci cantu clamoribusque variis horrendo cuncta compleverant sono.</p>
<p>XXXVIII. Ibi tribuni militum non loco castris ante capto, non praemunito vallo quo receptus esset, non deorum saltem, si non hominum memores, nec auspicato nec litato, instruunt aciem diductam in cornua, ne circumveniri multitudine hostium possent;
<span class="innerMarginNote right">2</span>nec tamen aequari frontes poterant cum extenuando
infirmam et vix cohaerentem mediam aciem haberent. Paulum erat ab dextera editi loci, quem subsidiariis repleri placuit; eaque res ut initium
<span class="innerMarginNote right">3</span>pavoris ac fugae, sic una salus fugientibus fuit. Nam Brennus regulus Gallorum in paucitate hostium artem maxime timens, ratus ad id captum superiorem locum ut ubi Galli cum acie legionum recta fronte concucurrissent subsidia in aversos transversosque
<span class="innerMarginNote right">4</span>impetum darent, ad subsidiarios signa convertit, si eos


</p></section><notes></notes></section>