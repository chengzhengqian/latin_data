<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 360</span>donumque et deum cui mitteretur et doni causam veritus ipse multitudinem quoque, quae semper ferme regenti est similis, religionis iustae implevit adductosque
in publicum hospitium legatos cum praesidio etiam navium Delphos prosecutus, Romam inde <span class="innerMarginNote right">5</span>sospites restituit. Hospitium cum eo senatus consulto
est factum donaque publice data.</p>
<p>Eodem anno in Aequis varie bellatum, adeo ut in incerto fuerit et apud ipsos exercitus et Romae vicissent
<span class="innerMarginNote right">6</span>victine essent. Imperatores Romani fuere ex tribunis
militum C. Aemilius Sp. Postumius. Primo rem communiter gesserunt; fusis inde acie hostibus Aemilium praesidio Verruginem obtinere placuit,
<span class="innerMarginNote right">7</span>Postumium fines vastare. Ibi eum incomposito agmine neglegentius ab re bene gesta euntem adorti Aequi terrore iniecto in proximos compulere tumulos;
pavorque inde Verruginem etiam ad praesidium
<span class="innerMarginNote right">8</span>alterum est perlatus. Postumius suis in tutum receptis
cum contione advocata terrorem increparet ac fugam, fusos esse ab ignavissimo ac fugacissimo hoste, conclamat universus exercitus merito se ea audire et fateri admissum flagitium, sed eosdem correcturos
esse neque diuturnum id gaudium hostibus
</p></section><notes></notes></section>