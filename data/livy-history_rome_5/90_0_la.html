<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 364</span>urbe, hanc eandem rem actam esse ut Veios transmigraremus.
<span class="innerMarginNote right">3</span>Et videte quantum inter meam sententiam
vestramque intersit, tribuni. Vos, etiamsi tunc faciendum non fuerit, nunc utique faciendum putatis: ego contra—nec id mirati sitis priusquam quale sit audieritis—etiamsi tum migrandum fuisset incolumi tota urbe, nunc has ruinas relinquendas
<span class="innerMarginNote right">4</span>non censerem. Quippe tum causa nobis in urbem captam migrandi victoria esset, gloriosa nobis ac posteris nostris; nunc haec migratio nobis misera
<span class="innerMarginNote right">5</span>ac turpis, Gallis gloriosa est. Non enim reliquisse victores sed amisisse victi patriam videbimur: hoc ad Alliam fuga, hoc capta urbs, hoc circumsessum Capitolium necessitatis imposuisse, ut desereremus penates nostros exsiliumque ac fugam nobis ex eo loco conscisceremus quem tueri non possemus. Et Galli evertere potuerunt Romam, Romani<a class="footnoteLink" href="#note_LCL172_180_1" id="target_note_LCL172_180_1"><sup>1</sup></a> restituere
<span class="innerMarginNote right">6</span>non videbuntur potuisse? Quid restat nisi ut, si iam novis copiis veniant—constat enim vix credibilem multitudinem esse—et habitare in capta ab se,
<span class="innerMarginNote right">7</span>deserta a vobis hac urbe velint, sinatis? Quid? si non Galli hoc sed veteres hostes vestri, Aequi Volscive, faciant ut commigrent Romam, velitisne illos Romanos, vos Veientes esse? An non<a class="footnoteLink" href="#note_LCL172_180_2" id="target_note_LCL172_180_2"><sup>2</sup></a> malitis hanc solitudinem vestram quam urbem hostium esse? Non equidem video quid magis nefas sit. Haec scelera, quia piget aedificare, haec dedecora




</p></section><notes><section class="footnotes"><ul><li class="note" id="note_LCL172_180_1"><a class="footnoteCrossrefLink" href="#target_note_LCL172_180_1" title="Click to highlight in text"><sup class="lineRef">1</sup>Romani <span class="italic">Madvig:</span> quam Romani Ω.</a></li><script type="text/javascript">document.getElementById('note_LCL172_180_1').style.display = "none";</script><li class="note" id="note_LCL172_180_2"><a class="footnoteCrossrefLink" href="#target_note_LCL172_180_2" title="Click to highlight in text"><sup class="lineRef">2</sup>Au non <span class="italic">Conway and Walters</span> (<span class="italic">note</span>): an Ω: Non <span class="italic">D<sup>2</sup></span>: non <span class="italic">D</span>?: n̄ <span class="italic">HLA.</span></a></li><script type="text/javascript">document.getElementById('note_LCL172_180_2').style.display = "none";</script></ul></section></notes></section>