<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 351</span>se inde prius quam capta urbe hostium redituros <span class="innerMarginNote right">8</span>esse. Tum vero iam superfundenti se laetitiae vix temperatum est; non enim, sicut equites, dato magistratibus
<span class="innerMarginNote right">9</span>negotio laudari iussi, neque aut in curiam vocati quibus responsum daretur, aut limine curiae continebatur senatus? sed pro se quisque ex superiore loco ad multitudinem in comitio stantem voce manibusque
<span class="innerMarginNote right">10</span>significare publicam laetitiam, beatam urbem Romanam et invictam et aeternam illa concordia dicere, laudare equites, laudare plebem, diem ipsum laudibus ferre, victam esse fateri comitatem benignitatemque
<span class="innerMarginNote right">11</span>senatus. Certatim patribus plebique manare gaudio lacrimae, donec revocatis in curiam patribus senatus consultum factum est ut tribuni militares contione advocata peditibus equitibusque
<span class="innerMarginNote right">12</span>gratias agerent, memorem pietatis eorum erga patriam dicerent senatum fore? placere autem omnibus his voluntariam extra ordinem professis militiam aera procedere; et equiti certus numerus aeris est adsignatus.
<span class="innerMarginNote right">13</span>Tum primum equis suis merere equites coeperunt. Voluntarius ductus exercitus Veios non amissa modo restituit opera, sed nova etiam instituit. Ab urbe commeatus intentiore quam antea subvehi cura, ne quid tam bene merito exercitui ad usum deesset.</p>
<p> <span class="marginNote left"><span class="sc">a.u.c.</span> 352</span>VIII. Insequens annus tribunos militum consulari
potestate habuit C. Servilium Ahalam tertium Q. Servilium L. Verginium Q. Sulpicium A. Manlium <span class="innerMarginNote right">2</span>iterum M.’ Sergium<a class="footnoteLink" href="#note_LCL172_26_1" id="target_note_LCL172_26_1"><sup>1</sup></a> iterum. His tribunis, dum



</p></section><notes><section class="footnotes"><ul><li class="note" id="note_LCL172_26_1"><a class="footnoteCrossrefLink" href="#target_note_LCL172_26_1" title="Click to highlight in text"><sup class="lineRef">1</sup>M.’ Sergium <span class="italic">a Sigonius</span> (Sergium <span class="italic">C.I.L.</span> i<sup>2</sup>, <span class="italic">p</span>. 116): m sergium (<span class="italic">or</span> marcum sergium) Ω: martum sergium <span class="italic">F</span>: marcum
seruium <span class="italic">DL.</span></a></li><script type="text/javascript">document.getElementById('note_LCL172_26_1').style.display = "none";</script></ul></section></notes></section>