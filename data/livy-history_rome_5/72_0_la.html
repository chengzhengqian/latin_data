<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 364</span>occidentis patriae nec ullius rerum suarum relicti
<span class="innerMarginNote right">5</span>praeterquam corporum vindices, tanto ante alios miserandi magis qui unquam obsessi sunt quod interclusi a patria obsidebantur, omnia sua cernentes
<span class="innerMarginNote right">6</span>in hostium potestate. Nec tranquillior nox diem tam foede actum excepit; lux deinde noctem inquieta<a class="footnoteLink" href="#note_LCL172_144_1" id="target_note_LCL172_144_1"><sup>1</sup></a> insecuta est, nec ullum erat tempus quod a novae
<span class="innerMarginNote right">7</span>semper cladis alicuius spectaculo cessaret. Nihil tamen tot onerati atque obruti malis flexerunt animos quin, etsi omnia flammis ac ruinis aequata vidissent, quamvis inopem parvumque quem tenebant
collem libertati relictum virtute defenderent;
<span class="innerMarginNote right">8</span>et iam cum eadem cottidie acciderent, velut adsueti malis abalienaverant ab sensu rerum suarum animos, arma tantum ferrumque in dextris velut solas reliquias spei suae intuentes.</p>
<p>XLIII. Galli quoque per aliquot dies in tecta modo urbis nequiquam bello gesto cum inter incendia
ac ruinas captae urbis nihil superesse praeter armatos hostes viderent nec quicquam tot cladibus territos nec flexuros ad deditionem animos ni vis adhiberetur, experiri ultima et impetum facere in
<span class="innerMarginNote right">2</span>arcem statuunt. Prima luce signo dato multitudo omnis in foro instruitur; inde clamore sublato ac testudine facta subeunt. Adversus quos Romani

</p></section><notes><section class="footnotes"><ul><li class="note" id="note_LCL172_144_1"><a class="footnoteCrossrefLink" href="#target_note_LCL172_144_1" title="Click to highlight in text"><sup class="lineRef">1</sup>inquieta <span class="italic">Gronovius</span>: inquietam Î©.</a></li><script type="text/javascript">document.getElementById('note_LCL172_144_1').style.display = "none";</script></ul></section></notes></section>