<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 363</span>duodenis terras, prius cis Appenninum ad inferum
mare, postea trans Appenninum totidem, quot capita
<span class="innerMarginNote right">10</span>originis erant, coloniis missis, quae trans Padum omnia loca, excepto Venetorum angulo qui sinum
<span class="innerMarginNote right">11</span>circumcolunt maris, usque ad Alpes tenuere. Alpinis quoque ea gentibus haud dubie origo est, maxime Raetis,<a class="footnoteLink" href="#note_LCL172_116_1" id="target_note_LCL172_116_1"><sup>1</sup></a> quos loca ipsa efferarunt ne quid ex antiquo praeter sonum linguae, nec eum incorruptum, retinerent.</p>
<p>XXXIV. De transitu in Italiam Gallorum haec accepimus: Prisco Tarquinio Romae regnante Celtarum,
quae pars Galliae tertia est, penes Bituriges
summa imperii fuit; ii regem Celtico dabant.
<span class="innerMarginNote right">2</span>Ambigatus is fuit, virtute fortunaque cum sua tum publica praepollens, quod in imperio eius Gallia adeo frugum hominumque fertilis fuit ut abundans multitudo
<span class="innerMarginNote right">3</span>vix regi videretur posse. Hic magno natu ipse iam exonerare praegravante turba regnum cupiens, Bellovesum ac Segovesum, sororis filios, impigros iuvenes, missurum se esse in quas di dedissent auguriis
sedes ostendit: quantum ipsi vellent numerum
<span class="innerMarginNote right">4</span>hominum excirent, ne qua gens arcere advenientes posset. Tum Segoveso sortibus dati Hercynei saltus;



</p></section><notes><section class="footnotes"><ul><li class="note" id="note_LCL172_116_1"><a class="footnoteCrossrefLink" href="#target_note_LCL172_116_1" title="Click to highlight in text"><sup class="lineRef">1</sup>Raetis <span class="italic">Madvig</span>: raetiis(<span class="italic">or</span> retiis <span class="italic">or</span> reciis) Î©: ratiis <span class="italic">D</span>?: ratus <span class="italic">A</span>.</a></li><script type="text/javascript">document.getElementById('note_LCL172_116_1').style.display = "none";</script></ul></section></notes></section>