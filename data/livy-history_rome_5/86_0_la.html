<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 364</span>nullae essent, tamen tam evidens numen hac tempestate
rebus adfuit Romanis ut omnem neglegentiam
<span class="innerMarginNote right">5</span>divini cultus exemptam hominibus putem. Intuemini
enim horum deinceps annorum vel secundas res vel adversas; invenietis omnia prospera evenisse
<span class="innerMarginNote right">6</span>sequentibus deos, adversa spernentibus. Iam omnium primum Veiens bellum—per quot annos quanto labore
gestum!—non ante cepit finem quam monitu
<span class="innerMarginNote right">7</span>deorum aqua ex lacu Albano emissa est. Quid haec tandem urbis nostrae clades nova? Num ante exorta est quam spreta vox caelo emissa de adventu Gallorum,
quam gentium ius ab legatis nostris violatum, quam a nobis, cum vindicari deberet, eadem neglegentia
<span class="innerMarginNote right">8</span>deorum praetermissum? Igitur victi captique ac redempti tantum poenarum dis hominibusque dedimus
<span class="innerMarginNote right">9</span>ut terrarum orbi documento essemus; Adversae deinde res admonuerunt religionum. Confugimus in Capitolium ad deos, ad sedem Iovis optimi maximi; sacra in ruina rerum nostrarum alia terra<a class="footnoteLink" href="#note_LCL172_172_1" id="target_note_LCL172_172_1"><sup>1</sup></a> celavimus, alia avecta in finitimas urbes amovimus ab hostium oculis; deorum cultum deserti ab dis hominibusque
<span class="innerMarginNote right">10</span>tamen non intermisimus. Reddidere igitur patriam et victoriam et antiquum belli decus amissum; et in hostes qui caeci avaritia in pondere auri foedus ac fidem fefellerunt verterunt terrorem fugamque et caedem.</p>
</section><notes><section class="footnotes"><ul><li class="note" id="note_LCL172_172_1"><a class="footnoteCrossrefLink" href="#target_note_LCL172_172_1" title="Click to highlight in text"><sup class="lineRef">1</sup>terra ϛ <span class="italic">Gronovius:</span> terrae Ω.</a></li><script type="text/javascript">document.getElementById('note_LCL172_172_1').style.display = "none";</script></ul></section></notes></section>