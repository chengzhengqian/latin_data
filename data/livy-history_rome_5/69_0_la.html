<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 364</span>omissa rerum suarum cura, quae sacrorum secum ferenda,
quae quia vires ad omnia ferenda deerant relinquenda essent consultantes, quisve ea locus fideli
<span class="innerMarginNote right">8</span>adservaturus custodia esset, optimum ducunt condita in doliolis sacello proximo aedibus flaminis Quirinalis, ubi nunc despui religio est, defodere; cetera inter se onere partito ferunt<a class="footnoteLink" href="#note_LCL172_138_1" id="target_note_LCL172_138_1"><sup>1</sup></a> via quae sublicio ponte ducit
<span class="innerMarginNote right">9</span>ad Ianiculum. In eo clivo eas cum L. Albinius de plebe homo conspexisset plaustro coniugem ac liberos avehens<a class="footnoteLink" href="#note_LCL172_138_2" id="target_note_LCL172_138_2"><sup>2</sup></a> inter ceteram turbam quae inutilis bello
<span class="innerMarginNote right">10</span>urbe excedebat salvo etiam tum discrimine divinarum
humanarumque rerum religiosum ratus sacerdotes
publicas sacraque populi Romani pedibus ire ferrique ac suos in vehiculo conspici, descendere uxorem ac pueros iussit, virgines sacraque in plaustrum
imposuit et Caere, quo iter sacerdotibus erat, pervexit.</p>
<p>XLI. Romae interim satis iam omnibus, ut in tali re, ad tuendam arcem compositis turba seniorum domos regressi adventum hostium obstinato ad
<span class="innerMarginNote right">2</span>mortem animo exspectabant. Qui eorum curules gesserant magistratus, ut in fortunae pristinae honorumque
ac virtutis insignibus morerentur, quae augustissima vestis est tensas ducentibus triumphantibusve,
ea vestiti medio aedium eburneis sellis





</p></section><notes><section class="footnotes"><ul><li class="note" id="note_LCL172_138_1"><a class="footnoteCrossrefLink" href="#target_note_LCL172_138_1" title="Click to highlight in text"><sup class="lineRef">1</sup>ferunt ϛ: feruntur Ω.</a></li><script type="text/javascript">document.getElementById('note_LCL172_138_1').style.display = "none";</script><li class="note" id="note_LCL172_138_2"><a class="footnoteCrossrefLink" href="#target_note_LCL172_138_2" title="Click to highlight in text"><sup class="lineRef">2</sup>avehens <span class="italic">Madvig</span>: uehens ϛ: habens Ω.</a></li><script type="text/javascript">document.getElementById('note_LCL172_138_2').style.display = "none";</script></ul></section></notes></section>