<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c</span> 359</span>quoque urbi Romae vel situ vel magnificentia publicorum
privatorumque tectorum ac locorum praeponebant.
<span class="innerMarginNote right">7</span>Quin illa quoque actio movebatur, quae post captam utique Romam a Gallis celebratior fuit,
<span class="innerMarginNote right">8</span>transmigrandi Veios. Ceterum partem plebis, partem senatus destinabant ad habitandos<a class="footnoteLink" href="#note_LCL172_64_1" id="target_note_LCL172_64_1"><sup>1</sup></a> Veios, duasque urbes communi re publica<a class="footnoteLink" href="#note_LCL172_64_2" id="target_note_LCL172_64_2"><sup>2</sup></a> incoli a populo Romano posse.</p>
<p><span class="innerMarginNote right">9</span>Adversus quae cum optimates ita tenderent ut morituros se citius dicerent in conspectu populi Romani quam quicquam earum rerum rogaretur;
<span class="innerMarginNote right">10</span>quippe nunc in una urbe tantum dissensionum esse: quid in duabus<a class="footnoteLink" href="#note_LCL172_64_3" id="target_note_LCL172_64_3"><sup>3</sup></a> fore? victamne ut quisquam victrici
patriae praeferret sineretque maiorem fortunam captis esse Veiis, quam incolumibus fuerit? Postremo
<span class="innerMarginNote right">11</span>se relinqui a civibus in patria posse: ut relinquant patriam atque cives nullam vim unquam subacturam, et T. Sicinium—is enim ex tribunis plebis rogationis eius lator erat—conditorem Veios sequantur relicto deo Romulo, dei filio, parente et auctore urbis Romae.</p>
<p>XXV. Haec cum foedis certaminibus agerentur—nam
partem tribunorum plebi patres in suam sententiam
<span class="innerMarginNote right">2</span>traxerant,—nulla res alia manibus temperare plebem cogebat quam quod, ubi rixae committendae causa clamor ortus esset, principes senatus primi turbae






</p></section><notes></notes></section>