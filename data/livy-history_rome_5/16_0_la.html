<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 352</span>esse, qui kalendis Octobribus magistratum occiperent.
<span class="innerMarginNote right">2</span>In quam sententiam cum pedibus iretur, ceteri
<span class="innerMarginNote right">3</span>tribuni militum nihil contradicere; at enimvero Sergius Verginiusque, propter quos paenitere magistratuum
eius anni senatum apparebat, primo deprecari
ignominiam, deinde intercedere senatus consulto, negare se ante idus Decembres, sollemnem ineundis
<span class="innerMarginNote right">4</span>magistratibus diem, honore abituros esse. Inter haec tribuni plebis, cum in concordia hominum secundisque rebus civitatis inviti silentium tenuissent, feroces repente minari tribunis militum, nisi in auctoritate senatus essent, se in vincla eos duci iussuros esse.
<span class="innerMarginNote right">5</span>Tum C. Servilius Ahala tribunus militum: “Quod ad vos attinet, tribuni plebis, minasque vestras, ne ego libenter experirer quam non plus in iis iuris
<span class="innerMarginNote right">6</span>quam in vobis animi esset; sed nefas est tendere adversus auctoritatem senatus. Proinde et vos desinite
inter nostra certamina locum iniuriae quaerere, et collegae aut facient quod censet senatus, aut, si pertinacius tendent, dictatorem extemplo dicam qui
<span class="innerMarginNote right">7</span>eos abire magistratu cogat.” Cum omnium adsensu comprobata oratio esset gauderentque patres sine tribuniciae potestatis terriculis inventam esse aliam
<span class="innerMarginNote right">8</span>vim maiorem ad coercendos magistratus, victi consensu
omnium comitia tribunorum militum habuere qui kalendis Octobribus magistratum occiperent, seque ante eam diem magistratu abdicavere.</p>
</section><notes></notes></section>