<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 363</span>res cogat, tuendos esse; sed melius visum bellum
ipsum amoveri, si posset, et Gallos, novam gentem,
pace potius cognosci quam armis.</p>
<p> <span class="marginNote left"><span class="sc">a.u.c.</span> 364</span>XXXVI. Mitis legatio, ni praeferoces legatos Gallisque magis quam Romanis similes habuisset.
Quibus postquam mandata ediderunt in concilio
<span class="innerMarginNote right">2</span>Gallorum datur responsum: etsi novum nomen audiant Romanorum, tamen credere viros fortes esse, quorum auxilium a Clusinis in re trepida sit imploratum;
<span class="innerMarginNote right">3</span>et quoniam legatione adversus se maluerint quam armis tueri socios, ne se quidem pacem quam illi adferant aspernari, si Gallis egentibus agro, quem latius possideant quam colant Clusini, partem finium
<span class="innerMarginNote right">4</span>concedant; aliter pacem impetrari non posse. Et responsum coram Romanis accipere velle, et si negetur
ager coram iisdem Romanis dimicaturos, ut nuntiare domum possent quantum Galli virtute ceteros
<span class="innerMarginNote right">5</span>mortales praestarent. Quodnam id ius esset agrum a possessoribus petere aut minari arma Romanis
quaerentibus et quid in Etruria rei Gallis esset, cum illi se in armis ius ferre et omnia fortium virorum esse ferociter dicerent, accensis utrimque
</p></section><notes></notes></section>