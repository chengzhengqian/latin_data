<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 351</span>in causa et concordiam ordinum maiorem ardoremque
<span class="innerMarginNote right">2</span>ad obsidendos pertinacius Veios fecit. Nam cum agger promotus ad urbem vineaeque tantum non iam iniunctae moenibus essent, dum opera interdiu fiunt intentius quam nocte custodiuntur, patefacta repente porta ingens multitudo facibus maxime armata ignes
<span class="innerMarginNote right">3</span>coniecit, horaeque momento simul aggerem ac vineas, tam longi temporis opus, incendium hausit; multique ibi mortales nequiquam opem ferentes ferro ignique
<span class="innerMarginNote right">4</span>absumpti sunt. Quod ubi Romam est nuntiatum, maestitiam omnibus, senatui curam metumque iniecit, ne tum vero sustineri nec in urbe seditio nec in castris posset et tribuni plebis velut ab se victae
<span class="innerMarginNote right">5</span>rei publicae insultarent, cum repente quibus census equester erat, equi publici non erant adsignati, concilio
prius inter sese habito senatum adeunt factaque dicendi potestate equis se suis stipendia facturos
<span class="innerMarginNote right">6</span>promittunt. Quibus cum amplissimis verbis gratiae ab senatu actae essent famaque ea forum atque urbem pervasisset, subito ad curiam concursus fit
<span class="innerMarginNote right">7</span>plebis; pedestris ordinis aiunt nunc esse operam<a class="footnoteLink" href="#note_LCL172_24_1" id="target_note_LCL172_24_1"><sup>1</sup></a> rei publicae extra ordinem polliceri, seu Veios seu quo alio ducere velint; si Veios ducti sint, negant

</p></section><notes><section class="footnotes"><ul><li class="note" id="note_LCL172_24_1"><a class="footnoteCrossrefLink" href="#target_note_LCL172_24_1" title="Click to highlight in text"><sup class="lineRef">1</sup>aiunt nunc esse operam <span class="italic">Cuper</span>: se aiunt nunc esse operamque Î©:
seiciunt nunc esse operamque <span class="italic">B.</span></a></li><script type="text/javascript">document.getElementById('note_LCL172_24_1').style.display = "none";</script></ul></section></notes></section>