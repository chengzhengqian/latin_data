<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 358</span>urbis servandaeque patriae, M. Furius Camillus, dictator dictus magistrum equitum P. Cornelium
<span class="innerMarginNote right">3</span>Scipionem dixit. Omnia repente mutaverat imperator mutatus; alia spes, alius animus hominum, fortuna
<span class="innerMarginNote right">4</span>quoque alia urbis videri. Omnium primum in eos qui a Veiis in illo pavore fugerant more militari animadvertit, effecitque ne hostis maxime timendus militi esset. Deinde indicto dilectu in diem certam ipse interim Veios ad confirmandos militum animos
<span class="innerMarginNote right">5</span>intercurrit; inde Romam ad scribendum novum exercitum redit nullo detractante militiam. Peregrina
etiam iuventus, Latini Hernicique, operam
<span class="innerMarginNote right">6</span>suam pollicentes ad id bellum venere; quibus cum gratias in senatu egisset dictator, satis iam omnibus ad id bellum paratis ludos magnos ex senatus consulto
vovit Veiis captis se facturum aedemque Matutae
Matris refectam dedicaturum, iam ante ab rege
<span class="innerMarginNote right">7</span>Ser. Tullio dedicatam. Profectus cum exercitu ab urbe exspectatione hominum maiore quam spe in agro primum Nepesino cum Faliscis et Capenatibus
<span class="innerMarginNote right">8</span>signa confert. Omnia ibi summa ratione consilioque acta fortuna etiam, ut fit, secuta est. Non proelio tantum fudit hostes, sed castris quoque exuit ingentique
praeda est potitus; cuius pars maxima ad quaestorem
redacta est, haud ita multum militi datum.
<span class="innerMarginNote right">9</span>Inde ad Veios exercitus ductus, densioraque castella



</p></section><notes></notes></section>