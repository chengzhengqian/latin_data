<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 364</span>iraque magis quam consilio in Romanos incurrunt.
Iam verterat fortuna, iam deorum opes humanaque consilia rem Romanam adiuvabant. Igitur primo concursu haud maiore momento fusi
<span class="innerMarginNote right">6</span>Galli sunt quam ad Alliam vicerant. Iustiore altero deinde proelio ad octavum lapidem Gabina via, quo se ex fuga contulerant, eiusdem ductu auspicioque Camilli vincuntur. Ibi caedes omnia obtinuit; castra
<span class="innerMarginNote right">7</span>capiuntur et ne nuntius quidem cladis relictus. Dictator reciperata ex hostibus patria triumphans in urbem redit, interque iocos militares, quos inconditos
iaciunt, Romulus ac parens patriae conditorque alter urbis haud vanis laudibus appellabatur.</p>
<p><span class="innerMarginNote right">8</span>Servatam deinde bello patriam iterum in pace haud dubie servavit cum prohibuit migrari Veios, et tribunis rem intentius agentibus post incensam urbem et per se inclinata magis plebe ad id consilium; eaque causa fuit non abdicandae post triumphum dictaturae senatu obsecrante ne rem publicam in incerto relinqueret statu.</p>
<p>L. Omnium primum, ut erat diligentissimus religionum cultor, quae ad deos immortales
<span class="innerMarginNote right">2</span>pertinebant rettulit et senatus consultum facit: fana omnia, quoad<a class="footnoteLink" href="#note_LCL172_166_1" id="target_note_LCL172_166_1"><sup>1</sup></a> ea hostis possedisset, restituerentur terminarentur expiarenturque, expiatioque eorum in

</p></section><notes><section class="footnotes"><ul><li class="note" id="note_LCL172_166_1"><a class="footnoteCrossrefLink" href="#target_note_LCL172_166_1" title="Click to highlight in text"><sup class="lineRef">1</sup>quoad <span class="italic">Mommsen:</span> quod Î©.</a></li><script type="text/javascript">document.getElementById('note_LCL172_166_1').style.display = "none";</script></ul></section></notes></section>