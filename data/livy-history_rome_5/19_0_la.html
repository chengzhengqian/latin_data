<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c</span> 353</span>patriciorum; eo<a class="footnoteLink" href="#note_LCL172_38_1" id="target_note_LCL172_38_1"><sup>1</sup></a> revolvi rem ut aut patricii aut patriciorum adseculae habendi tribuni plebis sint;
<span class="innerMarginNote right">3</span>eripi sacratas leges, extorqueri tribuniciam potestatem;
id fraude patriciorum, scelere ac proditione collegarum factum arguere.</p>
<p><span class="innerMarginNote right">4</span>Cum arderent invidia non patres modo sed etiam tribuni plebis, cooptati pariter et qui cooptaverant, tum ex collegio tres, P. Curatius M. Metilius M. Minucius,
trepidi rerum suarum, in Sergium Verginiumque,
prioris anni tribunos militares, incurrunt; in eos ab se iram plebis invidiamque die dicta avertunt.
<span class="innerMarginNote right">5</span>Quibus dilectus, quibus tributum, quibus diutina militia longinquitasque belli sit gravis, qui clade accepta ad Veios doleant, qui amissis liberis fratribus, propinquis adfinibus, lugubres domos habeant, his publici privatique doloris exsequendi ius potestatemque
ex duobus noxiis capitibus datam ab se
<span class="innerMarginNote right">6</span>memorant. Omnium namque malorum in Sergio Verginioque causas esse; nec id accusatores<a class="footnoteLink" href="#note_LCL172_38_2" id="target_note_LCL172_38_2"><sup>2</sup></a> magis arguere quam fateri reos, qui noxii ambo alter in alterum causam conferant, fugam Sergi Verginius,
<span class="innerMarginNote right">7</span>Sergius proditionem increpans Vergini. Quorum adeo incredibilem amentiam fuisse ut multo veri similius sit compecto eam rem et communi fraude
<span class="innerMarginNote right">8</span>patriciorum actam. Ab his et prius datum locum Veientibus ad incendenda opera belli trahendi causa,




</p></section><notes><section class="footnotes"><ul><li class="note" id="note_LCL172_38_1"><a class="footnoteCrossrefLink" href="#target_note_LCL172_38_1" title="Click to highlight in text"><sup class="lineRef">1</sup>eo <span class="italic">Weissenborn</span>: et Ω: et eo <span class="italic">Vorm</span>.? <span class="italic">D</span><sup>4</sup>.</a></li><script type="text/javascript">document.getElementById('note_LCL172_38_1').style.display = "none";</script><li class="note" id="note_LCL172_38_2"><a class="footnoteCrossrefLink" href="#target_note_LCL172_38_2" title="Click to highlight in text"><sup class="lineRef">2</sup>accusatores <span class="italic">Giers</span>: accusatorem Ω.</a></li><script type="text/javascript">document.getElementById('note_LCL172_38_2').style.display = "none";</script></ul></section></notes></section>