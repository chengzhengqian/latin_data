<section class="div1 language" lang="la"><section class="div2">
<p> <span class="marginNote left"><span class="sc">a.u.c.</span> 364</span><span class="innerMarginNote right">9</span>Ad eos velut simulacra versi cum starent, M.
Papirius, unus ex iis, dicitur Gallo barbam suam, ut tum omnibus promissa erat, permulcenti scipione eburneo in caput incusso iram movisse atque ab eo initium caedis ortum, ceteros in sedibus suis trucidatos;
<span class="innerMarginNote right">10</span>post principum caedem nulli deinde mortalium parci, diripi tecta, exhaustis inici ignes.</p>
<p>XLII. Ceterum, seu non omnibus delendi urbem libido erat, seu ita placuerat principibus Gallorum et ostentari quaedam incendia terroris causa, si compelli ad deditionem caritate sedum suarum
<span class="innerMarginNote right">2</span>obsessi possent, et non omnia concremari tecta ut quodcumque superesset urbis, id pignus ad flectendos hostium animos haberent, nequaquam perinde atque in capta urbe primo<a class="footnoteLink" href="#note_LCL172_142_1" id="target_note_LCL172_142_1"><sup>1</sup></a> die aut passim aut late vagatus
<span class="innerMarginNote right">3</span>est ignis. Romani ex arce plenam hostium urbem cernentes vagosque per vias omnes cursus, cum alia atque alia parte nova aliqua clades oreretur, non mentibus solum consipere,<a class="footnoteLink" href="#note_LCL172_142_2" id="target_note_LCL172_142_2"><sup>2</sup></a> sed ne auribus quidem
<span class="innerMarginNote right">4</span>atque oculis satis constare poterant. Quocumque clamor hostium,<a class="footnoteLink" href="#note_LCL172_142_3" id="target_note_LCL172_142_3"><sup>3</sup></a> mulierum puerorumque ploratus, sonitus flammae et fragor ruentium tectorum avertisset,
paventes ad omnia animos oraque et oculos flectebant velut ad spectaculum a fortuna positi



</p></section><notes><section class="footnotes"><ul><li class="note" id="note_LCL172_142_1"><a class="footnoteCrossrefLink" href="#target_note_LCL172_142_1" title="Click to highlight in text"><sup class="lineRef">1</sup>primo <span class="italic">H. J. Mueller:</span> prima Ω.</a></li><script type="text/javascript">document.getElementById('note_LCL172_142_1').style.display = "none";</script><li class="note" id="note_LCL172_142_2"><a class="footnoteCrossrefLink" href="#target_note_LCL172_142_2" title="Click to highlight in text"><sup class="lineRef">2</sup>consipere <span class="italic">Lipsius:</span> concipere Ω: incipere <span class="italic">E.</span></a></li><script type="text/javascript">document.getElementById('note_LCL172_142_2').style.display = "none";</script><li class="note" id="note_LCL172_142_3"><a class="footnoteCrossrefLink" href="#target_note_LCL172_142_3" title="Click to highlight in text"><sup class="lineRef">3</sup>clamor hostium <span class="italic">A<sup>2</sup></span> (<span class="italic">or A<sup>3</sup></span>) ϛ: clamor sonitus hostium Ω.</a></li><script type="text/javascript">document.getElementById('note_LCL172_142_3').style.display = "none";</script></ul></section></notes></section>