<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 360</span>Camillus in Faliscos, cui id bellum mandatum erat
proficisceretur. Differendo deinde elanguit res, et Camillo, quem adversarium maxime metuebant,
<span class="innerMarginNote right">4</span>gloria in Faliscis crevit. Nam cum primo moenibus se hostes tenerent tutissimum id rati, populatione agrorum atque incendiis villarum coegit eos egredi
<span class="innerMarginNote right">5</span>urbe. Sed timor longius progredi prohibuit; mille fere passuum ab oppido castra locant nulla re alia fidentes ea satis tuta esse quam difficultate aditus, asperis confragosisque circa et partim artis partim
<span class="innerMarginNote right">6</span>arduis viis. Ceterum Camillus captivum indidem<a class="footnoteLink" href="#note_LCL172_90_1" id="target_note_LCL172_90_1"><sup>1</sup></a> ex agris secutus ducem castris multa nocte motis prima luce aliquanto superioribus locis se ostendit.
<span class="innerMarginNote right">7</span>Trifariam Romani muniebant, alius exercitus proelio intentus stabat. Ibi impedire opus conatos hostes fundit fugatque; tantumque inde pavoris Faliscis iniectum est ut effusa fuga castra sua quae propiora
<span class="innerMarginNote right">8</span>erant praelati urbem peterent. Multi caesi volneratique
priusquam paventes portis inciderent. Castra capta; praeda ad quaestores redacta cum magna militum ira; sed severitate imperii victi eandem
<span class="innerMarginNote right">9</span>virtutem et oderant et mirabantur. Obsidio inde urbis et munitiones, et interdum per occasionem impetus oppidanorum in Romanas stationes proeliaque

</p></section><notes><section class="footnotes"><ul><li class="note" id="note_LCL172_90_1"><a class="footnoteCrossrefLink" href="#target_note_LCL172_90_1" title="Click to highlight in text"><sup class="lineRef">1</sup>indidem <span class="italic">Kern</span>: indecem <span class="italic">M</span>: indicem Î©.</a></li><script type="text/javascript">document.getElementById('note_LCL172_90_1').style.display = "none";</script></ul></section></notes></section>