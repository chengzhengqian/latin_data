<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 364</span>loco depulisset haud dubius facilem in aequo campi tantum superanti multitudini victoriam fore; adeo non fortuna modo sed ratio etiam cum barbaris
<span class="innerMarginNote right">5</span>stabat. In altera acie nihil simile Romanis, non apud duces, non apud milites erat. Pavor fugaque occupaverat animos et tanta omnium<a class="footnoteLink" href="#note_LCL172_130_1" id="target_note_LCL172_130_1"><sup>1</sup></a> oblivio ut multo maior pars Veios in hostium urbem, cum Tiberis arceret, quam recto itinere Romam ad
<span class="innerMarginNote right">6</span>coniuges ac liberos fugerent. Parumper subsidiarios tutatus est locus; in reliqua acie simul est clamor proximis ab latere, ultimis ab tergo auditus, ignotum hostem prius paene quam viderent, non modo non temptato certamine sed ne clamore quidem reddito,
<span class="innerMarginNote right">7</span>integri intactique fugerunt; nec ulla caedes pugnantium
fuit; terga caesa suomet ipsorum certamine
<span class="innerMarginNote right">8</span>in turba impedientium fugam. Circa ripam Tiberis, quo armis abiectis totum sinistrum cornu defugit, magna strages facta est, multosque imperitos nandi aut invalidos, graves loricis aliisque tegminibus, hausere
<span class="innerMarginNote right">9</span>gurgites; maxima tamen pars incolumis Veios perfugit, unde non modo praesidii quicquam sed ne
<span class="innerMarginNote right">10</span>nuntius quidem cladis Romam est missus. Ab dextro
cornu, quod procul a flumine et magis sub monte steterat, Romam omnes petiere et ne clausis quidem portis urbis in arcem confugerunt.</p>
</section><notes><section class="footnotes"><ul><li class="note" id="note_LCL172_130_1"><a class="footnoteCrossrefLink" href="#target_note_LCL172_130_1" title="Click to highlight in text"><sup class="lineRef">1</sup>omnium <span class="italic">Gronovius D?</span>: hominum Î©.</a></li><script type="text/javascript">document.getElementById('note_LCL172_130_1').style.display = "none";</script></ul></section></notes></section>