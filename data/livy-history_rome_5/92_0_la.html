<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 364</span>hominesque hunc urbi condendae locum elegerunt, saluberrimos colles, flumen opportunum, quo ex mediterraneis locis fruges devehantur, quo maritimi
commeatus accipiantur, mare vicinum ad commoditates
nec expositum nimia propinquitate ad pericula
classium externarum, regionem Italiae mediam,<a class="footnoteLink" href="#note_LCL172_184_1" id="target_note_LCL172_184_1"><sup>1</sup></a>
<span class="innerMarginNote right">5</span>ad incrementum urbis natum unice locum. Argumento
est ipsa magnitudo tam novae urbis. Trecentensimus
sexagensimus quintus annus urbis, Quirites, agitur; inter tot veterrimos populos tam diu bella geritis, cum interea, ne singulas loquar urbes, non coniuncti cum Aequis Volsci, tot tam valida oppida, non universa Etruria tantum terra marique pollens atque inter duo maria latitudinem obtinens Italiae
<span class="innerMarginNote right">6</span>bello vobis par est. Quod cum ita sit, quae, malum, ratio est haec expertis alia<a class="footnoteLink" href="#note_LCL172_184_2" id="target_note_LCL172_184_2"><sup>2</sup></a> experiri, cum, iam ut virtus vestra transire alio possit, fortuna certe loci
<span class="innerMarginNote right">7</span>huius transferri non possit? Hic Capitolium est, ubi quondam capite humano invento responsum est eo loco caput rerum summamque imperii fore; hic cum augurato liberaretur Capitolium, Iuventas Terminusque
maximo gaudio patrum vestrorum moveri se non passi; hic Vestae ignes, hic ancilia caelo demissa, hic omnes propitii manentibus vobis di.”</p>
<p>LV. Movisse eos Camillus cum alia oratione tum ea quae ad religiones pertinebat maxime dicitur; sed


</p></section><notes><section class="footnotes"><ul><li class="note" id="note_LCL172_184_1"><a class="footnoteCrossrefLink" href="#target_note_LCL172_184_1" title="Click to highlight in text"><sup class="lineRef">1</sup>regionem Italiae mediam <span class="italic">Madvig:</span> regionum (geonum <span class="italic">E</span> regionum <span class="italic">E<sup>1</sup> or E<sup>2</sup></span>) Italiae medium Ω.</a></li><script type="text/javascript">document.getElementById('note_LCL172_184_1').style.display = "none";</script><li class="note" id="note_LCL172_184_2"><a class="footnoteCrossrefLink" href="#target_note_LCL172_184_2" title="Click to highlight in text"><sup class="lineRef">2</sup>haec expertis alia <span class="italic">Walters:</span> expertis alia <span class="italic">MOHDLA:</span> expertis latos alia <span class="italic">PFUE:</span> expertis latos aia <span class="italic">B.</span></a></li><script type="text/javascript">document.getElementById('note_LCL172_184_2').style.display = "none";</script></ul></section></notes></section>