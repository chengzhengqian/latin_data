<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 364</span>tribunis solum militum sed consensu etiam militari;
<span class="innerMarginNote right">8</span>cui universi selibras farris et quartarios vini ad aedes eius, quae in arce erant, contulerunt,—rem dictu parvam, ceterum inopia fecerat eam argumentum
ingens caritatis, cum se quisque victu suo fraudans detractum corpori atque usibus necessariis
<span class="innerMarginNote right">9</span>ad honorem unius viri conferret. Tum vigiles eius loci qua fefellerat adscendens hostis citati; et cum in omnes more militari se animadversurum Q.
<span class="innerMarginNote right">10</span>Sulpicius<a class="footnoteLink" href="#note_LCL172_160_1" id="target_note_LCL172_160_1"><sup>1</sup></a> tribunus militum pronuntiasset, consentiente clamore militum in unum vigilem conicientium
culpam deterritus, a ceteris abstinuit, reum haud dubium eius noxae adprobantibus cunctis de
<span class="innerMarginNote right">11</span>saxo deiecit. Inde intentiores utrimque custodiae esse, et apud Gallos, quia volgatum erat inter Veios Romamque nuntios commeare, et apud Romanos ab nocturni periculi memoria.</p>
<p>XLVIII. Sed ante omnia obsidionis bellique mala
<span class="innerMarginNote right">2</span>fames utrumque exercitum urgebat, Gallos pestilentia etiam, cum loco iacente inter tumulos castra habentes,
tum ab incendiis torrido et vaporis pleno cineremque non pulverem modo ferente cum quid
<span class="innerMarginNote right">3</span>venti motum esset. Quorum intolerantissima gens umorique ac frigori adsueta cum aestu et anguore vexata volgatis velut in pecua morbis morerentur, iam pigritia singulos sepeliendi promisce acervatos

</p></section><notes><section class="footnotes"><ul><li class="note" id="note_LCL172_160_1"><a class="footnoteCrossrefLink" href="#target_note_LCL172_160_1" title="Click to highlight in text"><sup class="lineRef">1</sup>Q. Sulpicius <span class="italic">Sigonius</span> (<span class="italic">cf. chap.</span> xxxvi. § 11): p. (<span class="italic">or</span> publius <span class="italic">or</span> pubblius) sulpicius (<span class="italic">or</span> sulpitius) Ω.</a></li><script type="text/javascript">document.getElementById('note_LCL172_160_1').style.display = "none";</script></ul></section></notes></section>