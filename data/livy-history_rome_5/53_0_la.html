<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 361</span>monumento gloriae suae et ante oculos habere urbem latam in triumpho suo, insistere omnes vestigiis
<span class="innerMarginNote right">3</span>laudum suarum; sed nefas ducere desertam ac relictam
ab dis immortalibus incoli urbem, et in captivo solo habitare populum Romanum et victrice patria victam mutari.</p>
<p><span class="innerMarginNote right">4</span>His adhortationibus principis<a class="footnoteLink" href="#note_LCL172_106_1" id="target_note_LCL172_106_1"><sup>1</sup></a> concitati patres, senes iuvenesque, cum ferretur lex agmine facto in forum venerunt, dissipatique per tribus suos quisque
<span class="innerMarginNote right">5</span>tribules prensantes orare cum lacrimis coepere ne eam patriam pro qua fortissime felicissimeque ipsi ac patres eorum dimicassent desererent, Capitolium, aedem Vestae, cetera circa templa deorum ostentantes;
<span class="innerMarginNote right">6</span>ne exsulem, extorrem populum Romanum ab solo patrio ac dis penatibus in hostium urbem agerent, eoque rem adducerent ut melius fuerit non capi
<span class="innerMarginNote right">7</span>Veios, ne Roma desereretur. Quia non vi agebant sed precibus et inter preces multa deorum mentio erat, religiosum parti maximae fuit, et legem una<a class="footnoteLink" href="#note_LCL172_106_2" id="target_note_LCL172_106_2"><sup>2</sup></a>
<span class="innerMarginNote right">8</span>plures tribus antiquarunt quam iusserunt. Adeoque ea victoria laeta patribus fuit ut postero die referentibus
consulibus senatus consultum fieret ut agri Veientani septena iugera plebi dividerentur, nec patribus familiae tantum, sed ut omnium in domo





</p></section><notes><section class="footnotes"><ul><li class="note" id="note_LCL172_106_1"><a class="footnoteCrossrefLink" href="#target_note_LCL172_106_1" title="Click to highlight in text"><sup class="lineRef">1</sup>principis ϛ: principes Ω.</a></li><script type="text/javascript">document.getElementById('note_LCL172_106_1').style.display = "none";</script><li class="note" id="note_LCL172_106_2"><a class="footnoteCrossrefLink" href="#target_note_LCL172_106_2" title="Click to highlight in text"><sup class="lineRef">2</sup>una <span class="italic">A<sup>2</sup></span>ϛ: unam Ω.</a></li><script type="text/javascript">document.getElementById('note_LCL172_106_2').style.display = "none";</script></ul></section></notes></section>