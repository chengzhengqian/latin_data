<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 355</span>equitibus dederat, gratia extractum ad tantum honorem
credunt, alii orationem ipsum tempestivam de concordia ordinum patribus plebique gratam habuisse. <span class="innerMarginNote right">13</span>Hac victoria comitiorum exsultantes tribuni plebis, quod maxime rem publicam impediebat de tributo remiserunt. Conlatum oboedienter missumque ad exercitum est.</p>
<p>XIII. Anxur in Volscis brevi receptum est neglectis die festo custodiis urbis. Insignis annus hieme gelida ac nivosa fuit, adeo ut viae clausae, Tiberis innavigabilis fuerit. Annona ex ante convecta copia
<span class="innerMarginNote right">2</span>nihil mutavit. Et quia P. Licinius, ut ceperat haud tumultuose magistratum maiore gaudio plebis quam indignatione patrum, ita etiam gessit, dulcedo invasit
proximis comitiis tribunorum militum plebeios
<span class="innerMarginNote right">3</span>creandi. Unus M. Veturius ex patriciis candidatis locum tenuit: plebeios alios tribunos militum consulari
potestate omnes fere centuriae dixere, M. Pomponium
Cn. Duillium Voleronem Publilium<a class="footnoteLink" href="#note_LCL172_46_1" id="target_note_LCL172_46_1"><sup>1</sup></a> Cn. Genucium L. Atilium.</p>
<p><span class="innerMarginNote right">4</span>Tristem hiemem, sive ex intemperie caeli raptim mutatione in contrarium facta sive alia qua de causa, gravis pestilensque omnibus animalibus aestas excepit.
<span class="innerMarginNote right">5</span>Cuius insanabili pernicie quando nec causa nec finis inveniebatur, libri Sibyllini ex senatus consulto



</p></section><notes><section class="footnotes"><ul><li class="note" id="note_LCL172_46_1"><a class="footnoteCrossrefLink" href="#target_note_LCL172_46_1" title="Click to highlight in text"><sup class="lineRef">1</sup>Publilium <span class="italic">Sigon</span>.: publicium (<span class="italic">or</span> -litium, <span class="italic">or</span> -licum) Î©.</a></li><script type="text/javascript">document.getElementById('note_LCL172_46_1').style.display = "none";</script></ul></section></notes></section>