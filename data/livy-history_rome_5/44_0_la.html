<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 359</span>senatui unquam fuit; honoremque ob eam munificentiam
ferunt matronis habitum ut pilento ad sacra ludosque, carpentis festo profestoque uterentur.
<span class="innerMarginNote right">10</span>Pondere ab singulis auri accepto aestimatoque ut pecuniae solverentur, crateram auream fieri placuit quae donum Apollini Delphos portaretur.</p>
<p><span class="innerMarginNote right">11</span>Simul ab religione animos remiserunt, integrant seditionem tribuni plebis; incitatur multitudo in
<span class="innerMarginNote right">12</span>omnes principes, ante alios in Camillum; eum praedam
Veientanam publicando sacrandoque ad nihilum redegisse. Absentes ferociter increpant; praesentium,
cum se ultro iratis offerrent, verecundiam
<span class="innerMarginNote right">13</span>habent. Simul extrahi rem ex eo anno viderunt, tribunos plebis latores legis in annum eosdem reficiunt; et patres hoc idem de intercessoribus legis adnisi. Ita tribuni plebis magna ex parte iidem refecti.</p>
<p> <span class="marginNote left"><span class="sc">a.u.c.</span> 360</span>XXVI. Comitiis tribunorum militum patres summa ope evicerunt ut M. Furius Camillus crearetur. Propter bella simulabant parari ducem; sed largitioni
<span class="innerMarginNote right">2</span>tribuniciae adversarius quaerebatur. Cum Camillo creati tribuni militum consulari potestate L. Furius Medullinus sextum C. Aemilius L. Valerius Publicola
<span class="innerMarginNote right">3</span>Sp. Postumius P. Cornelius iterum. Principio anni tribuni plebis nihil moverunt, donec M. Furius





</p></section><notes></notes></section>