<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 364</span>accesserant ad urbem—mansuros enim ad Alliam
<span class="innerMarginNote right">7</span>fuisse nisi hoc consilii foret;—deinde sub occasum solis, quia haud multum diei supererat, ante noctem rati sunt<a class="footnoteLink" href="#note_LCL172_134_1" id="target_note_LCL172_134_1"><sup>1</sup></a> invasuros; tum in noctem dilatum consilium
<span class="innerMarginNote right">8</span>esse, quo plus pavoris inferrent. Postremo lux appropinquans exanimare, timorique perpetuo ipsum malum continens fuit cum signa infesta portis sunt inlata. Nequaquam tamen ea nocte neque insequenti
die similis illi quae ad Alliam tam pavide
<span class="innerMarginNote right">9</span>fugerat civitas fuit. Nam cum defendi urbem posse tam parva relicta manu spes nulla esset, placuit cum coniugibus ac liberis iuventutem militarem senatusque robur in arcem Capitoliumque concedere,
<span class="innerMarginNote right">10</span>armisque et frumento conlato inde ex loco munito<a class="footnoteLink" href="#note_LCL172_134_2" id="target_note_LCL172_134_2"><sup>2</sup></a> deos hominesque et Romanum nomen defendere;
<span class="innerMarginNote right">11</span>flaminem sacerdotesque Vestales sacra publica a caede, ab incendiis procul auferre, nec ante deseri cultum eorum quam non superessent qui colerent.
<span class="innerMarginNote right">12</span>Si arx Capitoliumque, sedes deorum, si senatus, caput publici consilii, si militaris iuventus superfuerit imminenti
ruinae urbis, facilem iacturam esse seniorum
<span class="innerMarginNote right">13</span>relictae in urbe utique periturae turbae. Et quo id aequiore animo de plebe multitudo ferret, senes triumphales consularesque simul se cum illis palam dicere obituros nec his corporibus quibus non arma


</p></section><notes><section class="footnotes"><ul><li class="note" id="note_LCL172_134_1"><a class="footnoteCrossrefLink" href="#target_note_LCL172_134_1" title="Click to highlight in text"><sup class="lineRef">1</sup>rati sunt <span class="italic">Walters</span> (<span class="italic">Class. Quart.</span> V (1911) <span class="italic">p.</span> 14): rati (ratu <span class="italic">B</span>) se Ω: rati <span class="italic">V</span>: enim <span class="italic">Walters</span> (<span class="italic">Oxford Text</span>).</a></li><script type="text/javascript">document.getElementById('note_LCL172_134_1').style.display = "none";</script><li class="note" id="note_LCL172_134_2"><a class="footnoteCrossrefLink" href="#target_note_LCL172_134_2" title="Click to highlight in text"><sup class="lineRef">2</sup>inde ex loco munito <span class="italic">Reid</span>: ex loco inde munito Ω.</a></li><script type="text/javascript">document.getElementById('note_LCL172_134_2').style.display = "none";</script></ul></section></notes></section>