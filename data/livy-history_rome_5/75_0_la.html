<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 364</span>nox adpetit prope rivos aquarum sine munimento, sine stationibus ac custodiis passim ferarum ritu sternuntur, nunc ab secundis rebus magis etiam
<span class="innerMarginNote right">7</span>solito incauti. Si vobis in animo est tueri moenia vestra nec pati haec omnia Galliam fieri, prima vigilia capite arma frequentesque<a class="footnoteLink" href="#note_LCL172_150_1" id="target_note_LCL172_150_1"><sup>1</sup></a> me sequimini ad caedem, non ad pugnam. Nisi vinctos somno velut pecudes trucidandos tradidero, non recuso eundem Ardeae rerum mearum exitum, quem Romae habui.”</p>
<p>XLV. Aequis iniquisque persuasum erat tantum bello virum neminem usquam ea tempestate esse. Contione dimissa corpora curant intenti quam mox signum daretur. Quo dato primae silentio noctis ad
<span class="innerMarginNote right">2</span>portas Camillo praesto fuere. Egressi haud procul urbe, sicut praedictum erat, castra Gallorum intuta neglectaque ab omni parte nacti cum ingenti clamore
<span class="innerMarginNote right">3</span>invadunt. Nusquam proelium, omnibus locis caedes est; nuda corpora et soluta somno trucidantur. Extremos
tamen pavor cubilibus suis excitos, quae aut unde vis esset ignaros, in fugam et quosdam in hostem ipsum improvidos tulit. Magna pars in agrum Antiatem delati incursione ab oppidanis in palatos facta circumveniuntur.</p>
<p><span class="innerMarginNote right">4</span>Similis in agro Veienti Tuscorum facta strages

</p></section><notes><section class="footnotes"><ul><li class="note" id="note_LCL172_150_1"><a class="footnoteCrossrefLink" href="#target_note_LCL172_150_1" title="Click to highlight in text"><sup class="lineRef">1</sup>frequentesque <span class="italic">V</span>: frequentes Ω.</a></li><script type="text/javascript">document.getElementById('note_LCL172_150_1').style.display = "none";</script></ul></section></notes></section>