<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 364</span><span class="innerMarginNote right">3</span>libris per duumviros quaereretur; cum Caeritibus hospitium publice fieret quod sacra populi Romani ac sacerdotes recepissent, beneficioque eius populi
<span class="innerMarginNote right">4</span>non intermissus honos deorum immortalium esset; ludi Capitolini fierent, quod Iuppiter optimus maximus suam sedem atque arcem populi Romani in re trepida tutatus esset; collegiumque ad eam rem M. Furius dictator constitueret ex iis<a class="footnoteLink" href="#note_LCL172_168_1" id="target_note_LCL172_168_1"><sup>1</sup></a> qui in Capitolio
<span class="innerMarginNote right">5</span>atque arce habitarent. Expiandae etiam vocis nocturnae quae nuntia cladis ante bellum Gallicum audita neglectaque esset mentio inlata, iussumque
<span class="innerMarginNote right">6</span>templum in Nova via Aio Locutio<a class="footnoteLink" href="#note_LCL172_168_2" id="target_note_LCL172_168_2"><sup>2</sup></a> fieri. Aurum quod Gallis ereptum erat quodque ex aliis templis inter trepidationem in Iovis cellam conlatum, cum quo<a class="footnoteLink" href="#note_LCL172_168_3" id="target_note_LCL172_168_3"><sup>3</sup></a> referri oporteret confusa memoria esset, sacrum
<span class="innerMarginNote right">7</span>omne iudicatum et sub Iovis sella poni iussum. Iam ante in eo religio civitatis apparuerat quod cum in publico deesset aurum, ex quo summa pactae mercedis Gallis confieret, a matronis conlatum acceperant ut sacro auro abstineretur. Matronis gratiae actae honosque additus ut earum sicut virorum post
<span class="innerMarginNote right">8</span>mortem sollemnis laudatio esset. His peractis, quae ad deos pertinebant quaeque per senatum agi poterant,






</p></section><notes><section class="footnotes"><ul><li class="note" id="note_LCL172_168_1"><a class="footnoteCrossrefLink" href="#target_note_LCL172_168_1" title="Click to highlight in text"><sup class="lineRef">1</sup>iis ϛ: hiis <span class="italic">A</span>: eis <span class="italic">VU</span>: his Ω.</a></li><script type="text/javascript">document.getElementById('note_LCL172_168_1').style.display = "none";</script><li class="note" id="note_LCL172_168_2"><a class="footnoteCrossrefLink" href="#target_note_LCL172_168_2" title="Click to highlight in text"><sup class="lineRef">2</sup>iu Nova via Aio Locutio <span class="italic">Sigonius</span> (<span class="italic">cf. Gellius</span> <span class="sc">xvi</span>. xvii. 2, <span class="italic">Cic. Div.</span> <span class="sc">i</span>. 101, <span class="sc">ii</span>. 69): in noua ia locutio <span class="italic">M:</span> in noua iam locutio (<span class="italic">or similar corruptions</span>) Ω.</a></li><script type="text/javascript">document.getElementById('note_LCL172_168_2').style.display = "none";</script><li class="note" id="note_LCL172_168_3"><a class="footnoteCrossrefLink" href="#target_note_LCL172_168_3" title="Click to highlight in text"><sup class="lineRef">3</sup>quo <span class="italic">Mommsen</span>: quo re <span class="italic">V</span>: in quae (inique <span class="italic">H</span>) Ω.</a></li><script type="text/javascript">document.getElementById('note_LCL172_168_3').style.display = "none";</script></ul></section></notes></section>