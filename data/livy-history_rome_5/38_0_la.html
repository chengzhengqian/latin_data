<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 358</span>invidiam lenire quam minimo suo privato incommodo
<span class="innerMarginNote right">16</span>publicoque populi Romani liceret. Convertentem se inter hanc venerationem traditur memoriae prolapsum
cecidisse; idque omen pertinuisse postea eventu rem coniectantibus visum ad damnationem ipsius Camilli, captae deinde urbis Romanae, quod
<span class="innerMarginNote right">17</span>post paucos accidit annos, cladem. Atque ille dies caede hostium ac direptione urbis opulentissimae est consumptus.</p>
<p>XXII. Postero die libera corpora dictator sub corona vendidit. Ea sola pecunia in publicum redigitur,
haud sine ira plebis; et quod rettulere secum praedae, nec duci, qui ad senatum, malignitatis auctores
<span class="innerMarginNote right">2</span>quaerendo, rem arbitrii sui reiecisset, nec senatui, sed Liciniae familiae, ex qua filius ad senatum rettulisset, pater tam popularis sententiae
<span class="innerMarginNote right">3</span>auctor fuisset, acceptum referebant. Cum iam humanae
opes egestae a Veiis essent, amoliri tum deum dona ipsosque deos, sed colentium magis quam
<span class="innerMarginNote right">4</span>rapientium modo, coepere. Namque delecti ex omni exercitu iuvenes pure lautis corporibus, candida veste, quibus deportanda Romam regina Iuno adsignata
erat, venerabundi templum iniere primo religiose
<span class="innerMarginNote right">5</span>admoventes manus, quod id signum more Etrusco nisi certae gentis sacerdos attractare non esset


</p></section><notes></notes></section>