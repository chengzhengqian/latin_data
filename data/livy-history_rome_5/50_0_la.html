<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 360</span><span class="innerMarginNote right">9</span>fore. Poscentes ut confestim inde ad castra hostium duceret—et in conspectu erant posita in plano—nihil
poenae recusabant ni ea ante noctem expugnassent.
<span class="innerMarginNote right">10</span>Conlaudatos corpora curare paratosque esse quarta vigilia iubet. Et hostes nocturnam fugam ex tumulo Romanorum ut ab ea via quae ferebat Verruginem excluderent, fuere obvii, proeliumque ante lucem—sed luna pernox erat—commissum est.
<span class="innerMarginNote right">11</span>Haud<a class="footnoteLink" href="#note_LCL172_100_1" id="target_note_LCL172_100_1"><sup>1</sup></a> incertius diurno proelium fuit; sed clamor Verruginem perlatus, cum castra Romana crederent oppugnari, tantum iniecit pavoris ut nequiquam retinente
atque obsecrante Aemilio Tusculum palati
<span class="innerMarginNote right">12</span>fugerent. Inde fama Romam perlata est Postumium exercitumque occisum. Qui, ubi prima lux metum insidiarum effuse sequentibus sustulit, cum perequitasset
aciem promissa repetens, tantum iniecit ardoris
<span class="innerMarginNote right">13</span>ut non ultra sustinuerint impetum Aequi. Caedes inde fugientium, qualis ubi ira magis quam virtute res geritur, ad perniciem hostium facta est; tristemque
ab Tusculo nuntium nequiquam exterrita civitate litterae a Postumio laureatae sequuntur, victoriam populi Romani esse, Aequorum exercitum deletum.</p>
<p> <span class="marginNote left"><span class="sc">a.u.c.</span> 361</span>XXIX. Tribunorum plebis actiones quia nondum

</p></section><notes><section class="footnotes"><ul><li class="note" id="note_LCL172_100_1"><a class="footnoteCrossrefLink" href="#target_note_LCL172_100_1" title="Click to highlight in text"><sup class="lineRef">1</sup>Haud <span class="italic">Madvig</span>: et haud (aut <span class="italic">FB</span>) Ω.</a></li><script type="text/javascript">document.getElementById('note_LCL172_100_1').style.display = "none";</script></ul></section></notes></section>