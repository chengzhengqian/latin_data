<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 364</span>est, qui urbis iam prope quadringentesimum annum vicinae, oppressae ab hoste invisitato, inaudito, adeo nihil miseriti sunt ut in agrum Romanum eo tempore incursiones facerent plenique praedae Veios etiam praesidiumque, spem ultimam Romani nominis, in
<span class="innerMarginNote right">5</span>animo habuerint oppugnare. Viderant eos milites Romani vagantes per agros et congregato agmine praedam prae se agentis, et castra cernebant haud
<span class="innerMarginNote right">6</span>procul Veiis posita. Inde primum miseratio sui, deinde indignitas atque ex ea ira animos cepit: Etruscisne<a class="footnoteLink" href="#note_LCL172_152_1" id="target_note_LCL172_152_1"><sup>1</sup></a> etiam, a quibus bellum Gallicum in se
<span class="innerMarginNote right">7</span>avertissent, ludibrio esse clades suas? Vix temperavere
animis quin extemplo impetum facerent; compressi a Q. Caedicio centurione, quem sibimet
<span class="innerMarginNote right">8</span>ipsi praefecerant, rem in noctem sustinuere. Tantum
par Camillo defuit auctor: cetera eodem ordine eodemque fortunae eventu gesta. Quin etiam ducibus
captivis, qui caedi nocturnae superfuerant, ad aliam manum Tuscorum ad salinas profecti nocte insequenti ex improviso maiorem caedem edidere, duplicique victoria ovantes Veios redeunt.</p>
<p>XLVI. Romae interim plerumque obsidio segnis et utrimque silentium esse ad id tantum intentis Gallis ne quis hostium evadere inter stationes posset, cum repente iuvenis Romanus admiratione in se



</p></section><notes><section class="footnotes"><ul><li class="note" id="note_LCL172_152_1"><a class="footnoteCrossrefLink" href="#target_note_LCL172_152_1" title="Click to highlight in text"><sup class="lineRef">1</sup>Etruscisne <span class="italic">Vorm.?</span> Ï›: etruscin <span class="italic">MPHDLA</span>: etruscis <span class="italic">P<sup>2</sup>FUBOED<sup>3</sup>A<sup>3</sup>.</span></a></li><script type="text/javascript">document.getElementById('note_LCL172_152_1').style.display = "none";</script></ul></section></notes></section>