<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 361</span>invenerant finem, et plebs continuare latoribus legis tribunatum et patres reficere intercessores legis adnisi
<span class="innerMarginNote right">2</span>sunt; sed plus suis comitiis plebs valuit. Quem dolorem ulti patres sunt senatus consulto facto ut consules, invisus plebi magistratus, crearentur. Annum
post quintum decimum creati consules L.
<span class="innerMarginNote right">3</span>Lucretius Flavus Ser.<a class="footnoteLink" href="#note_LCL172_102_1" id="target_note_LCL172_102_1"><sup>1</sup></a> Sulpicius Camerinus. Principio
huius anni ferociter, quia nemo ex collegio intercessurus
erat, coortis ad perferendam legem tribunis plebis nec segnius ob id ipsum consulibus resistentibus
omnique civitate in unam eam curam conversa Vitelliam coloniam Romanam in suo agro Aequi
<span class="innerMarginNote right">4</span>expugnant. Colonorum pars maxima incolumis, quia nocte proditione oppidum captum liberam per aversa
<span class="innerMarginNote right">5</span>urbis fugam dederat, Romam perfugere. L. Lucretio consuli ea provincia evenit. Is cum exercitu profectus
acie hostes vicit, victorque Romam ad maius
<span class="innerMarginNote right">6</span>aliquanto certamen redit. Dies dicta erat tribunis plebis biennii superioris A. Verginio et Q. Pomponio, quos defendi patrum consensu ad fidem senatus pertinebat; neque enim eos aut vitae ullo crimine alio aut gesti magistratus quisquam arguebat praeterquam
quod gratificantes patribus rogationi tribuniciae
<span class="innerMarginNote right">7</span>intercessissent. Vicit tamen gratiam senatus



</p></section><notes><section class="footnotes"><ul><li class="note" id="note_LCL172_102_1"><a class="footnoteCrossrefLink" href="#target_note_LCL172_102_1" title="Click to highlight in text"><sup class="lineRef">1</sup>Ser. ϛ (<span class="italic">C.I.L.</span> i<sup>2</sup>, <span class="italic">p.</span> 119 <span class="italic">and Diod.</span> <span class="sc">xv</span>. viii. 1): Sergius Ω.</a></li><script type="text/javascript">document.getElementById('note_LCL172_102_1').style.display = "none";</script></ul></section></notes></section>