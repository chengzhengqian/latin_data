<section class="div1 language" lang="la"><section class="div2">
<p> <span class="marginNote left"><span class="sc">a.u.c.</span> 358</span>XXI. Ingens profecta multitudo replevit castra. Tum dictator auspicato egressus cum edixisset ut
<span class="innerMarginNote right">2</span>arma milites caperent, “Tuo ductu” inquit, “Pythice Apollo, tuoque numine instinctus pergo ad delendam urbem Veios tibique hinc decimam partem praedae
<span class="innerMarginNote right">3</span>voveo. Te simul, Iuno regina, quae nunc Veios colis, precor, ut nos victores in nostram tuamque mox futuram urbem sequare, ubi te dignum amplitudine
<span class="innerMarginNote right">4</span>tua templum accipiat.” Haec precatus superante multitudine ab omnibus locis urbem adgreditur, quo minor ab cuniculo ingruentis periculi sensus esset.
<span class="innerMarginNote right">5</span>Veientes ignari se iam a suis vatibus, iam ab externis oraculis proditos, iam in partem praedae suae vocatos deos, alios votis ex urbe sua evocatos hostium templa novasque sedes spectare, seque ultimum illum diem
<span class="innerMarginNote right">6</span>agere, nihil minus timentes quam subrutis cuniculo moenibus arcem iam plenam hostium esse, in muros
<span class="innerMarginNote right">7</span>pro se quisque armati discurrunt, mirantes quidnam id esset quod, cum tot per dies nemo se ab stationibus
Romanus movisset, tum velut repentino icti furore improvidi currerent ad muros.</p>
<p><span class="innerMarginNote right">8</span>Inseritur huic loco fabula: immolante rege Veientium
vocem haruspicis, dicentis qui eius hostiae exta prosecuisset ei victoriam dari, exauditam in cuniculo


</p></section><notes></notes></section>