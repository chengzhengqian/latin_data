<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 360</span>parva fieri, et teri tempus neutro inclinata spe, cum frumentum copiaeque aliae ex ante convecto largius obsessis quam obsidentibus suppeterent. <span class="innerMarginNote right">10</span>Videbaturque aeque diuturnus futurus labor ac Veiis fuisset, ni fortuna imperatori Romano simul et cognitae rebus bellicis virtutis specimen et maturam victoriam dedisset.</p>
<p>XXVII. Mos erat Faliscis eodem magistro liberorum
et comite uti, simulque plures pueri, quod hodie quoque in Graecia manet, unius curae demandabantur.
Principum liberos, sicut fere fit, qui scientia
<span class="innerMarginNote right">2</span>videbatur praecellere erudiebat. Is cum in pace instituisset pueros ante urbem lusus exercendique causa producere, nihil eo more per belli tempus intermisso, modo<a class="footnoteLink" href="#note_LCL172_92_1" id="target_note_LCL172_92_1"><sup>1</sup></a> brevioribus modo longioribus spatiis trahendo eos a porta lusu sermonibusque variatis, longius solito ubi res dedit progressus inter stationes eos hostium castraque inde Romana in
<span class="innerMarginNote right">3</span>praetorium ad Camillum perduxit. Ibi scelesto
<span class="innerMarginNote right">4</span>facinori scelestiorem sermonem addit, Falerios se in manus Romanis tradidisse, quando eos pueros quorum parentes capita ibi rerum sint in potestatem<a class="footnoteLink" href="#note_LCL172_92_2" id="target_note_LCL172_92_2"><sup>2</sup></a> dediderit.
<span class="innerMarginNote right">5</span>Quae ubi Camillus audivit, “Non ad similem” inquit “tui nec populum nec imperatorem scelestus
<span class="innerMarginNote right">6</span>ipse cum scelesto munere venisti. Nobis cum Faliscis


</p></section><notes><section class="footnotes"><ul><li class="note" id="note_LCL172_92_1"><a class="footnoteCrossrefLink" href="#target_note_LCL172_92_1" title="Click to highlight in text"><sup class="lineRef">1</sup>modo <span class="italic">Herlz</span>: dum modo Ω.</a></li><script type="text/javascript">document.getElementById('note_LCL172_92_1').style.display = "none";</script><li class="note" id="note_LCL172_92_2"><a class="footnoteCrossrefLink" href="#target_note_LCL172_92_2" title="Click to highlight in text"><sup class="lineRef">2</sup>in potestatem <span class="italic">Ald</span>.: in potestate Ω.</a></li><script type="text/javascript">document.getElementById('note_LCL172_92_2').style.display = "none";</script></ul></section></notes></section>