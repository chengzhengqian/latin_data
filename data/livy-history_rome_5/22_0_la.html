<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 354</span>agro Anxur nequiquam oppugnatum loco alto situm et, postquam vis inrita erat, vallo fossaque obsideri coeptum. Valerio Potito Volsci provincia evenerat.</p>
<p><span class="innerMarginNote right">7</span>Hoc statu militarium rerum seditio intestina maiore mole coorta quam bella tractabantur; et cum tributum
conferri per tribunos non posset<a class="footnoteLink" href="#note_LCL172_44_1" id="target_note_LCL172_44_1"><sup>1</sup></a> nec stipendium
imperatoribus mitteretur aeraque militaria flagitaret miles, haud procul erat quin castra quoque
<span class="innerMarginNote right">8</span>urbanae seditionis contagione turbarentur. Inter has iras plebis in patres cum tribuni plebi nunc illud tempus esse dicerent stabiliendae libertatis et ab Sergiis Verginiisque ad plebeios viros fortes ac
<span class="innerMarginNote right">9</span>strenuos transferendi summi honoris, non tamen ultra processum est quam ut unus ex plebe, usurpandi iuris causa, P. Licinius Calvus tribunus militum consulari
<span class="innerMarginNote right">10</span>potestate crearetur; ceteri patricii creati, P. Manlius<a class="footnoteLink" href="#note_LCL172_44_2" id="target_note_LCL172_44_2"><sup>2</sup></a> L. Titinius<a class="footnoteLink" href="#note_LCL172_44_3" id="target_note_LCL172_44_3"><sup>3</sup></a> P. Maelius L. Furius Medullinus
<span class="innerMarginNote right">11</span>L. Publilius<a class="footnoteLink" href="#note_LCL172_44_4" id="target_note_LCL172_44_4"><sup>4</sup></a> Volscus. Ipsa plebes mirabatur se tantam rem obtinuisse, non is modo qui creatus erat, vir nullis ante honoribus usus, vetus tantum
<span class="innerMarginNote right">12</span>senator et aetate iam gravis; nec satis constat cur primus ac potissimus ad novum delibandum honorem sit habitus. Alii Cn. Corneli fratris, qui tribunus militum priore anno fuerat triplexque stipendium






</p></section><notes><section class="footnotes"><ul><li class="note" id="note_LCL172_44_1"><a class="footnoteCrossrefLink" href="#target_note_LCL172_44_1" title="Click to highlight in text"><sup class="lineRef">1</sup>posset <span class="italic">D</span>? ϛ: possit Ω.</a></li><script type="text/javascript">document.getElementById('note_LCL172_44_1').style.display = "none";</script><li class="note" id="note_LCL172_44_2"><a class="footnoteCrossrefLink" href="#target_note_LCL172_44_2" title="Click to highlight in text"><sup class="lineRef">2</sup>Manlius <span class="italic">D</span><sup>1</sup> (<span class="italic">or D</span><sup>2</sup>) ϛ: manilius Ω: mamilius <span class="italic">PFUB</span>: mamlius (<span class="italic">or</span> manilius) <span class="italic">D.</span></a></li><script type="text/javascript">document.getElementById('note_LCL172_44_2').style.display = "none";</script><li class="note" id="note_LCL172_44_3"><a class="footnoteCrossrefLink" href="#target_note_LCL172_44_3" title="Click to highlight in text"><sup class="lineRef">3</sup>L. Titinius <span class="italic">Sigon.</span> (<span class="sc">v.</span> xviii. 2, <span class="italic">and Diod.</span> <span class="sc">xiv.</span> xc. 1) p. titinius Ω: et p. titinius <span class="italic">EDA.</span></a></li><script type="text/javascript">document.getElementById('note_LCL172_44_3').style.display = "none";</script><li class="note" id="note_LCL172_44_4"><a class="footnoteCrossrefLink" href="#target_note_LCL172_44_4" title="Click to highlight in text"><sup class="lineRef">4</sup>Publilius <span class="italic">Sigon.</span> (<span class="italic">C.I.L.</span> i<sup>2</sup>, <span class="italic">p.</span> 116): popilius Ω: populius
<span class="italic">U.</span></a></li><script type="text/javascript">document.getElementById('note_LCL172_44_4').style.display = "none";</script></ul></section></notes></section>