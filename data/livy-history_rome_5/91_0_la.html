<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 364</span><span class="innerMarginNote right">8</span>pati parati estis? Si tota urbe nullum melius ampliusve
tectum fieri possit quam casa illa conditoris est nostri, non in casis ritu pastorum agrestiumque habitare est satius inter sacra penatesque nostros
<span class="innerMarginNote right">9</span>quam exsulatum publice ire? Maiores nostri, convenae
pastoresque, cum in his locis nihil praeter silvas paludesque esset, novam urbem tam brevi aedificarunt: nos Capitolio atque arce<a class="footnoteLink" href="#note_LCL172_182_1" id="target_note_LCL172_182_1"><sup>1</sup></a> incolumi, stantibus templis deorum aedificare incensa piget? Et quod singuli facturi fuimus, si aedes nostrae deflagrassent,
hoc in publico incendio universi recusamus
facere?</p>
<p>LIV. “Quid tandem? Si fraude, si casu Veiis incendium
ortum sit, ventoque, ut fieri potest, diffusa flamma magnam partem urbis absumat, Fidenas inde aut Gabios aliamve quam urbem quaesituri sumus
<span class="innerMarginNote right">2</span>quo transmigremus? Adeo nihil tenet solum patriae nec haec terra quam matrem appellamus, sed in superficie tignisque caritas nobis patriae pendet? Et
<span class="innerMarginNote right">3</span>quidem—fatebor vobis, etsi minus iniuriae vestrae<a class="footnoteLink" href="#note_LCL172_182_2" id="target_note_LCL172_182_2"><sup>2</sup></a> meminisse iuvat—cum abessem, quotienscumque patria in mentem veniret, haec omnia occurrebant, colles campique et Tiberis et adsueta oculis regio et hoc caelum sub quo natus educatusque essem; quae vos, Quirites, nunc moveant potius caritate sua ut maneatis in sede vestra, quam postea, cum reliqueritis
<span class="innerMarginNote right">4</span>eam, macerent desiderio. Non sine causa di




</p></section><notes><section class="footnotes"><ul><li class="note" id="note_LCL172_182_1"><a class="footnoteCrossrefLink" href="#target_note_LCL172_182_1" title="Click to highlight in text"><sup class="lineRef">1</sup>atque arce <span class="italic">Wesenberg:</span> arce Ω.</a></li><script type="text/javascript">document.getElementById('note_LCL172_182_1').style.display = "none";</script><li class="note" id="note_LCL172_182_2"><a class="footnoteCrossrefLink" href="#target_note_LCL172_182_2" title="Click to highlight in text"><sup class="lineRef">2</sup>iniuriae vestrae <span class="italic">Conway and Walters:</span> iniuriae vestrae quam meae calamitatis (quam calamitatis meae <span class="italic">HDLA</span>) Ω.</a></li><script type="text/javascript">document.getElementById('note_LCL172_182_2').style.display = "none";</script></ul></section></notes></section>