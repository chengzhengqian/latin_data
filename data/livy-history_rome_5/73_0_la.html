<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 364</span>nihil temere nec trepide; ad omnis aditus stationibus firmatis, qua signa ferri videbant ea robore virorum opposito scandere hostem sinunt, quo successerit magis in arduum eo pelli posse per proclive facilius
<span class="innerMarginNote right">3</span>rati. Medio fere clivo restitere, atque inde ex loco superiore, qui prope sua sponte in hostem inferebat impetu facto, strage ea ac<a class="footnoteLink" href="#note_LCL172_146_1" id="target_note_LCL172_146_1"><sup>1</sup></a> ruina fudere Gallos ut nunquam postea nec pars nec universi temptaverint
<span class="innerMarginNote right">4</span>tale pugnae genus. Omissa itaque spe per vim atque arma subeundi obsidionem parant, cuius ad id tempus immemores et quod in urbe fuerat frumentum
incendiis urbis absumpserant, et ex agris
<span class="innerMarginNote right">5</span>per eos ipsos dies raptum omne Veios erat. Igitur exercitu diviso partim per finitimos populos praedari placuit, partim obsideri arcem, ut obsidentibus frumentum populatores agrorum praeberent.</p>
<p><span class="innerMarginNote right">6</span>Proficiscentis Gallos ab urbe ad Romanam experiendam
virtutem fortuna ipsa Ardeam, ubi Camillus
<span class="innerMarginNote right">7</span>exsulabat, duxit; qui maestior ibi fortuna publica quam sua cum dis hominibusque accusandis senesceret,
indignando mirandoque ubi illi viri essent qui secum Veios Faleriosque cepissent, qui alia bella
<span class="innerMarginNote right">8</span>fortius semper quam felicius gessissent, repente audit Gallorum exercitum adventare atque de eo pavidos

</p></section><notes><section class="footnotes"><ul><li class="note" id="note_LCL172_146_1"><a class="footnoteCrossrefLink" href="#target_note_LCL172_146_1" title="Click to highlight in text"><sup class="lineRef">1</sup>strage ea ac <span class="italic">Madvig</span>: strage ac Î©.</a></li><script type="text/javascript">document.getElementById('note_LCL172_146_1').style.display = "none";</script></ul></section></notes></section>