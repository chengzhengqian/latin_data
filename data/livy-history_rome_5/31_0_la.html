<section class="div1 language" lang="la"><section class="div2">
<p> <span class="marginNote left"><span class="sc">a.u.c.</span> 358</span>XVIII. Haud invitis patribus P. Licinium Calvum
praerogativae<a class="footnoteLink" href="#note_LCL172_62_1" id="target_note_LCL172_62_1"><sup>1</sup></a> tribunum militum non petentem
creant, moderationis expertae in priore magistratu virum, ceterum iam tum exactae aetatis; omnesque
<span class="innerMarginNote right">2</span>deinceps ex collegio eiusdem anni refici apparebat, L. Titinium P. Maenium<a class="footnoteLink" href="#note_LCL172_62_2" id="target_note_LCL172_62_2"><sup>2</sup></a> Cn. Genucium L. Atilium. Qui priusquam renuntiarentur iure vocatis tribubus, permissu interregis P. Licinius Calvus ita verba
<span class="innerMarginNote right">3</span>fecit: “Omen concordiae, Quirites, rei maxime in hoc tempus utili, memoria nostri magistratus vos his
<span class="innerMarginNote right">4</span>comitiis petere in insequentem annum video; sed collegas<a class="footnoteLink" href="#note_LCL172_62_3" id="target_note_LCL172_62_3"><sup>3</sup></a> eosdem reficitis, etiam usu meliores factos, me iam non eundem sed umbram nomenque P. Licini relictum videtis. Vires corporis adfectae, sensus oculorum atque aurium hebetes, memoria
<span class="innerMarginNote right">5</span>labat, vigor animi obtunsus. En vobis” inquit “iuvenem” filium tenens, “effigiem atque imaginem eius quem vos antea tribunum militum ex plebe primum fecistis. Hunc ego institutum disciplina mea vicarium pro me rei publicae do dicoque vosque quaeso, Quirites, delatum mihi ultro honorem huic petenti meisque pro eo adiectis precibus mandetis.”
<span class="innerMarginNote right">6</span>Datum id petenti patri, filiusque eius P. Licinius tribunus militum consulari potestate cum iis quos
<span class="innerMarginNote right">7</span>supra scripsimus declaratus. Titinius Genuciusque





</p></section><notes><section class="footnotes"><ul><li class="note" id="note_LCL172_62_1"><a class="footnoteCrossrefLink" href="#target_note_LCL172_62_1" title="Click to highlight in text"><sup class="lineRef">1</sup>praerogativae <span class="italic">Sigonius</span>: praerogatiua (progatiua <span class="italic">P</span>) Ω.</a></li><script type="text/javascript">document.getElementById('note_LCL172_62_1').style.display = "none";</script><li class="note" id="note_LCL172_62_2"><a class="footnoteCrossrefLink" href="#target_note_LCL172_62_2" title="Click to highlight in text"><sup class="lineRef">2</sup>P. Maenium Ω: P. Maenium Q. Manlium <span class="italic">Niebuhr</span>: Q. Manlium P. Maenium <span class="italic">Madvig</span> (<span class="italic">cf.</span> v. xii. 10, <span class="italic">and C.I.L.</span> i,<sup>2</sup> <span class="italic">p.</span> 118).</a></li><script type="text/javascript">document.getElementById('note_LCL172_62_2').style.display = "none";</script><li class="note" id="note_LCL172_62_3"><a class="footnoteCrossrefLink" href="#target_note_LCL172_62_3" title="Click to highlight in text"><sup class="lineRef">3</sup>sed collegas <span class="italic">Madvig</span>: sit (<span class="italic">or</span> et sit <span class="italic">or</span> et si <span class="italic">or</span> et ii <span class="italic">or</span> si et <span class="italic">or</span> sic) collegas Ω.</a></li><script type="text/javascript">document.getElementById('note_LCL172_62_3').style.display = "none";</script></ul></section></notes></section>