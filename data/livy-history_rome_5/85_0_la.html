<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 364</span>terant, tum demum agitantibus tribunis plebem adsiduis
contionibus, ut relictis ruinis in urbem
paratam Veios transmigrarent, in contionem universo
senatu prosequente escendit atque ita verba
fecit:</p>
<p>LI. “Adeo mihi acerbae sunt, Quirites, contentiones
cum tribunis plebis, ut nec tristissimi exsilii solacium aliud habuerim, quoad Ardeae vixi, quam quod procul ab his certaminibus eram, et ob eadem haec non si miliens senatus consulto<a class="footnoteLink" href="#note_LCL172_170_1" id="target_note_LCL172_170_1"><sup>1</sup></a> populique
<span class="innerMarginNote right">2</span>iussu revocaretis, rediturus unquam fuerim. Nec nunc me ut redirem mea voluntas mutata sed vestra fortuna perpulit; quippe ut in sua sede maneret patria, id agebatur, non ut ego utique in patria essem. Et nunc quiescerem ac tacerem libenter, nisi haec quoque pro patria dimicatio esset; cui deesse, quoad vita suppetat, aliis turpe, Camillo
<span class="innerMarginNote right">3</span>etiam nefas est. Quid enim repetiimus,<a class="footnoteLink" href="#note_LCL172_170_2" id="target_note_LCL172_170_2"><sup>2</sup></a> quid obsessam
ex hostium manibus eripuimus, si reciperatam ipsi deserimus? Et cum victoribus Gallis capta tota urbe Capitolium tamen atque arcem dique et homines
Romani tenuerint,<a class="footnoteLink" href="#note_LCL172_170_3" id="target_note_LCL172_170_3"><sup>3</sup></a> victoribus Romanis reciperata
urbe arx quoque et Capitolium deseretur, et plus vastitatis huic urbi secunda nostra fortuna
<span class="innerMarginNote right">4</span>faciet quam adversa fecit? Equidem si nobis cum urbe simul positae traditaeque per manus religiones



</p></section><notes><section class="footnotes"><ul><li class="note" id="note_LCL172_170_1"><a class="footnoteCrossrefLink" href="#target_note_LCL172_170_1" title="Click to highlight in text"><sup class="lineRef">1</sup>si miliens senatus consulto <span class="italic">Weissenborn:</span> si mille i͞c͞ <span class="italic">S M:</span> aimile senatus consulti <span class="italic">V</span>: simillae sic <span class="italic">(or other corruption</span>s) Ω.</a></li><script type="text/javascript">document.getElementById('note_LCL172_170_1').style.display = "none";</script><li class="note" id="note_LCL172_170_2"><a class="footnoteCrossrefLink" href="#target_note_LCL172_170_2" title="Click to highlight in text"><sup class="lineRef">2</sup>repetiimus ϛ: repetimus Ω.</a></li><script type="text/javascript">document.getElementById('note_LCL172_170_2').style.display = "none";</script><li class="note" id="note_LCL172_170_3"><a class="footnoteCrossrefLink" href="#target_note_LCL172_170_3" title="Click to highlight in text"><sup class="lineRef">3</sup>tenuerint <span class="italic">Conway:</span> tenuerint habitauerint Ω (<span class="italic">but there is a punct. in a space before and in one after habitauerint in PFO, and after it in E, and D<sup>4</sup> marks it as interpolated, while F writes it with a capital</span> H): tenuerint et habitauerint <span class="italic">V.</span></a></li><script type="text/javascript">document.getElementById('note_LCL172_170_3').style.display = "none";</script></ul></section></notes></section>