<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 351</span>Veios expugnabit, nisi auxilio hostibus tribuni plebis fuerint, et Romae invenerint praesidia Veientes quae nequiquam in Etruria quaerunt.</p>
<p><span class="innerMarginNote right">11</span>“An est quicquam quod Veientibus optatum aeque contingere possit quam ut seditionibus primum urbs Romana, deinde velut ex contagione castra impleantur?
<span class="innerMarginNote right">12</span>At hercule apud hostes tanta modestia est ut non obsidionis taedio, non denique regni quicquam apud eos novatum sit, non negata auxilia ab Etruscis
<span class="innerMarginNote right">13</span>inritaverint animos; morietur enim extemplo quicumque
erit seditionis auctor, nec cuiquam dicere ea
<span class="innerMarginNote right">14</span>licebit, quae apud vos impune dicuntur. Fustuarium meretur qui signa relinquit aut praesidio decedit: auctores signa relinquendi et deserendi castra non uni aut alteri militi, sed universis exercitibus palam
<span class="innerMarginNote right">15</span>in contione audiuntur; adeo quidquid tribunus plebi loquitur, etsi prodendae patriae dissolvendaeque rei publicae est, adsuestis aequi<a class="footnoteLink" href="#note_LCL172_22_1" id="target_note_LCL172_22_1"><sup>1</sup></a> audire et dulcedine potestatis eius capti quaelibet sub ea scelera latere
<span class="innerMarginNote right">16</span>sinitis. Reliquum est ut quae hic vociferantur, eadem in castris et apud milites agant et exercitus corrumpant
<span class="innerMarginNote right">17</span>ducibusque parere non patiantur, quoniam ea demum Romae libertas est, non senatum, non magistratus,
non leges, non mores maiorum, non instituta patrum, non disciplinam vereri militiae.”</p>
<p>VII. Par iam etiam in contionibus erat Appius tribunis plebis, cum subito, unde minime quis crederet, accepta calamitas apud Veios et superiorem Appium



</p></section><notes><section class="footnotes"><ul><li class="note" id="note_LCL172_22_1"><a class="footnoteCrossrefLink" href="#target_note_LCL172_22_1" title="Click to highlight in text"><sup class="lineRef">1</sup>aequi <span class="italic">Rhenanus</span>: qui (<span class="italic">omitted by UO</span>: <span class="italic">space of not more than four letters in V</span>): ei <span class="italic">E</span><sup>2</sup>: quidem <span class="italic">D</span><sup>4</sup>: Quirites <span class="italic">Gulielmus</span>:
quieti <span class="italic">Welz.</span></a></li><script type="text/javascript">document.getElementById('note_LCL172_22_1').style.display = "none";</script></ul></section></notes></section>