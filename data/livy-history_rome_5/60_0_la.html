<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 363</span>duce vestigia priorum secuta eodem saltu
favente Belloveso cum transcendisset Alpes, ubi nunc
<span class="innerMarginNote right">2</span>Brixia ac Verona urbes sunt locos tenuere. Libui considunt post hos Salluviique<a class="footnoteLink" href="#note_LCL172_120_1" id="target_note_LCL172_120_1"><sup>1</sup></a> prope antiquam gentem Laevos Ligures incolentes circa Ticinum amnem. Poenino deinde<a class="footnoteLink" href="#note_LCL172_120_2" id="target_note_LCL172_120_2"><sup>2</sup></a> Boii Lingonesque transgressi
cum iam inter Padum atque Alpes omnia tenerentur, Pado ratibus traiecto non Etruscos modo sed etiam Umbros agro pellunt; intra Appenninum
<span class="innerMarginNote right">3</span>tamen sese tenuere. Tum Senones, recentissimi advenarum, ab Utente flumine usque ad Aesim fines habuere. Hanc gentem Clusium Romamque inde venisse comperio: id parum certum est, solamne an ab omnibus Cisalpinorum Gallorum populis adiutam.</p>
<p><span class="innerMarginNote right">4</span>Clusini novo bello exterriti cum multitudinem, cum formas hominum invisitatas cernerent et genus armorum, audirentque saepe ab iis cis Padum ultraque legiones Etruscorum fusas, quamquam adversus
Romanos nullum eis ius societatis amicitiaeve erat, nisi quod Veientes consanguineos adversus populum Romanum non defendissent, legatos Romani
<span class="innerMarginNote right">5</span>qui auxilium ab senatu peterent, misere. De auxilio nihil impetratum; legati tres M. Fabi Ambusti
filii missi, qui senatus populique<a class="footnoteLink" href="#note_LCL172_120_3" id="target_note_LCL172_120_3"><sup>3</sup></a> Romani nomine agerent cum Gallis ne a quibus nullam iniuriam accepissent socios populi Romani atque
<span class="innerMarginNote right">6</span>amicos oppugnarent. Romanis eos bello quoque, si



</p></section><notes><section class="footnotes"><ul><li class="note" id="note_LCL172_120_1"><a class="footnoteCrossrefLink" href="#target_note_LCL172_120_1" title="Click to highlight in text"><sup class="lineRef">1</sup>Salluviique <span class="italic">Madvig</span>: salluui (<span class="italic">or</span> salluii <span class="italic">or</span> saluuii) qui Ω.</a></li><script type="text/javascript">document.getElementById('note_LCL172_120_1').style.display = "none";</script><li class="note" id="note_LCL172_120_2"><a class="footnoteCrossrefLink" href="#target_note_LCL172_120_2" title="Click to highlight in text"><sup class="lineRef">2</sup>poenino deinde <span class="italic">E<sup>3</sup></span>ϛ: poeni nonne inde <span class="italic">M</span>: poeninon deinde <span class="italic">Vorm. M<sup>2</sup></span> (<span class="italic">or M<sup>1</sup></span>) <span class="italic">UO<sup>1</sup>E<sup>1</sup>H</span>: paeni non deinde <span class="italic">PL</span>; peninon deinde <span class="italic">FBA</span>: poeninen deinde <span class="italic">O</span>: poenis non deinde <span class="italic">E</span> pene noti <span class="italic">D<sup>2</sup></span> (<span class="italic">over erasure</span>).</a></li><script type="text/javascript">document.getElementById('note_LCL172_120_2').style.display = "none";</script><li class="note" id="note_LCL172_120_3"><a class="footnoteCrossrefLink" href="#target_note_LCL172_120_3" title="Click to highlight in text"><sup class="lineRef">3</sup>populique <span class="italic">A<sup>1</sup></span> (<span class="italic">or A<sup>2</sup></span>) ϛ <span class="italic">Ald</span>.: populi Ω.</a></li><script type="text/javascript">document.getElementById('note_LCL172_120_3').style.display = "none";</script></ul></section></notes></section>