<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 351</span>finem captis Veiis imposuerimus. Si hercules nulla alia causa, ipsa indignitas perseverantiam imponere
<span class="innerMarginNote right">11</span>debuit. Decem quondam annos urbs oppugnata est ob unam mulierem ab universa Graecia, quam procul
<span class="innerMarginNote right">12</span>ab domo? quot terras, quot maria distans? Nos intra vicesimum lapidem in conspectu prope urbis nostrae annuam oppugnationem perferre piget? Scilicet
quia levis causa belli est nec satis quicquam iusti doloris est quod nos ad perseverandum stimulet.
<span class="innerMarginNote right">13</span>Septiens rebellarunt; in pace nunquam fida fuerunt; agros nostros miliens depopulati sunt; Fidenates deficere a nobis coegerunt; colonos nostros ibi interfecerunt;
<span class="innerMarginNote right">14</span>auctores fuere contra ius caedis impiae legatorum nostrorum; Etruriam omnem adversus nos concitare voluerunt hodieque id moliuntur; res repetentes legatos nostros haud procul afuit quin violarent.</p>
<p>V. â€œCum his molliter et per dilationes bellum geri oportet? Si nos tam iustum odium nihil movet, ne
<span class="innerMarginNote right">2</span>illa quidem, oro vos, movent? Operibus ingentibus saepta urbs est, quibus intra muros coercetur hostis;
<span class="innerMarginNote right">3</span>agrum non coluit, et culta evastata sunt bello; si reducimus exercitum, quis est qui dubitet illos non a cupiditate solum ulciscendi, sed etiam necessitate imposita ex alieno praedandi, cum sua amiserint, agrum nostrum invasuros? Non differimus igitur bellum isto consilio, sed intra fines nostros accipimus.
</p></section><notes></notes></section>