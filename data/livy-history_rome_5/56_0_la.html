<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 363</span><span class="innerMarginNote right">5</span>donec Volsiniensibus fessis bello ea condicione ut res populo Romano redderent stipendiumque eius anni exercitui praestarent, in viginti annos indutiae datae.</p>
<p><span class="innerMarginNote right">6</span>Eodem anno M. Caedicius de plebe nuntiavit tribunis se in Nova via, ubi nunc sacellum est supra aedem Vestae, vocem noctis silentio audisse clariorem humana, quae magistratibus dici iuberet Gallos adventare.
<span class="innerMarginNote right">7</span>Id, ut fit, propter auctoris humilitatem spretum et quod longinqua eoque ignotior gens erat. Neque deorum modo monita ingruente fato spreta, sed humanam quoque opem, quae una erat, M.
<span class="innerMarginNote right">8</span>Furium ab urbe amovere. Qui die dicta ab L. Apuleio tribuno plebis propter praedam Veientanam, filio quoque adulescente per idem tempus orbatus cum accitis domum tribulibus clientibusque, quae<a class="footnoteLink" href="#note_LCL172_112_1" id="target_note_LCL172_112_1"><sup>1</sup></a> magna pars plebis erat, percontatus animos eorum responsum
tulisset se conlaturos quanti damnatus esset,
<span class="innerMarginNote right">9</span>absolvere eum non posse, in exsilium abiit, precatus ab dis immortalibus si innoxio sibi ea iniuria fieret, primo quoque tempore desiderium sui civitati ingratae
facerent. Absens quindecim milibus gravis aeris damnatur.</p>
<p>XXXIII. Expulso cive quo manente, si quicquam humanorum certi est, capi Roma non potuerat, adventante
fatali urbi clade legati ab Clusinis veniunt

</p></section><notes><section class="footnotes"><ul><li class="note" id="note_LCL172_112_1"><a class="footnoteCrossrefLink" href="#target_note_LCL172_112_1" title="Click to highlight in text"><sup class="lineRef">1</sup>clientibusque, quae ϛ: clientibus quae(que <span class="italic">E</span>: quae <span class="italic">E<sup>2</sup> or E<sup>3</sup></span>: q <span class="italic">BD</span>: q que D<sup>4</sup>) Ω: eo clientibus quae <span class="italic">M</span>: et clientilus
quae <span class="italic">A<sup>1</sup></span>: <span class="italic">wanting in V.</span></a></li><script type="text/javascript">document.getElementById('note_LCL172_112_1').style.display = "none";</script></ul></section></notes></section>