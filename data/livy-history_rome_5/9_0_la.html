<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 351</span>id quod nunc offendit Etruscos, rex creatus Veiis, mutari spatio interposito possit vel consensu civitatis, ut eo reconcilient Etruriae animos, vel ipsius voluntate
regis, qui obstare regnum suum saluti civium
<span class="innerMarginNote right">11</span>nolit? Videte quot res quam inutiles sequantur illam viam consilii, iactura operum tanto labore factorum,
vastatio imminens finium nostrorum, Etruscum
<span class="innerMarginNote right">12</span>bellum pro Veiente concitatum. Haec sunt, tribuni, consilia vestra, non hercule dissimilia ac si quis aegro qui curari se fortiter passus extemplo convalescere possit, cibi gratia praesentis aut potionis longinquum et forsitan insanabilem morbum efficiat.</p>
<p>VI. “Si mediusfidius, ad hoc bellum nihil pertineret,
ad disciplinam certe militiae plurimum intererat insuescere militem nostrum non solum parata<a class="footnoteLink" href="#note_LCL172_18_1" id="target_note_LCL172_18_1"><sup>1</sup></a> victoria
<span class="innerMarginNote right">2</span>frui, sed, si etiam res lentior sit, pati taedium et quamvis serae spei exitum exspectare et si non sit aestate perfectum bellum, hiemem opperiri nec, sicut aestivas aves, statim autumno tecta ac recessus<a class="footnoteLink" href="#note_LCL172_18_2" id="target_note_LCL172_18_2"><sup>2</sup></a>
<span class="innerMarginNote right">3</span>circumspicere. Obsecro vos, venandi studium ac voluptas homines per nives ac pruinas in montes silvasque rapit: belli necessitatibus eam patientiam non adhibebimus quam vel lusus<a class="footnoteLink" href="#note_LCL172_18_3" id="target_note_LCL172_18_3"><sup>3</sup></a> ac voluptas elicere
<span class="innerMarginNote right">4</span>solet? Adeone effeminata corpora militum nostrorum
esse putamus, adeo molles animos, ut hiemem



</p></section><notes><section class="footnotes"><ul><li class="note" id="note_LCL172_18_1"><a class="footnoteCrossrefLink" href="#target_note_LCL172_18_1" title="Click to highlight in text"><sup class="lineRef">1</sup>parata <span class="italic">U</span>ϛ: parta Ω: parua <span class="italic">O</span>.</a></li><script type="text/javascript">document.getElementById('note_LCL172_18_1').style.display = "none";</script><li class="note" id="note_LCL172_18_2"><a class="footnoteCrossrefLink" href="#target_note_LCL172_18_2" title="Click to highlight in text"><sup class="lineRef">2</sup>recessus <span class="italic">V</span>: recessum (recensum <span class="italic">B</span>)Ω.</a></li><script type="text/javascript">document.getElementById('note_LCL172_18_2').style.display = "none";</script><li class="note" id="note_LCL172_18_3"><a class="footnoteCrossrefLink" href="#target_note_LCL172_18_3" title="Click to highlight in text"><sup class="lineRef">3</sup>vel lusus <span class="italic">early edd</span>.: uel usus (lusus <span class="italic">D</span>) Ω.</a></li><script type="text/javascript">document.getElementById('note_LCL172_18_3').style.display = "none";</script></ul></section></notes></section>