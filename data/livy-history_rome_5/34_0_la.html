<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 358</span>facta et a procursationibus, quae multae temere inter murum ac vallum fiebant, edicto ne quis iniussu
<span class="innerMarginNote right">10</span>pugnaret, ad opus milites traducti. Operum fuit omnium longe maximum ac laboriosissimum cuniculus in arcem hostium agi coeptus. Quod ne intermitteretur
<span class="innerMarginNote right">11</span>opus neu sub terra continuus labor eosdem conficeret, in partes sex munitorum numerum divisit; senae horae in orbem operi attributae sunt; nocte ac die nunquam ante omissum quam in arcem viam facerent.</p>
<p>XX. Dictator cum iam in manibus videret victoriam esse, urbem opulentissimam capi, tantumque praedae fore quantum non omnibus in unum conlatis ante
<span class="innerMarginNote right">2</span>bellis fuisset, ne quam inde aut militum iram ex malignitate praedae partitae aut invidiam apud patres ex prodiga largitione caperet, litteras ad senatum
<span class="innerMarginNote right">3</span>misit, deum immortalium benignitate suis consiliis patientia militum Veios iam fore in potestate populi
<span class="innerMarginNote right">4</span>Romani; quid de praeda faciendum censerent? Duae senatum distinebant sententiae, senis P. Licini, quem primum dixisse a filio interrogatum ferunt, edici palam placere populo ut qui particeps esse
<span class="innerMarginNote right">5</span>praedae vellet in castra Veios iret, altera Ap. Claudi, qui largitionem novam prodigam inaequalem inconsultam



</p></section><notes></notes></section>