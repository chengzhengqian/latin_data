<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 357</span><span class="innerMarginNote right">7</span>suorum spoliis Romam revertuntur. Biduum ad
recognoscendas res datum dominis; tertio incognita—erant autem ea pleraque hostium ipsorum—sub hasta veniere, quodque inde redactum militibus est divisum.</p>
<p><span class="innerMarginNote right">8</span>Cetera bella maximeque Veiens incerti exitus erant. Iamque Romani desperata ope humana fata et deos spectabant, cum legati ab Delphis venerunt sortem oraculi adferentes congruentem responso
<span class="innerMarginNote right">9</span>captivi vatis: “Romane, aquam Albanam cave lacu contineri, cave in mare manare suo flumine sinas; emissam per agros rigabis dissipatamque rivis exstingues;
<span class="innerMarginNote right">10</span>tum tu insiste audax hostium muris, memor quam per tot annos obsides urbem ex ea tibi his
<span class="innerMarginNote right">11</span>quae nunc panduntur fatis victoriam datam. Bello perfecto donum amplum victor ad mea templa portato, sacraque patria, quorum omissa cura est, instaurata ut adsolet facito.”</p>
<p>XVII. Ingens inde haberi captivus vates coeptus, eumque adhibere tribuni militum Cornelius Postumiusque
ad prodigii Albani procurationem ac deos
<span class="innerMarginNote right">2</span>rite placandos coepere; inventumque tandem est ubi neglectas caerimonias intermissumve sollemne di arguerent: nihil profecto aliud esse quam magistratus
vitio creatos Latinas sacrumque in Albano
<span class="innerMarginNote right">3</span>monte non rite concepisse; unam expiationem eorum


</p></section><notes></notes></section>