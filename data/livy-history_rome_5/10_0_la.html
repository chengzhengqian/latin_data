<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 351</span>unam durare in castris, abesse ab domo non possint? Ut tamquam navale bellum tempestatibus captandis et observando tempore anni gerant, non aestus, non
<span class="innerMarginNote right">5</span>frigora pati possint? Erubescant profecto si quis eis haec obiciat, contendantque et animis et corporibus suis virilem patientiam inesse, et se iuxta hieme atque aestate bella gerere posse nec se patrocinium mollitiae inertiaeque mandasse tribunis, et meminisse hanc ipsam potestatem non in umbra nec in tectis maiores suos creasse.</p>
<p><span class="innerMarginNote right">6</span>“Haec virtute militum vestrorum, haec Romano nomine sunt digna, non Veios tantum nec hoc bellum intueri quod instat, sed famam et ad alia<a class="footnoteLink" href="#note_LCL172_20_1" id="target_note_LCL172_20_1"><sup>1</sup></a> bella et ad
<span class="innerMarginNote right">7</span>ceteros populos in posterum quaerere. An mediocre discrimen opinionis secuturum ex hac re putatis, utrum tandem finitimi populum Romanum eum esse putent cuius si qua urbs primum illum brevissimi temporis sustinuerit impetum, nihil deinde timeat,
<span class="innerMarginNote right">8</span>an hic sit terror nominis nostri ut exercitum Romanum non taedium longinquae oppugnationis, non vis hiemis ab urbe circumsessa semel amovere possit, nec finem ullum alium belli quam victoriam noverit nec impetu
<span class="innerMarginNote right">9</span>potius bella quam perseverantia gerat? Quae in omni quidem genere militiae, maxime tamen in obsidendis
urbibus necessaria est, quarum plerasque munitionibus ac naturali situ inexpugnabiles fame
<span class="innerMarginNote right">10</span>sitique tempus ipsum vincit atque expugnat,—sicut

</p></section><notes><section class="footnotes"><ul><li class="note" id="note_LCL172_20_1"><a class="footnoteCrossrefLink" href="#target_note_LCL172_20_1" title="Click to highlight in text"><sup class="lineRef">1</sup>et ad alia <span class="italic">early edd</span>.: et alia Ω: ad alia ϛ.</a></li><script type="text/javascript">document.getElementById('note_LCL172_20_1').style.display = "none";</script></ul></section></notes></section>