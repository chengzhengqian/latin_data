<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 352</span>cura omnium in Veiens bellum intenta est,neglectum Anxuri<a class="footnoteLink" href="#note_LCL172_28_1" id="target_note_LCL172_28_1"><sup>1</sup></a> praesidium vacationibus militum et Volscos mercatores volgo receptando proditis repente portarum
<span class="innerMarginNote right">3</span>custodibus oppressum est. Minus militum periit, quia praeter aegros lixarum in modum omnes
<span class="innerMarginNote right">4</span>per agros vicinasque urbes negotiabantur. Nec Veiis melius gesta res, quod tum caput omnium curarum publicarum erat; nam et duces Romani plus inter se irarum quam adversus hostes animi habuerunt, et auctum est bellum adventu repentino Capenatium
<span class="innerMarginNote right">5</span>atque Faliscorum. Hi duo Etruriae populi, quia proximi regione erant, devictis Veiis bello quoque
<span class="innerMarginNote right">6</span>Romano se proximos fore credentes, Falisci propria etiam causa infesti, quod Fidenati bello se iam antea immiscuerant, per legatos ultro citroque missos iure iurando inter se obligati, cum exercitibus necopinato
<span class="innerMarginNote right">7</span>ad Veios accessere. Forte ea regione qua<a class="footnoteLink" href="#note_LCL172_28_2" id="target_note_LCL172_28_2"><sup>2</sup></a> M.’ Sergius tribunus militum praeerat castra adorti sunt ingentemque terrorem intulere, quia Etruriam omnem excitam sedibus magna mole adesse Romani crediderant.
Eadem opinio Veientes in urbe concitavit.
<span class="innerMarginNote right">8</span>Ita ancipiti proelio castra Romana oppugnabantur; concursantesque cum huc atque illuc signa transferrent,
nec Veientem satis cohibere intra munitiones nec suis munimentis arcere vim ac tueri se ab exteriore




</p></section><notes><section class="footnotes"><ul><li class="note" id="note_LCL172_28_1"><a class="footnoteCrossrefLink" href="#target_note_LCL172_28_1" title="Click to highlight in text"><sup class="lineRef">1</sup>Anxuri
<span class="italic">a</span><sup>2</sup> <span class="italic">Bekker</span>: anxyri (<span class="italic">or</span> ancxyri, <span class="italic">or</span> anxiri) Ω (<span class="italic">not in V</span>).</a></li><script type="text/javascript">document.getElementById('note_LCL172_28_1').style.display = "none";</script><li class="note" id="note_LCL172_28_2"><a class="footnoteCrossrefLink" href="#target_note_LCL172_28_2" title="Click to highlight in text"><sup class="lineRef">2</sup>qua M.’ Sergius <span class="italic">Sigonius</span>: qua m sergius <span class="italic">HDL</span>: quam sergius <span class="italic">M</span><sup>1</sup> <span class="italic">or Μ</span><sup>2</sup> <span class="italic">PFBa</span>: qua sergius <span class="italic">MUOΕ.</span></a></li><script type="text/javascript">document.getElementById('note_LCL172_28_2').style.display = "none";</script></ul></section></notes></section>