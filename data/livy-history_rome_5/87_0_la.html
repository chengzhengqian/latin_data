<section class="div1 language" lang="la"><section class="div2">
<p> <span class="marginNote left"><span class="sc">a.u.c.</span> 364</span>LII. “Haec culti neglectique numinis tanta momenta<a class="footnoteLink" href="#note_LCL172_174_1" id="target_note_LCL172_174_1"><sup>1</sup></a>
in rebus humanis cernentes ecquid sentitis, Quirites, quantum vixdum e naufragiis prioris culpae
<span class="innerMarginNote right">2</span>cladisque emergentes paremus nefas? Urbem auspicato inauguratoque conditam habemus; nullus locus in ea non religionum deorumque est plenus; sacrificiis
sollemnibus non dies magis stati quam loca
<span class="innerMarginNote right">3</span>sunt, in quibus fiant. Hos omnes deos publicos privatosque,
Quirites, deserturi estis? Quam par vestrum
factum ei est,<a class="footnoteLink" href="#note_LCL172_174_2" id="target_note_LCL172_174_2"><sup>2</sup></a> quod in obsidione nuper in egregio adulescente C. Fabio non minore hostium admiratione quam vestra conspectum est, cum inter Gallica tela degressus<a class="footnoteLink" href="#note_LCL172_174_3" id="target_note_LCL172_174_3"><sup>3</sup></a> ex arce sollemne Fabiae
<span class="innerMarginNote right">4</span>gentis in colle Quirinali obiit? An gentilicia sacra ne in bello quidem intermitti, publica sacra et Romanos
deos etiam in pace deseri placet, et pontifices flaminesque neglegentiores publicarum religionum
<span class="innerMarginNote right">5</span>esse quam privatus in sollemni gentis fuerit? Forsitan
aliquis dicat aut Veiis ea nos facturos aut huc inde missuros sacerdotes nostros qui faciant; quorum
<span class="innerMarginNote right">6</span>neutrum fieri salvis caerimoniis potest. Et ne omnia generatim sacra omnesque percenseam deos, in Iovis epulo num alibi quam in Capitolio pulvinar suscipi
<span class="innerMarginNote right">7</span>potest? Quid de aeternis Vestae ignibus signoque quod imperii pignus custodia eius templi tenetur loquar? Quid de ancilibus vestris, Mars Gradive






</p></section><notes><section class="footnotes"><ul><li class="note" id="note_LCL172_174_1"><a class="footnoteCrossrefLink" href="#target_note_LCL172_174_1" title="Click to highlight in text"><sup class="lineRef">1</sup>momenta ϛ: monumenta (<span class="italic">or</span> -nim-) Ω: munimenta <span class="italic">MBO.</span></a></li><script type="text/javascript">document.getElementById('note_LCL172_174_1').style.display = "none";</script><li class="note" id="note_LCL172_174_2"><a class="footnoteCrossrefLink" href="#target_note_LCL172_174_2" title="Click to highlight in text"><sup class="lineRef">2</sup>factum ei est <span class="italic">Drakenborch:</span> factum est Ω.</a></li><script type="text/javascript">document.getElementById('note_LCL172_174_2').style.display = "none";</script><li class="note" id="note_LCL172_174_3"><a class="footnoteCrossrefLink" href="#target_note_LCL172_174_3" title="Click to highlight in text"><sup class="lineRef">3</sup>degressus <span class="italic">Sigonius</span> (<span class="italic">cf. chap.</span> xlvi § 10): digressus Ω.</a></li><script type="text/javascript">document.getElementById('note_LCL172_174_3').style.display = "none";</script></ul></section></notes></section>