<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 360</span>quae pacto fit humano societas non est: quam ingeneravit
natura utrisque est eritque. Sunt et belli sicut pacis iura, iusteque ea non minus quam fortiter
<span class="innerMarginNote right">7</span>didicimus gerere. Arma habemus non adversus eam aetatem cui etiam captis urbibus parcitur, sed adversus armatos et ipsos, qui nec laesi nec lacessiti a nobis
<span class="innerMarginNote right">8</span>castra Romana ad Veios oppugnarunt. Eos tu quantum in te fuit novo scelere vicisti: ego Romanis artibus, virtute opere armis, sicut Veios vincam.”
<span class="innerMarginNote right">9</span>Denudatum deinde eum manibus post tergum inligatis
reducendum Falerios pueris tradidit, virgasque eis quibus proditorem agerent in urbem verberantes
<span class="innerMarginNote right">10</span>dedit. Ad quod spectaculum concursu populi primum facto, deinde a magistratibus de re nova vocato senatu tanta mutatio animis est iniecta ut qui modo efferati odio iraque Veientium exitum paene quam Capenatium pacem mallent, apud eos pacem universa
<span class="innerMarginNote right">11</span>posceret civitas. Fides Romana, iustitia imperatoris in foro et curia celebrantur; consensuque omnium legati ad Camillum in castra, atque inde permissu Camilli Romam ad senatum, qui dederent Falerios
<span class="innerMarginNote right">12</span>proficiscuntur. Introducti ad senatum ita locuti traduntur: “Patres conscripti, victoria cui nec deus nec homo quisquam invideat victi a vobis et imperatore
</p></section><notes></notes></section>