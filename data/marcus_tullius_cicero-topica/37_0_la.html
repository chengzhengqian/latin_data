<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<p class="noindent">nomen hoc sit, iuridicialis vocetur. XXV. Harum causarum propria argumenta ex eis sumpta locis quos exposuimus in praeceptis oratoriis explicata <span class="br"></span><span class="lineNumber">93</span><span class="br"></span>sunt. Refutatio autem accusationis, in qua est depulsio criminis, quoniam Graece στάσις dicitur appelletur Latine status; in quo primum insistit quasi ad repugnandum congressa defensio. Atque in deliberationibus etiam et laudationibus idem existunt status. Nam et negantur saepe ea futura quae ab aliquo in sententia dicta sunt fore, si aut omnino fieri non possint aut sine summa difficultate non possint; in qua argumentatione status coniecturalis <span class="br"></span><span class="lineNumber">94</span><span class="br"></span>exsistit; aut cum aliquid de utilitate, honestate aequitate disseritur deque eis rebus quae his sunt contrariae incurrunt status aut iuris aut nominis; quod idem contingit in laudationibus. Nam aut negari potest id factum esse quod laudetur, aut non eo nomine afficiendum quo laudator affecerit, aut omnino non esse laudabile quod non recte, non iure factum sit. Quibus omnibus generibus usus est nimis impudenter Caesar contra Catonem meum.</p>
<span class="br"></span><span class="lineNumber">95</span><span class="br"></span><p>Sed quae ex statu contentio efficitur, eam Graeci κρινόμενον vocant, mihi placet id, quoniam quidem ad te scribo, qua de re agitur vocari. Quibus autem





</p></section><notes></notes></section>