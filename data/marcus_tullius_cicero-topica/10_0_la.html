<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">


si agnationem definias, quarum rerum nullum subest<a class="footnoteLink" href="#note_LCL386_400_1" id="target_note_LCL386_400_1"><sup>1</sup></a> corpus, est tamen quaedam conformatio insignita et impressa intellegentia, quam notionem voco. Ea saepe in argumentando definitione explicanda est.</p>
<span class="br"></span><span class="lineNumber">28</span><span class="br"></span><p>Atque etiam definitiones aliae sunt partitionum aliae divisionum; partitionum, cum res ea quae proposita est quasi in membra discerpitur, ut si quis ius civile dicat id esse quod in legibus, senatus consultis, rebus iudicatis, iuris peritorum auctoritate, edictis magistratuum, more, aequitate consistat. Divisionum autem definitio formas omnis complectitur quae sub eo genere sunt quod definitur hoc modo: Abalienatio est eius rei quae mancipi est aut traditio alteri nexu aut in iure cessio inter quos ea iure civili fieri possunt.</p>
</section>
<section class="div2">
<p>VI. Sunt etiam alia genera definitionum, sed ad huius libri institutum illa nihil pertinent; tantum
<span class="br"></span><span class="lineNumber">29</span><span class="br"></span>est dicendum qui sit definitionis modus. Sic igitur veteres praecipiunt: cum sumpseris ea quae sint ei rei quam definire velis cum aliis communia, usque eo persequi, dum proprium efficiatur, quod nullam in aliam rem transferri possit. Ut haec: Hereditas est pecunia. Commune adhuc; multa enim genera





</p></section><notes><section class="footnotes"><ul><li class="note" id="note_LCL386_400_1"><a class="footnoteCrossrefLink" href="#target_note_LCL386_400_1" title="Click to highlight in text"><sup class="lineRef">1</sup><span class="italic">After</span> subest <span class="italic">the MSS. have</span> quasi: <span class="italic">bracketed by Proust.</span></a></li><script type="text/javascript">document.getElementById('note_LCL386_400_1').style.display = "none";</script></ul></section></notes></section>