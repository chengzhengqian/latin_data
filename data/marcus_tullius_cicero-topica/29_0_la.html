<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

etiam in aliorum manus sint ventura, detur opera, ut quam plurimum eis quos recta studia delectant prodesse possimus.</p>
<span class="br"></span><span class="lineNumber">73</span><span class="br"></span><p>Haec ergo argumentatio, quae dicitur artis expers, in testimonio posita est. Testimonium autem nunc dicimus omne quod ab aliqua re externa sumitur ad faciendam fidem. Persona autem non qualiscumque est testimoni pondus habet; ad fidem enim faciendam auctoritas quaeritur; sed auctoritatem aut natura aut tempus affert. Naturae auctoritas in virtute inest maxima; in tempore autem multa sunt quae afferant auctoritatem: ingenium, opes, aetas, fortuna,<a class="footnoteLink" href="#note_LCL386_438_1" id="target_note_LCL386_438_1"><sup>1</sup></a> ars, usus, necessitas, concursio etiam non numquam rerum fortuitarum. Nam et ingeniosos et opulentos et aetatis spatio probatos dignos quibus credatur putant; non recte fortasse, sed vulgi opinio mutari vix potest ad eamque omnia dirigunt et qui iudicant et qui existimant. Qui enim rebus his quas dixi excellunt, ipsa virtute videntur excellere.</p>
<span class="br"></span><span class="lineNumber">74</span><span class="br"></span><p>Sed reliquis quoque rebus quas modo enumeravi quamquam in his nulla species virtutis est, tamen interdum confirmatur fides, si aut ars quaedam adhibetur—magna est enim vis ad persuadendum scientiae—aut usus; plerumque enim creditur eis qui experti sunt.</p>
</section>
<section class="div2">
<p>XX. Facit etiam necessitas fidem, quae tum a corporibus tum ab animis nascitur. Nam


</p></section><notes><section class="footnotes"><ul><li class="note" id="note_LCL386_438_1"><a class="footnoteCrossrefLink" href="#target_note_LCL386_438_1" title="Click to highlight in text"><sup class="lineRef">1</sup>fortuna <span class="italic">bracketed by Friedrich.</span></a></li><script type="text/javascript">document.getElementById('note_LCL386_438_1').style.display = "none";</script></ul></section></notes></section>