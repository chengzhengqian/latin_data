<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Si hoc est, illud non est. Quid enim opus exemplo est? Tantum intellegatur, in argumento quaerendo contrariis omnibus contraria non convenire.</p>
<span class="br"></span><span class="lineNumber">50</span><span class="br"></span><p>Ab adiunctis autem posui equidem exemplum paulo ante, multa adiungi, quae suscipienda essent si statuissemus ex edicto secundum eas tabulas possessionem dari, quas is instituisset cui testamenti factio nulla esset. Sed locus hic magis ad coniecturales causas, quae versantur in iudiciis, valet, cum quaeritur quid aut sit aut evenerit aut futurum <span class="br"></span><span class="lineNumber">51</span><span class="br"></span>sit aut quid omnino fieri possit.</p>
</section>
<section class="div2">
<p>XII. Ac loci quidem ipsius forma talis est. Admonet autem hic locus, ut quaeratur quid ante rem, quid cum re, quid post rem evenerit. “Nihil hoc ad ius; ad Ciceronem,” inquiebat Gallus noster, si quis ad eum quid tale rettulerat, ut de facto quaereretur. Tu tamen patiere nullum a me artis institutae locum praeteriri; ne, si nihil nisi quod ad te pertineat scribendum putabis, nimium te amare videare. Est igitur magna ex parte locus hic oratorius non modo non iuris consultorum, sed ne philosophorum quidem. <span class="br"></span><span class="lineNumber">52</span><span class="br"></span>Ante rem enim quaeruntur quae talia sunt: apparatus, colloquia, locus, constitutum, convivium; cum re autem: pedum crepitus, strepitus hominum,<a class="footnoteLink" href="#note_LCL386_418_1" id="target_note_LCL386_418_1"><sup>1</sup></a> corporum umbrae et si quid eius modi; at post rem: pallor, rubor, titubatio, si qua alia signa conturbationis





</p></section><notes><section class="footnotes"><ul><li class="note" id="note_LCL386_418_1"><a class="footnoteCrossrefLink" href="#target_note_LCL386_418_1" title="Click to highlight in text"><sup class="lineRef">1</sup>strepitus hominum <span class="italic">bracketed by Friedrich</span>: <span class="italic">not used by Boethius</span>: pedum strepitus, crepitus hominum <span class="italic">O.</span></a></li><script type="text/javascript">document.getElementById('note_LCL386_418_1').style.display = "none";</script></ul></section></notes></section>