<section class="div1 language" lang="la"><header><hgroup><h1>Cicero</h1></hgroup></header><section class="div2">
<blockquote><p>
<span class="line">dicis<a class="footnoteLink" href="#note_LCL386_424_1" id="target_note_LCL386_424_1"><sup>1</sup></a> male merere?</span><span class="linebreak"></span>
<span class="line">id quod scis prodest nihil; id quod nescis obest?</span><span class="linebreak"></span>
</p></blockquote>
</section>
<section class="div2">
<span class="br"></span><span class="lineNumber">56</span><span class="br"></span><p>XIV. Hoc disserendi genus attingit omnino vestras quoque in respondendo disputationes, sed philosophorum magis, quibus est cum oratoribus illa ex repugnantibus sententiis communis conclusio quae a dialecticis tertius modus, a rhetoribus ἐνθύμημα dicitur. Reliqui dialecticorum modi plures sunt, qui ex disiunctionibus constant: Aut hoc aut illud; hoc autem; non igitur illud. Itemque: Aut hoc aut illud; non autem hoc; illud igitur. Quae conclusiones idcirco ratae sunt quod in disiunctione <span class="br"></span><span class="lineNumber">57</span><span class="br"></span>plus uno verum esse non potest. Atque ex eis conclusionibus quas supra scripsi prior quartus posterior quintus a dialecticis modus appellatur. Deinde addunt coniunctionum negantiam sic: Non et hoc et illud; hoc autem; non igitur illud. Hic modus est sextus. Septimus autem: Non et hoc et illud; non autem hoc; illud igitur. Ex eis modis conclusiones innumerabiles nascuntur, in quo est tota fere διαλεκτική. Sed ne hae quidem quas exposui ad hanc institutionem necessariae.</p>
<span class="br"></span><span class="lineNumber">58</span><span class="br"></span><p>Proximus est locus rerum efficientium, quae causae appellantur; deinde rerum effectarum ab efficientibus causis. Harum exempla, ut reliquorum locorum, paulo ante posui equidem ex iure civili; sed haec patent latius.</p>
</section>
<section class="div2">
<p>XV. Causarum enim<a class="footnoteLink" href="#note_LCL386_424_2" id="target_note_LCL386_424_2"><sup>2</sup></a> genera duo sunt; unum, quod vi sua id quod sub eam vim subiectum est certe





</p></section><notes><section class="footnotes"><ul><li class="note" id="note_LCL386_424_1"><a class="footnoteCrossrefLink" href="#target_note_LCL386_424_1" title="Click to highlight in text"><sup class="lineRef">1</sup>dicis <span class="italic">added from Orator</span> 166.</a></li><script type="text/javascript">document.getElementById('note_LCL386_424_1').style.display = "none";</script><li class="note" id="note_LCL386_424_2"><a class="footnoteCrossrefLink" href="#target_note_LCL386_424_2" title="Click to highlight in text"><sup class="lineRef">2</sup>enim <span class="italic">codd</span>: igitur <span class="italic">Of</span>β.</a></li><script type="text/javascript">document.getElementById('note_LCL386_424_2').style.display = "none";</script></ul></section></notes></section>