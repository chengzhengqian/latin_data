<section class="div1 language" lang="la"><header><hgroup><h1>Cicero</h1></hgroup></header><section class="div2">
<span class="br"></span><span class="lineNumber">69</span><span class="br"></span><p>Numero sic comparabuntur, plura bona ut paucioribus bonis anteponantur, pauciora mala malis pluribus, diuturniora bona brevioribus, longe et late pervagata angustis, ex quibus plura bona propagentur quaeque plures imitentur et faciant.</p>
<p>Specie autem comparantur, ut anteponantur quae propter se expetenda sunt eis quae propter aliud et ut innata atque insita assumptis atque adventiciis, integra contaminatis, iucunda minus iucundis, honesta ipsis etiam utilibus, proclivia laboriosis, necessaria non necessariis, sua alienis, rara vulgaribus, desiderabilia eis quibus facile carere possis, perfecta incohatis, tota partibus, ratione utentia rationis expertibus, voluntaria necessariis, animata inanimis, naturalia non naturalibus, artificiosa non artificiosis.</p>
<span class="br"></span><span class="lineNumber">70</span><span class="br"></span><p>Vis autem in comparatione sic cernitur: efficiens causa gravior quam non efficiens; quae se ipsis<a class="footnoteLink" href="#note_LCL386_434_1" id="target_note_LCL386_434_1"><sup>1</sup></a> contenta sunt meliora quam quae egent aliis; quae in nostra quam quae in aliorum potestate sunt; stabilia incertis; quae eripi non possunt eis quae possunt.</p>
<p>Affectio autem ad res aliquas est huius modi: principum commoda maiora quam reliquorum;




</p></section><notes><section class="footnotes"><ul><li class="note" id="note_LCL386_434_1"><a class="footnoteCrossrefLink" href="#target_note_LCL386_434_1" title="Click to highlight in text"><sup class="lineRef">1</sup>ipsis <span class="italic">Oef</span>: ipsa <span class="italic">codd.</span></a></li><script type="text/javascript">document.getElementById('note_LCL386_434_1').style.display = "none";</script></ul></section></notes></section>