<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

sui cuique et ulciscendi ius. Institutio autem aequitatis tripertita est: una pars legitima est, altera conveniens, tertia moris vetustate firmata. Atque etiam aequitas tripertita dicitur esse: una ad superos deos, altera ad manes, tertia ad homines pertinere. Prima pietas, secunda sanctitas, tertia iustitia aut aequitas nominatur.<a class="footnoteLink" href="#note_LCL386_452_1" id="target_note_LCL386_452_1"><sup>1</sup></a></p>
</section>
<section class="div2">
<p>XXIV. De proposito satis multa, deinceps de causa pauciora dicenda sunt. Pleraque enim sunt ei cum proposito communia.</p>
<span class="br"></span><span class="lineNumber">91</span><span class="br"></span><p>Tria sunt igitur<a class="footnoteLink" href="#note_LCL386_452_2" id="target_note_LCL386_452_2"><sup>2</sup></a> genera causarum: iudici, deliberationis, laudationis. Quarum fines ipsi declarant quibus utendum locis sit. Nam iudici finis est ius, ex quo etiam nomen. Iuris autem partes tum expositae, cum aequitatis. Deliberandi finis utilitas, cuius eae partes quae modo expositae.<a class="footnoteLink" href="#note_LCL386_452_3" id="target_note_LCL386_452_3"><sup>3</sup></a> Laudationis finis honestas, <span class="br"></span><span class="lineNumber">92</span><span class="br"></span>de qua item est ante dictum. Sed definitae quaestiones a suis quaeque locis quasi propriis instruuntur, . . . quae in accusationem defensionemque partitae; in quibus exsistunt haec genera, ut accusator personam arguat facti, defensor aliquid opponat de tribus: aut non esse factum aut, si sit factum, aliud eius facti nomen esse aut iure esse factum. Itaque aut infitialis aut coniecturalis prima appelletur, definitiva altera, tertia, quamvis molestum</p>
</section><notes><section class="footnotes"><ul><li class="note" id="note_LCL386_452_1"><a class="footnoteCrossrefLink" href="#target_note_LCL386_452_1" title="Click to highlight in text"><sup class="lineRef">1</sup>Atque . . . nominatur <span class="italic">bracketed by Schuetz.</span></a></li><script type="text/javascript">document.getElementById('note_LCL386_452_1').style.display = "none";</script><li class="note" id="note_LCL386_452_2"><a class="footnoteCrossrefLink" href="#target_note_LCL386_452_2" title="Click to highlight in text"><sup class="lineRef">2</sup>igitur <span class="italic">omitted by O</span>: enim <span class="italic">codd.</span></a></li><script type="text/javascript">document.getElementById('note_LCL386_452_2').style.display = "none";</script><li class="note" id="note_LCL386_452_3"><a class="footnoteCrossrefLink" href="#target_note_LCL386_452_3" title="Click to highlight in text"><sup class="lineRef">3</sup><span class="italic">After</span> expositae <span class="italic">the MSS. have</span> rerum expetendarum: (of things to be sought) <span class="italic">bracketed by Friedrich.</span></a></li><script type="text/javascript">document.getElementById('note_LCL386_452_3').style.display = "none";</script></ul></section></notes></section>