<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">77</span><span class="br"></span>autem industria. Divina hace fere sunt testimonia: primum orationis—oracula enim ex eo ipso appellata sunt, quod inest in<a class="footnoteLink" href="#note_LCL386_442_1" id="target_note_LCL386_442_1"><sup>1</sup></a> his deorum oratio—; deinde rerum, in quibus insunt quasi quaedam opera divina: primum ipse mundus eiusque omnis ordo et ornatus; deinceps aerii volatus avium atque cantus; deinde eiusdem aeris sonitus et ardores multarumque rerum in terra portenta atque etiam per exta inventa praesensio; a dormientibus quoque multa significata visis. Quibus ex locis sumi interdum solent ad fidem faciendam testimonia deorum.</p>
<span class="br"></span><span class="lineNumber">78</span><span class="br"></span><p>In homine virtutis opinio valet plurimum. Opinio est autem non modo eos virtutem habere qui habeant, sed eos etiam qui habere videantur. Itaque quos ingenio, quos studio, quos doctrina praeditos vident quorumque vitam constantem et probatam, ut Catonis, Laeli, Scipionis, aliorumque plurium, rentur eos esse qualis se ipsi velint; nec solum eos censent esse talis qui in honoribus populi reque publica versantur, sed et oratores et philosophos et poetas et historicos, ex quorum et dictis et scriptis saepe auctoritas petitur ad faciendam fidem.</p>
</section>
<section class="div2">
<span class="br"></span><span class="lineNumber">79</span><span class="br"></span><p>XXI. Expositis omnibus argumentandi locis illud primum intellegendum est nec ullam esse disputationem in qua<a class="footnoteLink" href="#note_LCL386_442_2" id="target_note_LCL386_442_2"><sup>2</sup></a> non aliquis locus incurrat, nec fere omnis locos incidere in omnem quaestionem et



</p></section><notes><section class="footnotes"><ul><li class="note" id="note_LCL386_442_1"><a class="footnoteCrossrefLink" href="#target_note_LCL386_442_1" title="Click to highlight in text"><sup class="lineRef">1</sup>in <span class="italic">A</span>: <span class="italic">om. codd.</span></a></li><script type="text/javascript">document.getElementById('note_LCL386_442_1').style.display = "none";</script><li class="note" id="note_LCL386_442_2"><a class="footnoteCrossrefLink" href="#target_note_LCL386_442_2" title="Click to highlight in text"><sup class="lineRef">2</sup>in qua <span class="italic">codd.</span>: in quam <span class="italic">A vulg.</span></a></li><script type="text/javascript">document.getElementById('note_LCL386_442_2').style.display = "none";</script></ul></section></notes></section>