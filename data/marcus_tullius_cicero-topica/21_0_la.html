<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

annexum est negaris, ut id quoque cui fuerit annexum negandum sit, secundus is appellatur concludendi modus; cum autem aliqua coniuncta negaris et ex eis unum aut plura sumpseris, ut quod relinquitur tollendum sit, is tertius appellatur conclusionis <span class="br"></span><span class="lineNumber">55</span><span class="br"></span>modus. Ex hoc illa rhetorum ex contrariis conclusa, quae ipsi ἐνθυμήματα appellant; non quod omnis sententia proprio nomine ἐνθύμημα non dicatur, sed, ut Homerus propter excellentiam commune poetarum nomen efficit apud Graecos suum, sic, cum omnis sententia ἐνθύμημα dicatur, quia videtur ea quae ex contrariis conficitur acutissima, sola proprie nomen commune possedit. Eius generis haec sunt:</p>
<blockquote><p>
<span class="line">hoc metuere, alterum in metu non ponere!</span><span class="linebreak"></span>
<span class="line">eam quam nihil accusas damnas, bene quam</span><span class="linebreak"></span>
<span class="line indent2">meritam esse autumas</span><span class="linebreak"></span>
</p></blockquote>
</section><notes></notes></section>