<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">66</span><span class="br"></span>confugientibus hastas ministrant. In omnibus igitur eis iudiciis, in quibus ex fide bona est additum, ubi vero<a class="footnoteLink" href="#note_LCL386_432_1" id="target_note_LCL386_432_1"><sup>1</sup></a> etiam ut inter bonos bene agier oportet, in primisque in arbitrio rei uxoriae, in quo est quod eius aequius melius, parati eis esse debent. Illi dolum malum, illi fidem bonam, illi aequum bonum, illi quid socium socio, quid eum qui negotia aliena curasset ei cuius ea negotia fuissent, quid eum qui mandasset, eumve cui mandatum esset, alterum alteri praestare oporteret, quid virum uxori, quid uxorem viro tradiderunt. Licebit igitur diligenter argumentorum cognitis locis non modo oratoribus et philosophis, sed iuris etiam peritis copiose de consultationibus suis disputare.</p>
</section>
<section class="div2">
<span class="br"></span><span class="lineNumber">67</span><span class="br"></span><p>XVIII. Coniunctus huic causarum loco ille locus est qui efficitur ex causis. Ut enim causa quid sit effectum indicat, sic quod effectum est quae fuerit causa demonstrat. Hic locus suppeditare solet oratoribus et poetis, saepe etiam philosophis, sed eis qui ornate et copiose loqui possunt, mirabilem copiam dicendi, cum denuntiant quid ex quaque re sit futurum. Causarum enim cognitio cognitionem eventorum facit.</p>
<span class="br"></span><span class="lineNumber">68</span><span class="br"></span><p>Reliquus est comparationis locus, cuius genus et exemplum supra positum est ut ceterorum; nunc explicanda tractatio est. Comparantur igitur ea quae aut maiora aut minora aut paria dicuntur; in quibus spectantur haec: numerus, species, vis, quaedam etiam ad res aliquas affectio.</p>
</section><notes><section class="footnotes"><ul><li class="note" id="note_LCL386_432_1"><a class="footnoteCrossrefLink" href="#target_note_LCL386_432_1" title="Click to highlight in text"><sup class="lineRef">1</sup>vero <span class="italic">omitted by Odcf.</span></a></li><script type="text/javascript">document.getElementById('note_LCL386_432_1').style.display = "none";</script></ul></section></notes></section>