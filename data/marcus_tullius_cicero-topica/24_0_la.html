<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

non efficitur saepe conturbat. Non enim, si sine parentibus filii esse non possunt, propterea in parentibus causa fuit gignendi necessaria.</p>
<span class="br"></span><span class="lineNumber">61</span><span class="br"></span><p>Hoc igitur sine quo non fit, ab eo in quo certe fit diligenter est separandum. Illud enim est tamquam
<q>
<span class="line">utinam ne in nemore Pelio—</span><span class="linebreak"></span>
</q>
Nisi enim “accedissent<a class="footnoteLink" href="#note_LCL386_428_1" id="target_note_LCL386_428_1"><sup>1</sup></a> abiegnae ad terram trabes,” Argo illa facta non esset, nec tamen fuit in his trabibus efficiendi vis necessaria. At cum in Aiacis navim crispisulcans igneum fulmen iniectum est, inflammatur navis necessario.</p>
<span class="br"></span><span class="lineNumber">62</span><span class="br"></span><p>Atque etiam est causarum dissimilitudo, quod aliae sunt, ut sine ulla appetitione animi, sine voluntate, sine opinione suum quasi opus efficiant, vel ut omne intereat quod ortum sit; aliae autem aut voluntate efficiunt aut perturbatione animi aut habitu aut natura aut arte aut casu: voluntate, ut tu, cum hunc libellum legis; perturbatione, ut si quis eventum horum temporum timeat; habitu, ut qui facile et cito irascitur;<a class="footnoteLink" href="#note_LCL386_428_2" id="target_note_LCL386_428_2"><sup>2</sup></a> natura, ut vitium in dies crescat; arte, ut bene pingat; casu, ut prospere naviget. Nihil horum sine causa nec quidquam omnino; sed huius modi causae non necessariae.</p>
<span class="br"></span><span class="lineNumber">63</span><span class="br"></span><p>Omnium autem causarum in aliis inest constantia, in aliis non inest. In natura et in<a class="footnoteLink" href="#note_LCL386_428_3" id="target_note_LCL386_428_3"><sup>3</sup></a> arte constantia







</p></section><notes><section class="footnotes"><ul><li class="note" id="note_LCL386_428_1"><a class="footnoteCrossrefLink" href="#target_note_LCL386_428_1" title="Click to highlight in text"><sup class="lineRef">1</sup>accidissent <span class="italic">AaV</span>: cecidissent <span class="italic">codd.</span></a></li><script type="text/javascript">document.getElementById('note_LCL386_428_1').style.display = "none";</script><li class="note" id="note_LCL386_428_2"><a class="footnoteCrossrefLink" href="#target_note_LCL386_428_2" title="Click to highlight in text"><sup class="lineRef">2</sup>irascitur <span class="italic">Oc</span>: irascatur <span class="italic">codd.</span></a></li><script type="text/javascript">document.getElementById('note_LCL386_428_2').style.display = "none";</script><li class="note" id="note_LCL386_428_3"><a class="footnoteCrossrefLink" href="#target_note_LCL386_428_3" title="Click to highlight in text"><sup class="lineRef">3</sup>in <span class="italic">omitted by ObL.</span></a></li><script type="text/javascript">document.getElementById('note_LCL386_428_3').style.display = "none";</script></ul></section></notes></section>