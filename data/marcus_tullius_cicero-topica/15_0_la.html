<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">


ea cum redierint post ad idem limen, postliminio redisse videantur. Quo genere etiam Mancini causa defendi potest, postliminio redisse; deditum non esse, quoniam non sit receptus; nam neque deditionem neque donationem sine acceptione intellegi posse.</p>
</section>
<section class="div2">
<span class="br"></span><span class="lineNumber">38</span><span class="br"></span><p>IX. Sequitur is locus qui constat ex eis rebus quae quodam modo adfectae sunt ad id de quo ambigitur; quem modo dixi in plures partes distributum. Cuius est primus locus ex coniugatione, quam Graeci συζυγίαν vocant, finitimus notationi, de qua modo dictum est; ut, si aquam pluviam eam modo intellegeremus quam imbri collectam videremus, veniret Mucius, qui, quia coniugata<a class="footnoteLink" href="#note_LCL386_410_1" id="target_note_LCL386_410_1"><sup>1</sup></a> verba essent pluvia et pluendo, diceret omnem aquam oportere arceri quae pluendo crevisset.</p>
<span class="br"></span><span class="lineNumber">39</span><span class="br"></span><p>Cum autem a genere ducetur argumentum, non erit necesse id usque a capite arcessere. Saepe etiam citra licet, dum modo supra sit quod sumitur, quam id ad quod sumitur; ut aqua pluvia ultimo genere ea est quae de caelo veniens crescit imbri, sed propiore, in quo quasi ius arcendi continetur, genus est aqua pluvia nocens: eius generis formae





</p></section><notes><section class="footnotes"><ul><li class="note" id="note_LCL386_410_1"><a class="footnoteCrossrefLink" href="#target_note_LCL386_410_1" title="Click to highlight in text"><sup class="lineRef">1</sup>coniugata <span class="italic">Of</span>: iugata <span class="italic">codd.</span></a></li><script type="text/javascript">document.getElementById('note_LCL386_410_1').style.display = "none";</script></ul></section></notes></section>