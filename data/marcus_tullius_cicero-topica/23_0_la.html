<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

efficit, ut: Ignis accendit; alterum, quod naturam efficiendi non habet sed sine quo effici non possit, ut si quis aes statuae causam velit dicere, quod sine eo <span class="br"></span><span class="lineNumber">59</span><span class="br"></span>non possit effici. Huius generis causarum, sine quo non efficitur, alia sunt quieta, nihil agentia, stolida quodam modo, ut locus, tempus, materia, ferramenta, et cetera generis eiusdem; alia autem praecursionem quandam adhibent ad efficiendum et quaedam afferunt per se adiuvantia, etsi non necessaria, ut: Amori congressio causam attulerat,<a class="footnoteLink" href="#note_LCL386_426_1" id="target_note_LCL386_426_1"><sup>1</sup></a> amor flagitio. Ex hoc genere causarum ex aeternitate pendentium fatum a Stoicis nectitur.</p>
<p>Atque ut earum causarum sine quibus effici non potest genera divisi, sic etiam efficientium dividi possunt. Sunt enim aliae causae quae plane efficiant nulla re adiuvante, aliae quae adiuvari velint, ut: Sapientia efficit sapientis sola per se; beatos efficiat <span class="br"></span><span class="lineNumber">60</span><span class="br"></span>necne sola per sese quaestio est. Qua re cum in disputationem inciderit causa efficiens aliquid necessario, sine dubitatione licebit quod efficitur ab ea causa concludere.</p>
</section>
<section class="div2">
<p>XVI. Cum autem erit talis causa, ut in ea non sit efficiendi necessitas, necessaria conclusio non sequitur. Atque illud quidem genus causarum quod habet vim efficiendi necessariam errorem afferre non fere solet; hoc autem sine quo


</p></section><notes><section class="footnotes"><ul><li class="note" id="note_LCL386_426_1"><a class="footnoteCrossrefLink" href="#target_note_LCL386_426_1" title="Click to highlight in text"><sup class="lineRef">1</sup>attulerat <span class="italic">codd. dett. Boethius</span>: attulerit <span class="italic">codd.</span></a></li><script type="text/javascript">document.getElementById('note_LCL386_426_1').style.display = "none";</script></ul></section></notes></section>