<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span>expertus. Sed a libris te obscuritas reiecit; rhetor autem ille magnus haec, ut opinor, Aristotelia se ignorare respondit. Quod quidem minime sum admiratus eum philosophum rhetori non esse cognitum, qui ab ipsis philosophis praeter admodum paucos ignoretur; quibus eo minus ignoscendum est, quod non modo rebus eis quae ab illo dictae et inventae sunt allici debuerunt, sed dicendi quoque incredibili quadam cum copia tum etiam suavitate.</p>
<span class="br"></span><span class="lineNumber">4</span><span class="br"></span><p>Non potui igitur tibi saepius hoc roganti et tamen verenti ne mihi gravis esses—facile enim id cernebam—debere diutius, ne ipsi iuris interpreti fieri videretur iniuria. Etenim cum tu mihi meisque multa saepe scripsisses,<a class="footnoteLink" href="#note_LCL386_384_1" id="target_note_LCL386_384_1"><sup>1</sup></a> veritus sum ne, si ego gravarer, aut ingratum id aut superbum videretur. Sed dum fuimus una, tu optimus es testis quam fuerim occupatus; <span class="br"></span><span class="lineNumber">5</span><span class="br"></span>ut autem a te discessi in Graeciam proficiscens, cum opera mea nec res publica nec amici uterentur nec honeste inter arma versari possem, ne si tuto quidem mihi id liceret, ut veni Veliam tuaque et tuos vidi, admonitus huius aeris alieni nolui deesse ne tacitae quidem flagitationi tuae. Itaque haec, cum mecum libros non haberem, memoria repetita in ipsa navigatione conscripsi tibique ex itinere misi, ut mea diligentia mandatorum tuorum te quoque, etsi admonitore non eges, ad memoriam




</p></section><notes><section class="footnotes"><ul><li class="note" id="note_LCL386_384_1"><a class="footnoteCrossrefLink" href="#target_note_LCL386_384_1" title="Click to highlight in text"><sup class="lineRef">1</sup>scripsisses: cavisses <span class="italic">Of</span>.</a></li><script type="text/javascript">document.getElementById('note_LCL386_384_1').style.display = "none";</script></ul></section></notes></section>