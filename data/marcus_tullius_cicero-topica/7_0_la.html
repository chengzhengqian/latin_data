<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">


secundum exsulum, secundum puerorum tabulas possessio videatur ex edicto dari.</p>
<span class="br"></span><span class="lineNumber">19</span><span class="br"></span><p>Ab antecedentibus autem et consequentibus et repugnantibus hoc modo; ab antecedentibus: Si viri culpa factum est divortium, etsi mulier nuntium remisit, tamen pro liberis manere nihil oportet.</p>
<span class="br"></span><span class="lineNumber">20</span><span class="br"></span><p>A consequentibus: Si mulier, cum fuisset nupta cum eo quicum conubium non esset, nuntium remisit; quoniam qui nati sunt patrem non sequuntur, pro liberis manere nihil oportet.</p>
<span class="br"></span><span class="lineNumber">21</span><span class="br"></span><p>A repugnantibus: Si paterfamilias uxori ancillarum usum fructum legavit a filio neque a secundo herede legavit, mortuo filio mulier usum fructum non amittet. Quod enim semel testamento alicui datum est, id ab eo invito cui datum est auferri non potest. Repugnat<a class="footnoteLink" href="#note_LCL386_394_1" id="target_note_LCL386_394_1"><sup>1</sup></a> enim recte accipere et invitum reddere.</p>
<span class="br"></span><span class="lineNumber">22</span><span class="br"></span><p>Ab efficientibus rebus hoc modo: Omnibus est ius parietem directum ad parietem communem adiungere vel solidum vel fornicatum. Sed qui in pariete communi demoliendo damni infecti promiserit, non debebit praestare quod fornix viti fecerit. Non enim eius vitio qui demolitus est damnum factum est, sed eius operis vitio quod ita aedificatum est ut suspendi non posset.</p>
</section><notes><section class="footnotes"><ul><li class="note" id="note_LCL386_394_1"><a class="footnoteCrossrefLink" href="#target_note_LCL386_394_1" title="Click to highlight in text"><sup class="lineRef">1</sup>repugnat <span class="italic">O</span>: pugnat <span class="italic">codd.</span></a></li><script type="text/javascript">document.getElementById('note_LCL386_394_1').style.display = "none";</script></ul></section></notes></section>