<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

et fugiendo huius modi: Si expetendae divitiae, si fugienda paupertas. De aequo et iniquo: Aequumne sit ulcisci a quocumque iniuriam acceperis. De honesto et turpi: Honestumne sit pro patria <span class="br"></span><span class="lineNumber">85</span><span class="br"></span>mori? Ex altero autem genere, quod erat bipertitum, unum est de eodem et alio: Quid intersit inter amicum et assentatorem, regem et tyrannum; alterum de maiore et minore, ut si quaeratur eloquentiane pluris sit an iuris civilis scientia. De cognitionis quaestionibus hactenus.</p>
<span class="br"></span><span class="lineNumber">86</span><span class="br"></span><p>Actionis reliquae sunt, quarum duo genera: unum ad officium, alterum ad motum animi vel gignendum vel sedandum planeve tollendum. Ad officium sic, ut cum quaeritur suscipiendine sint liberi. Ad movendos animos cohortationes ad defendendam rem publicam, ad laudem, ad gloriam; quo ex genere sunt querellae, incitationes, miserationesque flebiles; rursusque oratio tum iracundiam restinguens, tum metum eripiens, tum exsultantem laetitiam comprimens, tum aegritudinem abstergens. Haec cum in propositi<a class="footnoteLink" href="#note_LCL386_448_1" id="target_note_LCL386_448_1"><sup>1</sup></a> quaestionibus genera sint, eadem in causas transferuntur.</p>
</section>
<section class="div2">
<span class="br"></span><span class="lineNumber">87</span><span class="br"></span><p>XXIII. Loci autem qui ad quasque quaestiones accommodati sint deinceps est videndum. Omnes illi quidem ad plerasque, sed alii ad alias, ut dixi, aptiores. Ad coniecturam igitur maxime apta quae ex causis, quae ex effectis, quae ex coniunctis sumi possunt. Ad definitionem autem pertinet ratio





</p></section><notes><section class="footnotes"><ul><li class="note" id="note_LCL386_448_1"><a class="footnoteCrossrefLink" href="#target_note_LCL386_448_1" title="Click to highlight in text"><sup class="lineRef">1</sup>propositi <span class="italic">codex Bamberg.</span> MV 13: propositis <span class="italic">codd.</span></a></li><script type="text/javascript">document.getElementById('note_LCL386_448_1').style.display = "none";</script></ul></section></notes></section>