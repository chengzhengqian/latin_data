<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">


quibusdam quaestionibus alios, quibusdam alios esse aptiores locos. Quaestionum duo genera sunt:<a class="footnoteLink" href="#note_LCL386_444_1" id="target_note_LCL386_444_1"><sup>1</sup></a> alterum infinitum, definitum alterum. Definitum est quod ὑπόθεσιν Graeci, nos causam; infinitum quod θέσιν illi appellant, nos propositum possumus <span class="br"></span><span class="lineNumber">80</span><span class="br"></span>nominare. Causa certis personis, locis, temporibus, actionibus, negotiis cernitur aut in omnibus aut in plerisque eorum, propositum autem aut in aliquo eorum aut in pluribus nec tamen in maximis. Itaque propositum pars est causae. Sed omnis quaestio earum aliqua de re est quibus causae continentur, aut una aut pluribus aut nonnunquam omnibus.</p>
<span class="br"></span><span class="lineNumber">81</span><span class="br"></span><p>Quaestionum autem “quacumque de re” sunt duo genera: unum cognitionis alterum actionis. <span class="br"></span><span class="lineNumber">82</span><span class="br"></span>Cognitionis sunt eae quarum est finis scientia, ut si quaeratur a naturane ius profectum sit an ab aliqua quasi condicione hominum et pactione. Actionis autem huius modi exempla sunt: Sitne sapientis ad rem publicam accedere. Cognitionis quaestiones tripertitae sunt; aut sitne aut quid sit aut quale sit quaeritur. Horum primum coniectura, secundum definitione, tertium iuris et iniuriae distinctione explicatur.</p>
<p>Coniecturae ratio in quattuor partes distributa est, quarum una est cum quaeritur sitne aliquid; altera unde ortum sit; tertia quae id causa effecerit; quarta in qua de commutatione rei quaeritur. Sitne sic:<a class="footnoteLink" href="#note_LCL386_444_2" id="target_note_LCL386_444_2"><sup>2</sup></a> ecquidnam sit honestum, ecquid aequum





</p></section><notes><section class="footnotes"><ul><li class="note" id="note_LCL386_444_1"><a class="footnoteCrossrefLink" href="#target_note_LCL386_444_1" title="Click to highlight in text"><sup class="lineRef">1</sup>genera sunt <span class="italic">Of</span>: generae <span class="italic">L</span>: sunt genera <span class="italic">V</span>.</a></li><script type="text/javascript">document.getElementById('note_LCL386_444_1').style.display = "none";</script><li class="note" id="note_LCL386_444_2"><a class="footnoteCrossrefLink" href="#target_note_LCL386_444_2" title="Click to highlight in text"><sup class="lineRef">2</sup>Sitne sic <span class="italic">Friedrich</span>: sit necne sit <span class="italic">codd.</span>: sitne necne sit <span class="italic">A.</span></a></li><script type="text/javascript">document.getElementById('note_LCL386_444_2').style.display = "none";</script></ul></section></notes></section>