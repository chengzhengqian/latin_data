<section class="div1 language" lang="la"><header><hgroup><h1>Cicero</h1></hgroup></header>
<h1><span class="ac">Marcus Tulli Ciceronis Topica</span></h1>
<section class="div2">
<p>I. <span class="sc">Maiores</span> nos res scribere ingressos, C. Trebati, et his libris quos brevi tempore satis multos edidimus digniores, e cursu ipso revocavit voluntas tua. Cum enim mecum in Tusculano esses et in bibliotheca separatim uterque nostrum ad suum studium libellos quos vellet evolveret, incidisti in Aristotelis Topica quaedam, quae sunt ab illo pluribus libris explicata. Qua inscriptione commotus continuo a me librorum <span class="br"></span><span class="lineNumber">2</span><span class="br"></span>eorum sententiam requisisti; quam cum tibi exposuissem, disciplinam inveniendorum argumentorum, ut sine ullo errore ad ea<a class="footnoteLink" href="#note_LCL386_382_1" id="target_note_LCL386_382_1"><sup>1</sup></a> ratione et via<a class="footnoteLink" href="#note_LCL386_382_2" id="target_note_LCL386_382_2"><sup>2</sup></a> perveniremus, ab Aristotele inventam illis libris contineri, verecunde tu quidem ut omnia, sed tamen facile ut cernerem te ardere studio, mecum ut tibi illa traderem egisti. Cum autem ego te non tam vitandi laboris mei causa quam quia tua id interesse arbitrarer, vel ut eos per te ipse legeres vel ut totam rationem a doctissimo quodam rhetore acciperes, hortatus essem, utrumque, ut ex te audiebam, es





</p></section><notes><section class="footnotes"><ul><li class="note" id="note_LCL386_382_1"><a class="footnoteCrossrefLink" href="#target_note_LCL386_382_1" title="Click to highlight in text"><sup class="lineRef">1</sup>ad ea <span class="italic">Klotz from Boethius</span>: ad eam <span class="italic">codd.</span></a></li><script type="text/javascript">document.getElementById('note_LCL386_382_1').style.display = "none";</script><li class="note" id="note_LCL386_382_2"><a class="footnoteCrossrefLink" href="#target_note_LCL386_382_2" title="Click to highlight in text"><sup class="lineRef">2</sup>ratione et via <span class="italic">vulg. from Boethius</span>: rationem via <span class="italic">codd.</span></a></li><script type="text/javascript">document.getElementById('note_LCL386_382_2').style.display = "none";</script></ul></section></notes></section>