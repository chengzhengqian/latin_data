<section class="div1 language" lang="la"><header><hgroup><h1>Cicero</h1></hgroup></header><section class="div2">
<span class="br"></span><span class="lineNumber">23</span><span class="br"></span><p>Ab effectis rebus hoc modo: Cum mulier viro in manum convenit, omnia quae mulieris fuerunt viri fiunt dotis nomine.</p>
<p>Ex comparatione autem omnia valent quae sunt huius modi: Quod in re maiore valet valeat in minore,<a class="footnoteLink" href="#note_LCL386_396_1" id="target_note_LCL386_396_1"><sup>1</sup></a> ut si in urbe fines non reguntur, nec aqua in urbe arceatur. Item contra: Quod in minore valet, valeat in maiore. Licet idem exemplum convertere. Item: Quod in re pari valet valeat in hac quae par est; ut: Quoniam usus auctoritas fundi biennium est, sit etiam aedium. At in lege aedes non appellantur et sunt ceterarum rerum omnium quarum annuus est usus. Valeat aequitas, quae paribus in causis paria iura desiderat.</p>
<span class="br"></span><span class="lineNumber">24</span><span class="br"></span><p>Quae autem assumuntur extrinsecus, ea maxime ex auctoritate ducuntur. Itaque Graeci talis argumentationes ἀτέχνους vocant, id est artis expertis, ut si ita respondeas: Quoniam P. Scaevola id solum esse ambitus aedium dixerit, quod<a class="footnoteLink" href="#note_LCL386_396_2" id="target_note_LCL386_396_2"><sup>2</sup></a> parietis communis tegendi causa tectum proiceretur, ex quo







</p></section><notes><section class="footnotes"><ul><li class="note" id="note_LCL386_396_1"><a class="footnoteCrossrefLink" href="#target_note_LCL386_396_1" title="Click to highlight in text"><sup class="lineRef">1</sup>re minore <span class="italic">OLV.</span></a></li><script type="text/javascript">document.getElementById('note_LCL386_396_1').style.display = "none";</script><li class="note" id="note_LCL386_396_2"><a class="footnoteCrossrefLink" href="#target_note_LCL386_396_2" title="Click to highlight in text"><sup class="lineRef">2</sup>quod <span class="italic">vulg.</span>: quantum <span class="italic">OB Boethius</span>: quo <span class="italic">d</span>: quoad <span class="italic">Valla.</span></a></li><script type="text/javascript">document.getElementById('note_LCL386_396_2').style.display = "none";</script></ul></section></notes></section>