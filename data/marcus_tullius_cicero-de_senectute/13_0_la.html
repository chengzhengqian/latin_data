<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Stesichorum, num quos ante dixi Isocraten Gorgian, num philosophorum principes, Pythagoran Democritum, num Platonem Xenocraten, num postea Zenonem Cleanthen, aut eum, quem vos etiam vidistis Romae, Diogenen Stoicum coegit in suis studiis obmutiscere senectus? An in omnibus studiorum agitatio vitae aequalis fuit?</p>
<p><span class="br"></span><span class="lineNumber">24</span><span class="br"></span> Age, ut ista divina studia omittamus, possum nominare ex agro Sabino rusticos Romanos, vicinos et familiaris meos, quibus absentibus numquam fere ulla in agro maiora opera fiunt, non serendis, non percipiendis, non condendis fructibus. Quamquam in aliis minus hoc mirum est, nemo enim est tam senex qui se annum non putet posse vivere; sed idem in eis elaborant, quae sciunt nihil ad se omnino pertinere :</p>
<blockquote><p>
<span class="line indent2">serit arbores, quae alteri saeclo prosint,</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">25</span><span class="br"></span> ut ait Statius noster in Synephebis. Nec vero dubitat agricola, quamvis sit senex, quaerenti cui serat respondere : “dis immortalibus, qui me non accipere modo haec a maioribus voluerunt, sed etiam posteris prodere.”</p>
</section>
<section class="div2">
<p>VIII. Et melius Caecilius de sene alteri saeculo prospiciente, quam illud idem :</p>
<blockquote><p>
<span class="line">edepol, senectus, si nil quicquam aliud viti</span><span class="linebreak"></span>
<span class="line">adportes tecum, cum advenis, unum id sat est,</span><span class="linebreak"></span>
<span class="line">quod diu vivendo multa quae non volt videt.</span><span class="linebreak"></span>
</p></blockquote>
</section><notes></notes></section>