<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

domum, tantas clientelas Appius regebat et caecus et senex; intentum enim animum tamquam arcum habebat nec languescens succumbebat senectuti. Tenebat non modo auctoritatem, sed etiam imperium in suos : metuebant servi, verebantur liberi, carum omnes habebant; vigebat in illa domo mos patrius et <span class="br"></span><span class="lineNumber">38</span><span class="br"></span> disciplina.<a class="footnoteLink" href="#note_LCL154_46_1" id="target_note_LCL154_46_1"><sup>1</sup></a> Ita enim senectus honesta est, si se ipsa defendit, si ius suum retinet, si nemini emancipata est, si usque ad ultimum spiritum dominatur in suos. Ut enim adulescentem in quo est senile aliquid, sic senem in quo est aliquid adulescentis probo, quod qui sequitur, corpore senex esse poterit, animo numquam erit.</p>
<p>Septimus mihi liber Originum est in manibus; omnia antiquitatis monumenta colligo; causarum illustrium, quascunque defendi, nunc cum maxime conficio orationes; ius augurium pontificium civile tracto; multum etiam Graecis litteris utor; Pythagoriorumque more, exercendae memoriae gratia, quid quoque die dixerim audierim egerim commemoro vesperi. Hae sunt exercitationes ingeni, haec curricula mentis; in his desudans atque elaborans corporis viris non magno opere desidero. Adsum amicis, venio in senatum frequens ultroque affero res multum et diu cogitatas easque tueor animi, non

</p></section><notes><section class="footnotes"><ul><li class="note" id="note_LCL154_46_1"><a class="footnoteCrossrefLink" href="#target_note_LCL154_46_1" title="Click to highlight in text"><sup class="lineRef">1</sup>in illa domo patrius mos et disciplina <span class="italic">MÃ¼ller</span>; in illo animus patrius et disciplina <span class="italic">Reid, Moore</span>.</a></li><script type="text/javascript">document.getElementById('note_LCL154_46_1').style.display = "none";</script></ul></section></notes></section>