<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

is enim erat locus alter de vitiis senectutis, non plus quam adulescens tauri aut elephanti desiderabam. Quod est, eo decet uti et quidquid agis<a class="footnoteLink" href="#note_LCL154_36_1" id="target_note_LCL154_36_1"><sup>1</sup></a> agere pro viribus. Quae enim vox potest esse contemptior quam Milonis Crotoniatae? Qui cum iam senex esset athletasque se exercentis in curriculo videret, aspexisse lacertos suos dicitur illacrimansque dixisse, “at hi quidem mortui iam sunt.” Non vero tam isti, quam tu ipse, nugator, neque enim ex te umquam es nobilitatus, sed ex lateribus et lacertis tuis. Nihil Sex. Aelius tale, nihil multis annis ante Ti. Coruncanius, nihil modo P. Crassus, a quibus iura civibus praescribebantur, quorum usque ad extremum spiritum est provecta prudentia.</p>
<p><span class="br"></span><span class="lineNumber">28</span><span class="br"></span> Orator metuo ne languescat senectute, est enim munus eius non ingeni solum, sed laterum etiam et virium. Omnino canorum illud in voce splendescit etiam nescio quo pacto in senectute, quod equidem adhuc non amisi, et videtis annos. Sed tamen est decorus seni sermo quietus et remissus, facitque persaepe ipsa<a class="footnoteLink" href="#note_LCL154_36_2" id="target_note_LCL154_36_2"><sup>2</sup></a> sibi audientiam diserti senis composita<a class="footnoteLink" href="#note_LCL154_36_3" id="target_note_LCL154_36_3"><sup>3</sup></a> et mitis oratio, quam si ipse exsequi nequeas, possis tamen Scipioni praecipere et Laelio. Quid enim est <span class="br"></span><span class="lineNumber">29</span><span class="br"></span> iucundius senectute stipata studiis iuventutis? An ne illas quidem viris senectuti relinquimus,<a class="footnoteLink" href="#note_LCL154_36_4" id="target_note_LCL154_36_4"><sup>4</sup></a> ut







</p></section><notes><section class="footnotes"><ul><li class="note" id="note_LCL154_36_1"><a class="footnoteCrossrefLink" href="#target_note_LCL154_36_1" title="Click to highlight in text"><sup class="lineRef">1</sup>agis <span class="italic">Reid</span>; agas <span class="sc">mss</span>.</a></li><script type="text/javascript">document.getElementById('note_LCL154_36_1').style.display = "none";</script><li class="note" id="note_LCL154_36_2"><a class="footnoteCrossrefLink" href="#target_note_LCL154_36_2" title="Click to highlight in text"><sup class="lineRef">2</sup>persaepe ipsa <span class="italic">other <span class="sc">mss</span></span>.; per se ipsa <span class="italic">L, Müller</span>.</a></li><script type="text/javascript">document.getElementById('note_LCL154_36_2').style.display = "none";</script><li class="note" id="note_LCL154_36_3"><a class="footnoteCrossrefLink" href="#target_note_LCL154_36_3" title="Click to highlight in text"><sup class="lineRef">3</sup>composita <span class="italic">edd</span>.; compta <span class="italic"><span class="sc">mss</span>., Müller</span>.</a></li><script type="text/javascript">document.getElementById('note_LCL154_36_3').style.display = "none";</script><li class="note" id="note_LCL154_36_4"><a class="footnoteCrossrefLink" href="#target_note_LCL154_36_4" title="Click to highlight in text"><sup class="lineRef">4</sup>relinquimus <span class="italic">other <span class="sc">mss</span></span>.; relinquemus <span class="italic">L, Müller</span>.</a></li><script type="text/javascript">document.getElementById('note_LCL154_36_4').style.display = "none";</script></ul></section></notes></section>