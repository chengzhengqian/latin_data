<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<p><span class="br"></span><span class="lineNumber">4</span><span class="br"></span> II. <span class="sc">Scipio</span>. Saepe numero admirari soleo cum hoc C. Laelio cum ceterarum rerum tuam excellentem, M. Cato, perfectamque sapientiam, tum vel maxime quod numquam tibi senectutem gravem esse senserim, quae plerisque senibus sic odiosa est, ut onus se Aetna gravius dicant sustinere.</p>
<p><span class="sc">Cato</span>. Rem haud sane, Scipio et Laeli, difficilem admirari videmini. Quibus enim nihil est in ipsis opis ad bene beateque vivendum, eis omnis aetas gravis est; qui autem omnia bona a se ipsi petunt, eis nihil potest malum videri quod naturae necessitas afferat. Quo in genere est in primis senectus, quam ut adipiscantur omnes optant, eandem accusant adeptam<a class="footnoteLink" href="#note_LCL154_12_1" id="target_note_LCL154_12_1"><sup>1</sup></a>; tanta est stultitiae inconstantia atque perversitas. Obrepere aiunt eam citius quam putassent. Primum quis coegit eos falsum putare? Qui enim citius adulescentiae senectus quam pueritiae adulescentia obrepit? Deinde qui minus gravis esset eis senectus, si octingentesimum annum agerent, quam si octogesimum? Praeterita enim aetas quamvis longa, cum effluxisset, nulla consolatione<a class="footnoteLink" href="#note_LCL154_12_2" id="target_note_LCL154_12_2"><sup>2</sup></a> permulcere posset stultam senectutem.</p>
<p><span class="br"></span><span class="lineNumber">5</span><span class="br"></span> Quocirca si sapientiam meam admirari soletis, quae utinam digna esset opinione vestra nostroque cognomine, in hoc sumus sapientes, quod naturam optimam ducem tamquam deum sequimur eique paremus; a qua non veri simile est, cum ceterae partes aetatis bene discriptae sint, extremum actum




</p></section><notes><section class="footnotes"><ul><li class="note" id="note_LCL154_12_1"><a class="footnoteCrossrefLink" href="#target_note_LCL154_12_1" title="Click to highlight in text"><sup class="lineRef">1</sup>adeptam <span class="italic">other <span class="sc">mss</span></span>.; adepti <span class="italic">LE, Bait., MÃ¼ller</span>.</a></li><script type="text/javascript">document.getElementById('note_LCL154_12_1').style.display = "none";</script><li class="note" id="note_LCL154_12_2"><a class="footnoteCrossrefLink" href="#target_note_LCL154_12_2" title="Click to highlight in text"><sup class="lineRef">2</sup>consolatione <span class="italic">EI, Halm</span>.; consolatio <span class="italic">LP, Momms., Bait</span>.</a></li><script type="text/javascript">document.getElementById('note_LCL154_12_2').style.display = "none";</script></ul></section></notes></section>