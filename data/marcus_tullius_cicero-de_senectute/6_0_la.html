<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

mirificos ecferunt fructus, non solum quia numquam deserunt, ne extremo quidem tempore aetatis, quamquam id quidem maximum est, verum etiam quia conscientia bene actae vitae multorumque bene factorum recordatio iucundissima est.</p>
</section>
<section class="div2">
<p><span class="br"></span><span class="lineNumber">10</span><span class="br"></span> IV. Ego Q. Maximum, eum qui Tarentum recepit, senem adulescens ita dilexi, ut aequalem. Erat enim in illo viro comitate condita gravitas, nec senectus mores mutaverat. Quamquam eum colere coepi non admodum grandem natu, sed tamen iam aetate provectum. Anno enim post consul primum fuerat quam ego natus sum, cumque eo quartum consule adulescentulus miles ad Capuam profectus sum quintoque anno post ad Tarentum. Quaestor deinde quadriennio post factus sum, quem magistratum gessi consulibus Tuditano et Cethego, cum quidem ille admodum senex suasor legis Cinciae de donis et muneribus fuit. Hic et bella gerebat ut adulescens, cum plane grandis esset, et Hannibalem iuveniliter exsultantem patientia sua molliebat; de quo praeclare familiaris noster Ennius :</p>
<blockquote><p>
<span class="line">unus homo nobis cunctando restituit rem;</span><span class="linebreak"></span>
<span class="line">noenum<a class="footnoteLink" href="#note_LCL154_18_1" id="target_note_LCL154_18_1"><sup>1</sup></a> rumores ponebat ante salutem;</span><span class="linebreak"></span>
<span class="line">ergo plusque<a class="footnoteLink" href="#note_LCL154_18_2" id="target_note_LCL154_18_2"><sup>2</sup></a> magisque viri nunc gloria claret.</span><span class="linebreak"></span>
</p></blockquote>
<p><span class="br"></span><span class="lineNumber">11</span><span class="br"></span> Tarentum vero qua vigilantia, quo consilio recepit! Cum quidem me audiente Salinatori, qui amisso




</p></section><notes><section class="footnotes"><ul><li class="note" id="note_LCL154_18_1"><a class="footnoteCrossrefLink" href="#target_note_LCL154_18_1" title="Click to highlight in text"><sup class="lineRef">1</sup>noenum <span class="italic">Lachmann</span>; non enim <span class="italic"><span class="sc">mss</span></span>.</a></li><script type="text/javascript">document.getElementById('note_LCL154_18_1').style.display = "none";</script><li class="note" id="note_LCL154_18_2"><a class="footnoteCrossrefLink" href="#target_note_LCL154_18_2" title="Click to highlight in text"><sup class="lineRef">2</sup>plusque <span class="italic">Bernays</span>; postque <span class="italic"><span class="sc">mss</span></span>.</a></li><script type="text/javascript">document.getElementById('note_LCL154_18_2').style.display = "none";</script></ul></section></notes></section>