<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Lysandrum, intuentem purpuram eius et nitorem corporis ornatumque Persicum multo auro multisque gemmis, dixisse : “recte vero te, Cyre, beatum ferunt, quoniam virtuti tuae fortuna coniuncta est!”</p>
<p><span class="br"></span><span class="lineNumber">60</span><span class="br"></span> Hac igitur fortuna frui licet senibus, nec aetas impedit quo minus et ceterarum rerum et in primis agri colendi studia teneamus usque ad ultimum tempus senectutis. M. quidem Valerium Corvinum accepimus ad centesimum annum perduxisse, cum esset acta iam aetate in agris eosque coleret, cuius inter primum et sextum consulatum sex et quadraginta anni interfuerunt. Ita quantum spatium aetatis maiores ad senectutis initium esse voluerunt, tantus illi cursus honorum fuit; atque huius extrema aetas hoc beatior quam media, quod auctoritatis habebat plus, laboris minus.</p>
<p><span class="br"></span><span class="lineNumber">61</span><span class="br"></span> Apex est autem senectutis auctoritas. Quanta fuit in L. Caecilio Metello, quanta in A. Atilio Calatino! In quem illud elogium :</p>
<blockquote><p>
<span class="line">hunc unum plurimae consentiunt gentes</span><span class="linebreak"></span>
<span class="line">populi primarium fuisse virum.</span><span class="linebreak"></span>
</p></blockquote>
<p class="noindent">Notum est totum carmen<a class="footnoteLink" href="#note_LCL154_72_1" id="target_note_LCL154_72_1"><sup>1</sup></a> incisum in sepulcro. Iure igitur gravis, cuius de laudibus omnium esset fama consentiens. Quem virum nuper P. Crassum, pontificem maximum, quem postea M. Lepidum eodem sacerdotio praeditum vidimus! Quid de Paulo aut

</p></section><notes><section class="footnotes"><ul><li class="note" id="note_LCL154_72_1"><a class="footnoteCrossrefLink" href="#target_note_LCL154_72_1" title="Click to highlight in text"><sup class="lineRef">1</sup>totum carmen <span class="italic">LBV; other <span class="sc">mss</span>. omit</span> totum.</a></li><script type="text/javascript">document.getElementById('note_LCL154_72_1').style.display = "none";</script></ul></section></notes></section>