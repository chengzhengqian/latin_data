<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

excipient anni consequentes. Anno ante me censorem mortuus est, novem annis post meum consulatum, cum consul iterum me consule creatus esset. Num igitur, si ad centesimum annum vixisset, senectutis eum suae paeniteret? Nec enim excursione nec saltu, nec eminus hastis aut comminus gladiis uteretur, sed consilio ratione sententia, quae nisi essent in senibus, non summum consilium maiores nostri appellassent senatum. Apud Lacedaemonios <span class="br"></span><span class="lineNumber">20</span><span class="br"></span> quidem ei, qui amplissimum magistratum gerunt, ut sunt, sic etiam nominantur, senes. Quod si legere aut audire voletis externa, maximas res publicas ab adulescentibus labefactatas, a senibus sustentatas et restitutas reperietis.</p>
<p>Cedo qui vestram rem publicam tantam amisistis tam cito?</p>
<p>sic enim percontantur<a class="footnoteLink" href="#note_LCL154_28_1" id="target_note_LCL154_28_1"><sup>1</sup></a> in Naevi poetae Lupo.<a class="footnoteLink" href="#note_LCL154_28_2" id="target_note_LCL154_28_2"><sup>2</sup></a> Respondentur et alia et hoc in primis :</p>
<blockquote><p>
<span class="line">proveniebant oratores novi, stulti adulescentuli.</span><span class="linebreak"></span>
</p></blockquote>
<p class="noindent">Temeritas est videlicet florentis aetatis, prudentia senescentis.</p>
</section>
<section class="div2">
<p><span class="br"></span><span class="lineNumber">21</span><span class="br"></span> VII. At memoria minuitur. Credo, nisi eam exerceas, aut etiam si sis natura tardior. Themistocles omnium civium perceperat nomina; num igitur





</p></section><notes><section class="footnotes"><ul><li class="note" id="note_LCL154_28_1"><a class="footnoteCrossrefLink" href="#target_note_LCL154_28_1" title="Click to highlight in text"><sup class="lineRef">1</sup>ut est <span class="italic">after</span> percontantur <span class="italic">in <span class="sc">mss</span>., generally omitted by editors</span>.</a></li><script type="text/javascript">document.getElementById('note_LCL154_28_1').style.display = "none";</script><li class="note" id="note_LCL154_28_2"><a class="footnoteCrossrefLink" href="#target_note_LCL154_28_2" title="Click to highlight in text"><sup class="lineRef">2</sup>Lupo <span class="italic">Ribbeck, Bennett, Mommsen</span>; Ludo <span class="italic"><span class="sc">mss</span></span>.</a></li><script type="text/javascript">document.getElementById('note_LCL154_28_2').style.display = "none";</script></ul></section></notes></section>