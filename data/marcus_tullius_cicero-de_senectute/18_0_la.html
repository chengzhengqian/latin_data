<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Denique isto bono utare, dum adsit, cum absit, ne requiras : nisi forte adulescentes pueritiam, paulum aetate progressi adulescentiam debent requirere. Cursus est certus aetatis et una via naturae eaque simplex, suaque cuique parti aetatis tempestivitas est data, ut et infirmitas puerorum et ferocitas iuvenum et gravitas iam constantis aetatis et senectutis maturitas naturale quiddam habet, quod suo tempore percipi debeat.</p>
<p><span class="br"></span><span class="lineNumber">34</span><span class="br"></span> Audire te arbitror, Scipio, hospes tuus avitus Masinissa quae faciat hodie nonaginta natus annos : cum ingressus iter pedibus sit, in equum omnino non ascendere; cum autem equo, ex equo non descendere; nullo imbri, nullo frigore adduci ut capite operto sit; summam esse in eo corporis siccitatem, itaque omnia exsequi regis officia et munera. Potest igitur exercitatio et temperantia etiam in senectute conservare aliquid pristini roboris.</p>
</section>
<section class="div2">
<p>XI. Ne sint<a class="footnoteLink" href="#note_LCL154_42_1" id="target_note_LCL154_42_1"><sup>1</sup></a> in senectute vires : ne postulantur quidem vires a senectute. Ergo et legibus et institutis vacat aetas nostra muneribus eis quae non possunt sine viribus sustineri. Itaque non modo quod non possumus, sed ne quantum possumus <span class="br"></span><span class="lineNumber">35</span><span class="br"></span> quidem cogimur. At multi ita sunt imbecilli senes, ut nullum offici aut omnino vitae munus exsequi

</p></section><notes><section class="footnotes"><ul><li class="note" id="note_LCL154_42_1"><a class="footnoteCrossrefLink" href="#target_note_LCL154_42_1" title="Click to highlight in text"><sup class="lineRef">1</sup>ne sint <span class="italic">R, Reid</span>; non sunt <span class="italic">LBIS, MÃ¼ller</span>.</a></li><script type="text/javascript">document.getElementById('note_LCL154_42_1').style.display = "none";</script></ul></section></notes></section>