<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

eam, sicut alia, modicam; acerbitatem nullo modo; avaritia vero senilis quid sibi velit, non intellego. <span class="br"></span><span class="lineNumber">66</span><span class="br"></span> Potest enim quicquam esse absurdius quam, quo viae minus restet, eo plus viatici quaerere?</p>
</section>
<section class="div2">
<p>XIX. Quarta restat causa, quae maxime angere atque sollicitam habere nostram aetatem videtur, appropinquatio mortis, quae certe a senectute non potest esse longe. O miserum senem, qui mortem contemnendam esse in tam longa aetate non viderit! Quae aut plane neglegenda est, si omnino exstinguit animum, aut etiam optanda, si aliquo eum deducit ubi sit futurus aeternus. Atqui tertium certe nihil <span class="br"></span><span class="lineNumber">67</span><span class="br"></span> inveniri potest. Quid igitur timeam, si aut non miser post mortem, aut beatus etiam futurus sum? Quamquam quis est tam stultus, quamvis sit adulescens, cui sit exploratum se ad vesperum esse victurum? Quin etiam aetas illa multo pluris quam nostra casus mortis habet: facilius in morbos incidunt adulescentes, gravius aegrotant, tristius curantur. Itaque pauci veniunt ad senectutem; quod ni ita accideret, melius et prudentius viveretur. Mens enim et ratio et consilium in senibus est, qui si nulli fuissent, nullae omnino civitates fuissent.</p>
<p>Sed redeo ad mortem impendentem. Quod est istud crimen senectutis, cum id ei videatis cum <span class="br"></span><span class="lineNumber">68</span><span class="br"></span> adulescentia esse commune? Sensi ego in optimo
</p></section><notes></notes></section>