<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

oppido fugerat in arcem, glorianti atque ita dicenti, “mea opera, Q. Fabi, Tarentum recepisti”; “certe,” inquit ridens, “nam nisi tu amississes, numquam recepissem.” Nec vero in armis praestantior quam in toga; qui consul iterum, Sp. Carvilio collega quiescente, C. Flaminio tribuno plebis, quoad potuit, restitit agrum Picentem et Gallicum viritim contra senatus auctoritatem dividenti; augurque cum esset, dicere ausus est optimis auspiciis ea geri, quae pro rei publicae salute gererentur; quae contra rem publicam ferrentur, contra auspicia ferri.</p>
<p><span class="br"></span><span class="lineNumber">12</span><span class="br"></span> Multa in eo viro praeclara cognovi, sed nihil admirabilius quam quo modo ille mortem fili tulit, clari viri et consularis. Est in manibus laudatio, quam cum legimus, quem philosophum non contemnimus? Nec vero ille in luce modo atque in oculis civium magnus, sed intus domique praestantior. Qui sermo, quae praecepta! Quanta notitia antiquitatis, scientia iuris auguri! Multae etiam, ut in homine Romano, litterae : omnia memoria tenebat non domestica solum, sed etiam externa bella. Cuius sermone ita tum cupide fruebar, quasi iam divinarem, id quod evenit, illo exstincto fore unde discerem neminem.</p>
</section>
<section class="div2">
<p><span class="br"></span><span class="lineNumber">13</span><span class="br"></span> V. Quorsus<a class="footnoteLink" href="#note_LCL154_20_1" id="target_note_LCL154_20_1"><sup>1</sup></a> igitur haec tam multa de Maximo?



</p></section><notes><section class="footnotes"><ul><li class="note" id="note_LCL154_20_1"><a class="footnoteCrossrefLink" href="#target_note_LCL154_20_1" title="Click to highlight in text"><sup class="lineRef">1</sup>quorsus <span class="italic">other <span class="sc">mss</span></span>.; quorsum <span class="italic">L</span>.</a></li><script type="text/javascript">document.getElementById('note_LCL154_20_1').style.display = "none";</script></ul></section></notes></section>