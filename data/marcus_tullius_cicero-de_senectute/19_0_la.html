<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

possint. At id quidem non proprium senectutis vitium est, sed commune valetudinis. Quam fuit imbecillus P. Africani filius, is qui te adoptavit, quam tenui aut nulla potius valetudine! Quod ni ita fuisset, alterum illud exstitisset lumen civitatis; ad paternam enim magnitudinem animi doctrina uberior accesserat. Quid mirum igitur in senibus, si infirmi sunt aliquando, cum id ne adulescentes quidem effugere possint?</p>
<p>Resistendum, Laeli et Scipio, senectuti est eiusque vitia diligentia compensanda sunt, pugnandum tamquam contra morbum<a class="footnoteLink" href="#note_LCL154_44_1" id="target_note_LCL154_44_1"><sup>1</sup></a> sic contra senectutem, habenda <span class="br"></span><span class="lineNumber">36</span><span class="br"></span> ratio valetudinis, utendum exercitationibus modicis, tantum cibi et potionis adhibendum, ut reficiantur vires, non opprimantur. Nec vero corpori solum subveniendum est, sed menti atque animo multo magis. Nam haec quoque, nisi tamquam lumini oleum instilles, exstinguuntur senectute. Et corpora quidem exercitationum defetigatione ingravescunt, animi autem exercitando<a class="footnoteLink" href="#note_LCL154_44_2" id="target_note_LCL154_44_2"><sup>2</sup></a> levantur. Nam quos ait Caecilius “comicos stultos senes,” hos significat credulos obliviosos dissolutos, quae vitia sunt non senectutis, sed inertis ignavae somniculosae senectutis. Ut petulantia, ut libido magis est adulescentium quam senum, nec tamen omnium adulescentium, sed non proborum, sic ista senilis stultitia, quae deliratio appellari solet, senum levium est, non omnium.</p>
<p><span class="br"></span><span class="lineNumber">37</span><span class="br"></span> Quattuor robustos filios, quinque filias, tantam





</p></section><notes><section class="footnotes"><ul><li class="note" id="note_LCL154_44_1"><a class="footnoteCrossrefLink" href="#target_note_LCL154_44_1" title="Click to highlight in text"><sup class="lineRef">1</sup>morbum <span class="italic"><span class="sc">mss</span></span>.; morborum <span class="italic">Müller</span>.</a></li><script type="text/javascript">document.getElementById('note_LCL154_44_1').style.display = "none";</script><li class="note" id="note_LCL154_44_2"><a class="footnoteCrossrefLink" href="#target_note_LCL154_44_2" title="Click to highlight in text"><sup class="lineRef">2</sup>exercitando <span class="italic">other <span class="sc">mss</span></span>.; exercendo <span class="italic">LER</span>.</a></li><script type="text/javascript">document.getElementById('note_LCL154_44_2').style.display = "none";</script></ul></section></notes></section>