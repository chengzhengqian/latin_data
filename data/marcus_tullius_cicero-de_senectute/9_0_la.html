<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">

Voconiam magna voce et bonis lateribus suasissem.<a class="footnoteLink" href="#note_LCL154_24_1" id="target_note_LCL154_24_1"><sup>1</sup></a> Annos septuaginta natus, tot enim vixit Ennius, ita ferebat duo quae maxima putantur onera, paupertatem et senectutem, ut eis paene delectari videretur.</p>
<p><span class="br"></span><span class="lineNumber">15</span><span class="br"></span> Etenim, cum complector animo, quattuor reperio causas cur senectus misera videatur : unam, quod avocet a rebus gerendis; alteram, quod corpus faciat infirmius; tertiam, quod privet omnibus fere voluptatibus; quartam, quod haud procul absit a morte. Earum, si placet, causarum quanta quamque sit iusta una quaeque videamus.</p>
</section>
<section class="div2">
<p>VI. A rebus gerendis senectus abstrahit. Quibus? An eis, quae iuventute geruntur et viribus? Nullaene igitur res sunt seniles, quae vel infirmis corporibus animo et mente administrentur? Nihil ergo agebat Q. Maximus, nihil L. Paulus, pater tuus, socer optimi viri fili mei? Ceteri senes, Fabricii Curii Coruncanii, cum rem publicam consilio et auctoritate defendebant, nihil agebant?</p>
<p>Ad Appi Claudi senectutem accedebat etiam ut <span class="br"></span><span class="lineNumber">16</span><span class="br"></span> caecus esset; tamen is, cum sententia senatus inclinaret ad pacem cum Pyrrho foedusque faciendum, non dubitavit dicere illa, quae versibus persecutus est Ennius :</p>
<blockquote><p>
<span class="line">quo vobis mentes, rectae quae stare solebant</span><span class="linebreak"></span>
<span class="line">antehac, dementis sese flexere viai?</span><span class="linebreak"></span>
</p></blockquote>
<p class="noindent">ceteraque gravissime, notum enim vobis carmen est,



</p></section><notes><section class="footnotes"><ul><li class="note" id="note_LCL154_24_1"><a class="footnoteCrossrefLink" href="#target_note_LCL154_24_1" title="Click to highlight in text"><sup class="lineRef">1</sup>suasissem <span class="italic">other <span class="sc">mss</span></span>. suasisset <span class="italic">P</span>; suasi sed <span class="italic">Forch., MÃ¼ller</span>.</a></li><script type="text/javascript">document.getElementById('note_LCL154_24_1').style.display = "none";</script></ul></section></notes></section>