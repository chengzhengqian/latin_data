<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

quodam, ut ante dixi, senescere se multa in dies addiscentem, qua voluptate animi nulla certe potest esse maior.</p>
</section>
<section class="div2">
<p><span class="br"></span><span class="lineNumber">51</span><span class="br"></span> XV. Venio nunc ad voluptates agricolarum, quibus ego incredibiliter delector, quae nec ulla impediuntur senectute et mihi ad sapientis vitam proxime videntur accedere. Habent enim rationem cum terra, quae numquam recusat imperium nec umquam sine usura reddit quod accepit, sed alias minore, plerumque maiore cum faenore; quamquam me quidem non fructus modo, sed etiam ipsius terrae vis ac natura delectat. Quae cum gremio mollito ac subacto sparsum semen excepit, primum id occaecatum cohibet, ex quo occatio quae hoc efficit nominata est; deinde tepefactum vapore et compressu suo diffundit et elicit herbescentem ex eo viriditatem, quae nixa fibris stirpium sensim adolescit culmoque erecta geniculato vaginis iam quasi pubescens includitur; e quibus cum emersit, fundit frugem spici ordine structam et contra avium minorum morsus munitur vallo aristarum.</p>
<p><span class="br"></span><span class="lineNumber">52</span><span class="br"></span> Quid ego vitium ortus satus incrementa commemorem? Satiari delectatione non possum, ut meae senectutis requietem<a class="footnoteLink" href="#note_LCL154_62_1" id="target_note_LCL154_62_1"><sup>1</sup></a> oblectamentumque noscatis. Omitto enim vim ipsam omnium quae generantur e terra, quae ex fici tantulo grano aut ex acini vinaceo



</p></section><notes><section class="footnotes"><ul><li class="note" id="note_LCL154_62_1"><a class="footnoteCrossrefLink" href="#target_note_LCL154_62_1" title="Click to highlight in text"><sup class="lineRef">1</sup>requiem <span class="italic">L</span>; requietem <span class="italic">other <span class="sc">mss</span></span>.</a></li><script type="text/javascript">document.getElementById('note_LCL154_62_1').style.display = "none";</script></ul></section></notes></section>