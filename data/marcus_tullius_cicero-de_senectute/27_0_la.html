<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

pabulum studi atque doctrinae, nihil est otiosa senectute iucundius. Videbamus<a class="footnoteLink" href="#note_LCL154_60_1" id="target_note_LCL154_60_1"><sup>1</sup></a> in studio dimetiendi paene caeli atque terrae Gallum familiarem patris tui, Scipio. Quotiens ilium lux noctu aliquid describere ingressum, quotiens nox oppressit cum mane coepisset! Quam delectabat eum defectiones <span class="br"></span><span class="lineNumber">50</span><span class="br"></span> solis et lunae multo ante nobis praedicere! Quid in levioribus studiis, sed tamen acutis? Quam gaudebat Bello suo Punico Naevius, quam Truculento Plautus, quam Pseudolo! Vidi etiam senem Livium, qui, cum sex annis ante quam ego natus sum fabulam docuisset Centone Tuditanoque consulibus, usque ad adulescentiam meam processit aetate.</p>
<p>Quid de P. Licini Crassi et pontifici et civilis iuris studio loquar aut de huius P. Scipionis, qui his paucis diebus pontifex maximus factus est? Atque eos omnis, quos commemoravi, his studiis flagrantis senes vidimus. M. vero Cethegum, quem recte “suadae medullam” dixit Ennius, quanto studio exerceri in dicendo videbamus etiam senem! Quae sunt igitur epularum aut ludorum aut scortorum voluptates cum his voluptatibus comparandae? Atque haec quidem studia doctrinae, quae quidem prudentibus et bene institutis pariter cum aetate crescunt, ut honestum illud Solonis sit, quod ait versiculo



</p></section><notes><section class="footnotes"><ul><li class="note" id="note_LCL154_60_1"><a class="footnoteCrossrefLink" href="#target_note_LCL154_60_1" title="Click to highlight in text"><sup class="lineRef">1</sup>mori <span class="italic">before</span> videbamus <span class="italic">in the <span class="sc">mss</span>., omitted by most editors. For</span> mori <span class="italic">Bennett conjectured</span> exerceri, <span class="italic">cf. infra</span> § 50.</a></li><script type="text/javascript">document.getElementById('note_LCL154_60_1').style.display = "none";</script></ul></section></notes></section>