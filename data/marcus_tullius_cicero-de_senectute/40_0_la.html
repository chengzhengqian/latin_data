<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ut neglegamus; sine qua meditatione tranquillo animo esse nemo potest. Moriendum enim certe est, et incertum an hoc ipso die. Mortem igitur omnibus horis impendentem timens qui poterit <span class="br"></span><span class="lineNumber">75</span><span class="br"></span> animo consistere? De qua non ita longa disputatione opus esse videtur, cum recordor<a class="footnoteLink" href="#note_LCL154_86_1" id="target_note_LCL154_86_1"><sup>1</sup></a> non L. Brutum, qui in liberanda patria est interfectus, non duos Decios, qui ad voluntariam mortem cursum equorum incitaverunt, non M. Atilium, qui ad supplicium est profectus ut fidem hosti datam conservaret, non duos Scipiones, qui iter Poenis vel corporibus suis obstruere voluerunt, non avum tuum L. Paulum, qui morte luit collegae in Cannensi ignominia temeritatem, non M. Marcellum, cuius interitum ne crudelissimus quidem hostis honore sepulturae carere passus est, sed legiones nostras, quod scripsi in Originibus, in eum locum saepe profectas alacri animo et erecto, unde se redituras numquam arbitrarentur. Quod igitur adulescentes, et ei quidem non solum indocti sed etiam rustici contemnunt, id docti senes extimescent?</p>
<p><span class="br"></span><span class="lineNumber">76</span><span class="br"></span> Omnino, ut mihi quidem videtur studiorum<a class="footnoteLink" href="#note_LCL154_86_2" id="target_note_LCL154_86_2"><sup>2</sup></a> omnium satietas vitae facit satietatem. Sunt pueritiae studia certa: num igitur ea desiderant adulescentes? Sunt ineuntis adulescentiae : num ea constans iam requirit aetas, quae media dicitur? Sunt etiam eius aetatis : ne ea quidem quaeruntur in senectute. Sunt extrema quaedam studia senectutis : ergo, ut superiorum aetatum studia occidunt,


</p></section><notes><section class="footnotes"><ul><li class="note" id="note_LCL154_86_1"><a class="footnoteCrossrefLink" href="#target_note_LCL154_86_1" title="Click to highlight in text"><sup class="lineRef">1</sup>recordor <span class="italic">Reid</span>; recorder <span class="italic"><span class="sc">mss</span></span>.</a></li><script type="text/javascript">document.getElementById('note_LCL154_86_1').style.display = "none";</script><li class="note" id="note_LCL154_86_2"><a class="footnoteCrossrefLink" href="#target_note_LCL154_86_2" title="Click to highlight in text"><sup class="lineRef">2</sup>studiorum <span class="italic">LPIS MÃ¼ller</span>; rerum <span class="italic">ER</span>.</a></li><script type="text/javascript">document.getElementById('note_LCL154_86_2').style.display = "none";</script></ul></section></notes></section>