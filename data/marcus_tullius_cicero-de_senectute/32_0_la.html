<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

aut calescere vel apricatione melius vel igni, aut vicissim umbris aquisve refrigerari salubrius? Sibi <span class="br"></span><span class="lineNumber">58</span><span class="br"></span> habeant igitur arma, sibi equos, sibi hastas, sibi clavam et pilam, sibi natationes<a class="footnoteLink" href="#note_LCL154_70_1" id="target_note_LCL154_70_1"><sup>1</sup></a> atque cursus; nobis senibus ex lusionibus multis talos relinquant et tesseras; id ipsum ut<a class="footnoteLink" href="#note_LCL154_70_2" id="target_note_LCL154_70_2"><sup>2</sup></a> lubebit, quoniam sine eis beata esse senectus potest.</p>
</section>
<section class="div2">
<p><span class="br"></span><span class="lineNumber">59</span><span class="br"></span> XVII. Multas ad res perutiles Xenophontis libri sunt, quos legite, quaeso, studiose, ut facitis. Quam copiose ab eo agri cultura laudatur in eo libro, qui est de tuenda re familiari, qui Oeconomicus inscribitur! Atque ut intellegatis nihil ei tam regale videri quam studium agri colendi, Socrates in eo libro loquitur cum Critobulo Cyrum minorem, Persarum regem, praestantem ingenio atque imperi gloria, cum Lysander Lacedaemonius, vir summae virtutis, venisset ad eum Sardis eique dona a sociis attulisset, et ceteris in rebus communem erga Lysandrum atque humanum fuisse et ei quendam consaeptum agrum diligenter consitum ostendisse. Cum autem admiraretur Lysander et proceritates arborum et directos in quincuncem ordines et humum subactam atque puram et suavitatem odorum qui afflarentur ex floribus, tum eum dixisse mirari se non modo diligentiam sed etiam sollertiam eius a quo essent illa dimensa atque discripta; et Cyrum respondisse : “atqui ego ista sum omnia dimensus, mei sunt ordines, mea discriptio; multae etiam istarum arborum mea manu sunt satae.” Tum





</p></section><notes><section class="footnotes"><ul><li class="note" id="note_LCL154_70_1"><a class="footnoteCrossrefLink" href="#target_note_LCL154_70_1" title="Click to highlight in text"><sup class="lineRef">1</sup>natationes <span class="italic"><span class="sc">mss</span></span>.; venationes <span class="italic">Reid</span>.</a></li><script type="text/javascript">document.getElementById('note_LCL154_70_1').style.display = "none";</script><li class="note" id="note_LCL154_70_2"><a class="footnoteCrossrefLink" href="#target_note_LCL154_70_2" title="Click to highlight in text"><sup class="lineRef">2</sup>ut <span class="italic">Reid, Bennett</span>; utrum <span class="italic">codd., Müller, Moore</span>; unum <span class="italic">P</span>.</a></li><script type="text/javascript">document.getElementById('note_LCL154_70_2').style.display = "none";</script></ul></section></notes></section>