<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

bene honesteque vivendum; sin processerit longius. non magis dolendum est, quam agricolae dolent praeterita verni temporis suavitate aestatem autumnumque venisse. Ver enim tamquam adulescentia significat ostenditque fructus futuros; reliqua autem tempora demetendis fructibus et percipiendis accommodata sunt.</p>
<p><span class="br"></span><span class="lineNumber">71</span><span class="br"></span> Fructus autem senectutis est, ut saepe dixi, ante partorum bonorum memoria et copia. Omnia autem, quae secundum naturam fiunt, sunt habenda in bonis; quid est autem tam secundum naturam quam senibus emori? Quod idem contingit adulescentibus adversante et repugnante natura. Itaque adulescentes mihi mori sic videntur, ut cum aquae multitudine flammae vis opprimitur, senes autem sic, ut cum sua sponte, nulla adhibita vi, consumptus ignis exstinguitur, et quasi poma ex arboribus, cruda si sunt, vix<a class="footnoteLink" href="#note_LCL154_82_1" id="target_note_LCL154_82_1"><sup>1</sup></a>evelluntur, si matura et cocta, decidunt, sic vitam adulescentibus vis aufert, senibus maturitas; quae quidem mihi tam iucunda est, ut, quo propius ad mortem accedam, quasi terram videre videar aliquandoque in portum ex longa navigatione esse venturus.</p>
</section>
<section class="div2">
<p><span class="br"></span><span class="lineNumber">72</span><span class="br"></span> XX. Senectutis autem nullus est certus terminus, recteque in ea vivitur, quoad munus offici exsequi et tueri possit mortemque contemnere, ex quo fit ut animosior etiam senectus sit quam adulescentia et fortior. Hoc illud est, quod Pisistrato tyranno a

</p></section><notes><section class="footnotes"><ul><li class="note" id="note_LCL154_82_1"><a class="footnoteCrossrefLink" href="#target_note_LCL154_82_1" title="Click to highlight in text"><sup class="lineRef">1</sup>vix <span class="italic">edd</span>.; vi <span class="italic">most <span class="sc">mss</span></span>.</a></li><script type="text/javascript">document.getElementById('note_LCL154_82_1').style.display = "none";</script></ul></section></notes></section>