<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">64</span><span class="br"></span> quibus cum a cuncto consessu plausus esset multiplex datus, dixisse ex eis quendam Atheniensis scire quae recta essent, sed facere nolle.</p>
<p>Multa in nostro<a class="footnoteLink" href="#note_LCL154_76_1" id="target_note_LCL154_76_1"><sup>1</sup></a> collegio praeclara, sed hoc, de quo agimus, in primis, quod, ut quisque aetate antecedit, ita sententiae principatum tenet, neque solum honore antecedentibus, sed eis etiam, qui cum imperio sunt, maiores natu augures anteponuntur. Quae sunt igitur voluptates corporis cum auctoritatis praemiis comparandae? Quibus qui splendide usi sunt, ei mihi videntur fabulam aetatis peregisse nec tamquam inexercitati histriones in extremo actu corruisse.</p>
<p><span class="br"></span><span class="lineNumber">65</span><span class="br"></span> At sunt morosi et anxii et iracundi et difficiles senes. Si quaerimus, etiam avari; sed haec morum vitia sunt, non senectutis. Ac morositas tamen et ea vitia, quae dixi, habent aliquid excusationis, non illius quidem iustae, sed quae probari posse videatur : contemni se putant, despici, illudi; praeterea in fragili corpore odiosa omnis offensio est; quae tamen omnia dulciora fiunt et moribus bonis et artibus, idque cum in vita tum in scaena intellegi potest ex eis fratribus qui in Adelphis sunt. Quanta in altero diritas, in altero comitas! Sic se res habet : ut enim non omne vinum, sic non omnis natura vetustate coacescit. Severitatem in senectute probo, sed




</p></section><notes><section class="footnotes"><ul><li class="note" id="note_LCL154_76_1"><a class="footnoteCrossrefLink" href="#target_note_LCL154_76_1" title="Click to highlight in text"><sup class="lineRef">1</sup>nostro <span class="italic">BS, Reid, Bennett</span>; vestro L<sup>2</sup>, <span class="italic">MÃ¼ller, Mommsen</span>.</a></li><script type="text/javascript">document.getElementById('note_LCL154_76_1').style.display = "none";</script></ul></section></notes></section>