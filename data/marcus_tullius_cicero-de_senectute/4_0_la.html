<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

tamquam ab inerti poeta esse neglectum. Sed tamen necesse fuit esse aliquid extremum et, tamquam in arborum bacis terraeque fructibus, maturitate tempestiva quasi vietum et caducum, quod ferendum est molliter sapienti. Quid est enim aliud gigantum modo bellare cum dis nisi naturae repugnare?</p>
<p><span class="br"></span><span class="lineNumber">6</span><span class="br"></span> <span class="sc">Laelius</span>. Atqui, Cato, gratissimum nobis, ut etiam pro Scipione pollicear, feceris, si, quoniam speramus, volumus quidem certe, senes fieri, multo ante a te didicerimus quibus facillime rationibus ingravescentem aetatem ferre possimus.</p>
<p><span class="sc">Cato</span>. Faciam vero, Laeli, praesertim si utrique vestrum, ut dicis, gratum futurum est.</p>
<p><span class="sc">Laelius</span>. Volumus sane, nisi molestum est. Cato, tamquam longam aliquam viam confeceris, quam nobis quoque ingrediendum sit, istuc, quo pervenisti, videre quale sit.</p>
</section>
<section class="div2">
<p><span class="br"></span><span class="lineNumber">7</span><span class="br"></span> III. <span class="sc">Cato</span>. Faciam ut potero, Laeli. Saepe enim interfui querellis aequalium meorum, pares autem vetere proverbio cum paribus facillime congregantur, quae C. Salinator, quae Sp. Albinus, homines consulares, nostri fere aequales, deplorare solebant, tum quod voluptatibus carerent, sine quibus vitam nullam putarent, tum quod spernerentur ab eis, a quibus essent coli soliti; qui mihi non id videbantur



</p></section><notes></notes></section>