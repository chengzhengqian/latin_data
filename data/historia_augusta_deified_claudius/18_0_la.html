<section class="div1 language" lang="la"><header><hgroup><h1>The Deified Claudius</h1></hgroup></header><section class="div2">
<p class="noindent">inter cetera: “Tribunum vero nostrum Claudium, optimum iuvenem, fortissimum militem, constantissimum
civem, castris, senatui et rei publicae necessarium, in Thermopylas ire praecipimus mandata eidem cura Peloponnensium, scientes neminem melius omnia
<span class="br"></span><span class="lineNumber">2</span><span class="br"></span>quae iniungimus esse curaturum. huic ex regione Dardanica dabis milites ducentos, ex cataphractariis centum, ex equitibus sexaginta, ex sagittariis Creticis
<span class="br"></span><span class="lineNumber">3</span><span class="br"></span>sexaginta, ex tironibus bene armatos mille. nam bene illi novi creduntur exercitus; neque enim illo quisquam
devotior, fortior, gravior invenitur.”</p>
</section>
<section class="div2">
<p>XVII. Item epistula Gallieni, cum nuntiatum esset per frumentarios Claudium irasci, quod ille mollius
<span class="br"></span><span class="lineNumber">2</span><span class="br"></span>viveret: “Nihil me gravius accepit quam quod notaria
tua intimasti Claudium, parentem amicumque nostrum, insinuatis sibi falsis plerisque graviter irasci.
<span class="br"></span><span class="lineNumber">3</span><span class="br"></span>quaeso igitur, mi Venuste, si mihi fidem exhibes, ut eum facias a Grato et Herenniano placari, nescientibus hoc militibus Daciscianis, qui iam saeviunt, ne graviter
<span class="br"></span><span class="lineNumber">4</span><span class="br"></span>res erumpant.<a class="footnoteLink" href="#note_LCL263_186_1" id="target_note_LCL263_186_1"><sup>1</sup></a> ipse ad eum dona misi, quae ut libenter accipiat tu facies. curandum praeterea est, ne me hoc scire intellegat ac sibi suscensere iudicet
<span class="br"></span><span class="lineNumber">5</span><span class="br"></span>et pro necessitate ultimum consilium capiat. misi autem ad eum pateras gemmatas trilibres duas, scyphos aureos gemmatos trilibres duos, discum corymbiatum







</p></section><notes><section class="footnotes"><ul><li class="note" id="note_LCL263_186_1"><a class="footnoteCrossrefLink" href="#target_note_LCL263_186_1" title="Click to highlight in text"><sup class="lineRef">1</sup><span class="italic">res erumpant</span> Salm. foll. by Peter<sup>1</sup> and Lenze; <span class="italic">reserum</span> P; <span class="italic">rem ferant</span> Petschenig, Peter,<sup>2</sup> Hohl.</a></li><script type="text/javascript">document.getElementById('note_LCL263_186_1').style.display = "none";</script></ul></section></notes></section>