<section class="div1 language" lang="la"><header><hgroup><h1>The Deified Claudius</h1></hgroup></header><section class="div2"><p class="noindent">

Auguste, te res publica requirebat,” dictum quadragies.
“Claudi Auguste, tu frater, tu pater, tu amicus, tu bonus senator, tu vere princeps,” dictum
<span class="br"></span><span class="lineNumber">4</span><span class="br"></span>octogies. “Claudi Auguste, tu nos ab Aureolo vindica,”
dictum quinquies. “Claudi Auguste, tu nos a Palmyrenis vindica,” dictum quinquies. “Claudi Auguste,
tu nos a Zenobia et a Vitruvia libera,” dictum septies. “Claudi Auguste, Tetricus nihil fecit,” dictum septies.</p>
</section>
<section class="div2">
<p>V. Qui primum ut factus est imperator, Aureolum, qui gravior rei publicae fuerat, quod Gallieno multum placebat, conflictu habito a rei publicae gubernaculis depulit tyrannumque missis ad populum edictis, datis
<span class="br"></span><span class="lineNumber">2</span><span class="br"></span>etiam ad senatum orationibus, iudicavit. his accedit quod rogantem Aureolum et foedus petentem imperator
gravis et serius non audivit, responso tali repudiatum:
“Haec a Gallieno petenda fuerant; qui
<span class="br"></span><span class="lineNumber">3</span><span class="br"></span>consentiret moribus, poterat et timere.” denique iudicio suorum militum apud Mediolanum Aureolus dignum exitum vita ac moribus suis habuit. et hunc tamen quidam historici laudare conati sunt, et ridicule
<span class="br"></span><span class="lineNumber">4</span><span class="br"></span>quidem. nam Gallus Antipater, ancilla honorum et historicorum
dehonestamentum, principium de Aureolo habuit: “Venimus ad imperatorem nominis sui.”
<span class="br"></span><span class="lineNumber">5</span><span class="br"></span>magna videlicet virtus ab auro nomen accipere. at ego scio saepius inter gladiatores bonis propugnatoribus





</p></section><notes></notes></section>