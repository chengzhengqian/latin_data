<section class="div1 language" lang="la"><header><hgroup><h1>FRL V: ORATORY, PART 3</h1></hgroup></header><section class="div2">
<span class="label"><span class="italic">Against C. Rabirius (F</span><span class="italic">1–2)</span></span>
<p class="noindent"><span class="italic">As Tribune of the People in 63 BC, Labienus prosecuted C. Rabirius, who was defended by Q. Hortensius Hortalus (</span><span class="bold"><span class="italic">92</span></span><span class="italic"> F 34–35) and Cicero (Cic. </span>Rab. perd.<span class="italic">). Rabirius was accused of involvement in the killing of L. Appuleius</span></p>
<p>​</p>
<p class="noindent"><span class="bold">F 1</span> Cic. <span class="italic">Rab. perd.</span> 6–8, 10, 12–13, 18, 22, 28–29</p>
<p class="noindent">nunc quoniam, T. Labiene, diligentiae meae temporis angustiis obstitisti meque ex comparato et constituto spatio defensionis in semihorae articulum coegisti, parebitur et, quod iniquissimum est, accusatoris condicioni et, quod miserrimum, inimici potestati. quamquam in hac praescriptione semihorae patroni mihi partis reliquisti, consulis ademisti, propterea quod ad defendendum prope modum satis erit hoc mihi temporis, ad conquerendum vero parum. [7] nisi forte de locis religiosis ac de lucis quos ab hoc violatos esse dixisti pluribus verbis tibi respondendum putas; quo in crimine nihil est umquam abs te dictum, nisi a C. Macro obiectum esse crimen id C. Rabirio. in quo ego demiror meminisse te quid obiecerit C. Rabirio Macer inimicus, oblitum esse quid aequi et iurati iudices iudicarint. [8] an de peculatu facto aut de tabulario incenso longa oratio est expromenda?<a class="footnoteLink" href="#note_LCL542_74_1" id="target_note_LCL542_74_1"><sup>1</sup></a> ... an de sororis filio diligentius respondendum est? quem ab hoc necatum esse 

</p></section><notes><section class="footnotes"><ul><li class="note" id="note_LCL542_74_1"><a class="footnoteCrossrefLink" href="#target_note_LCL542_74_1" title="Click to highlight in text"><sup class="lineRef">1</sup>expromenda <span class="italic">Manutius</span>: exprimenda <span class="italic">codd.</span></a></li><script type="text/javascript">document.getElementById('note_LCL542_74_1').style.display = "none";</script></ul></section></notes></section>