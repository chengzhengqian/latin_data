<section class="div1 language" lang="la"><header><hgroup><h1>FRL V: ORATORY, PART 3</h1></hgroup></header><section class="div2"><p class="noindent noindent">
igitur intellegeretis qualem ipse se consulem profiteretur, obiecit mihi consulatum meum.... [15] ... tuus videlicet salutaris consulatus, perniciosus meus. adeone pudorem cum pudicitia perdidisti ut hoc in eo templo dicere ausus sis in quo ego senatum illum, qui quondam florens orbi terrarum praesidebat, consulebam, tu homines perditissimos cum gladiis conlocavisti? [16] at etiam ausus es—quid autem est quod tu non audeas?—clivum Capitolinum dicere me consule plenum servorum armatorum fuisse.... [17] ... ad sepulturam corpus vitrici sui negat a me datum.... [18] qui autem tibi venit in mentem redigere in memoriam nostram te domi P. Lentuli esse educatum? ... tam autem eras excors ut tota in oratione tua tecum ipse pugnares, non modo non cohaerentia inter se diceres, sed maxime disiuncta atque contraria, ut non tanta mecum quanta tibi tecum esset contentio. vitricum tuum fuisse in tanto scelere fatebare, poena adfectum querebare.... [20] at etiam quodam loco facetus esse voluisti. quam id te, di boni, non decebat! in quo est tua culpa non nulla. aliquid enim salis a mima uxore trahere potuisti. “cedant arma togae.” [Cic. F 11 <span class="italic">FPL</span><sup>4</sup>] quid? tum nonne cesserunt? at postea tuis armis cessit toga.... [21] Clodium meo consilio interfectum esse dixisti.... at Miloni ne favere quidem 
</p></section><notes></notes></section>