<section class="div1 language" lang="la"><header><hgroup><h1>FRL V: ORATORY, PART 3</h1></hgroup></header><section class="div2">
<p>​</p>
<p class="noindent"><span class="bold">F 9A</span> Plut. <span class="italic">Cat. min. </span>16.5–10</p>
<p class="noindent">...τὸν μὲν πρῶτον αὐτὸς<a class="footnoteLink" href="#note_LCL542_12_1" id="target_note_LCL542_12_1"><sup>1</sup></a> καταγνοὺς περὶ πίστιν ἐν κληρονομίᾳ γεγονέναι πονηρόν, ἀπήλασε τοῦ ταμιείου, δευτέρῳ δέ τινι ῥᾳδιουργίας προὔθηκε κρίσιν. [6] ᾧ Κάτλος Λουτάτιος ὁ τιμητὴς ἀνέβη βοηθήσων, ἀνὴρ μέγα τὸ τῆς ἀρχῆς ἔχων ἀξίωμα, τὸ δὲ τῆς ἀρετῆς {ἔχων}<a class="footnoteLink" href="#note_LCL542_12_2" id="target_note_LCL542_12_2"><sup>2</sup></a> μέγιστον, ὡς πάντων δικαιοσύνῃ καὶ σωφροσύνῃ Ῥωμαίων διαφέρων· ἦν δὲ καὶ τοῦ Κάτωνος ἐπαινέτης καὶ συνήθης διὰ τὸν βίον. [7] ὡς οὖν ἡττώμενος τοῖς δικαίοις ἐξῃτεῖτο φανερῶς τὸν ἄνθρωπον, οὐκ εἴα ταῦτα ποιεῖν αὐτὸν ὁ Κάτων· ἔτι δὲ μᾶλλον προσλιπαροῦντος, “αἰσχρόν” εἶπεν, “ὦ Κάτλε, σὲ τὸν τιμητὴν καὶ τοὺς ἡμετέρους βίους ὀφείλοντα δοκιμάζειν ὑπὸ τῶν ἡμετέρων ὑπηρετῶν ἐκβάλλεσθαι.” [8] ταύτην τὴν φωνὴν ἀφέντος τοῦ Κάτωνος, ὁ Κάτλος προσέβλεψε μὲν αὐτὸν ὡς ἀμειψόμενος, εἶπε δ’ οὐδέν, ἀλλ᾿ εἴθ’ ὑπ᾿ ὀργῆς εἴθ’ ὑπ᾿ αἰσχύνης ἀπῆλθε σιωπῇ διηπορημένος. οὐ μὴν ἥλω γ’ ὁ ἄνθρωπος, [9] ἀλλ᾿ ἐπεὶ μιᾷ ψήφῳ τὰς ἀφιείσας ὑπερέβαλλον αἱ καθαιροῦσαι, καὶ Λόλλιος Μᾶρκος εἷς συνάρχων τοῦ Κάτωνος ὑπ’ ἀσθενείας ἀπελέλειπτο τῆς δίκης, πέμπει πρὸς τοῦτον ὁ Κάτλος, δεόμενος βοηθῆσαι τῷ ἀνθρώπῳ, κἀκεῖνος ἐν φορείῳ &lt;μετα&gt;κομισθεὶς &lt;εἰς&gt; {μετὰ}<a class="footnoteLink" href="#note_LCL542_12_3" id="target_note_LCL542_12_3"><sup>3</sup></a> τὴν δίκην, ἔθετο τὴν ἀπολύουσαν. [10] οὐ μὴν ἐχρήσατό γε τῷ γραμματεῖ {ὁ}<a class="footnoteLink" href="#note_LCL542_12_4" id="target_note_LCL542_12_4"><sup>4</sup></a> Κάτων, οὐδὲ τὸν μισθὸν ἀπέδωκεν, οὐδ’ ὅλως ἐνάριθμον τοῦ Λολλίου τὴν ψῆφον ἔσχεν.</p>
</section><notes><section class="footnotes"><ul><li class="note" id="note_LCL542_12_1"><a class="footnoteCrossrefLink" href="#target_note_LCL542_12_1" title="Click to highlight in text"><sup class="lineRef">1</sup>αὐτὸς<span class="italic"> Ziegler</span>: αὐτὸν <span class="italic">vel </span>αὐτῶν <span class="italic">codd.</span></a></li><script type="text/javascript">document.getElementById('note_LCL542_12_1').style.display = "none";</script><li class="note" id="note_LCL542_12_2"><a class="footnoteCrossrefLink" href="#target_note_LCL542_12_2" title="Click to highlight in text"><sup class="lineRef">2</sup><span class="italic">del. Coraes</span></a></li><script type="text/javascript">document.getElementById('note_LCL542_12_2').style.display = "none";</script><li class="note" id="note_LCL542_12_3"><a class="footnoteCrossrefLink" href="#target_note_LCL542_12_3" title="Click to highlight in text"><sup class="lineRef">3</sup>εἰς <span class="italic">add. et</span> μετὰ <span class="italic">transp. Ziegler</span></a></li><script type="text/javascript">document.getElementById('note_LCL542_12_3').style.display = "none";</script><li class="note" id="note_LCL542_12_4"><a class="footnoteCrossrefLink" href="#target_note_LCL542_12_4" title="Click to highlight in text"><sup class="lineRef">4</sup><span class="italic">del. Sintenis</span></a></li><script type="text/javascript">document.getElementById('note_LCL542_12_4').style.display = "none";</script></ul></section></notes></section>