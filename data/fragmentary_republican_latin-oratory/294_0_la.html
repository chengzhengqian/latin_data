<section class="div1 language" lang="la"><header><hgroup><h1>FRL IV: ORATORY, PART 2</h1></hgroup></header><section class="div2"><p class="noindent noindent">
 gratia colenda ac tuenda tradiderat? ... [44] ... quid? si constat hunc non modo colendis praediis praefuisse sed certis fundis patre vivo frui solitum esse, tamenne haec a te vita eius<a class="footnoteLink" href="#note_LCL541_84_3" id="target_note_LCL541_84_3"><sup>3</sup></a> rusticana relegatio atque amandatio appellabitur? vides, Eruci, quantum distet argumentatio tua ab re ipsa atque a veritate. quod consuetudine patres faciunt, id quasi novum reprehendis; quod benevolentia fit, id odio factum criminaris; quod honoris causa pater filio suo concessit, id eum supplici causa fecisse dicis. [45] neque haec tu non intellegis, sed usque eo quid arguas non habes, ut non modo tibi contra nos dicendum putes verum etiam contra rerum naturam contraque consuetudinem hominum contraque opiniones omnium. ... [50] ne tu, Eruci, accusator esses ridiculus, si illis temporibus natus esses cum ab aratro arcessebantur qui consules fierent. etenim qui praeesse agro colendo flagitium putes, profecto illum Atilium quem sua manu spargentem semen qui missi erant convenerunt hominem turpissimum atque inhonestissimum iudicares.... [52] odium igitur acerrimum patris in filium ex hoc, opinor, ostenditur, Eruci, quod hunc ruri esse patiebatur. numquid est aliud? “immo vero” inquit “est; nam istum exheredare in animo habebat.” audio; nunc dicis aliquid quod ad rem pertineat; nam illa, opinor, 

</p></section><notes><section class="footnotes"><ul><li class="note" id="note_LCL541_84_3"><a class="footnoteCrossrefLink" href="#target_note_LCL541_84_3" title="Click to highlight in text"><sup class="lineRef">3</sup>a te vita eius <span class="italic">Vahlen</span>: a te vita et <span class="italic">vel </span>attente vita et<span class="italic"> codd.</span>: attenta vita et <span class="italic">Naugerius</span></a></li><script type="text/javascript">document.getElementById('note_LCL541_84_3').style.display = "none";</script></ul></section></notes></section>