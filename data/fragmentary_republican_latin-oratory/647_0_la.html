<section class="div1 language" lang="la"><header><hgroup><h1>FRL V: ORATORY, PART 3</h1></hgroup></header><section class="div2">
<p>​</p>
<p class="noindent"><span class="bold">T 4</span> Val. Max. 9.12.7</p>
<p class="noindent">consimili impetu mortis C. Licinius Macer vir praetorius, Calvi pater, repetundarum reus, dum sententiae diriberentur,<a class="footnoteLink" href="#note_LCL542_316_1" id="target_note_LCL542_316_1"><sup>1</sup></a> in maenianum conscendit. si quidem, cum M. Ciceronem, qui id iudicium cogebat, praetextam ponentem vidisset, misit ad eum qui diceret se non damnatum sed reum perisse, nec sua bona hastae posse subici, ac protinus, sudario, quod forte in manu habebat, ore et faucibus suis coartatis, incluso spiritu poenam morte praecucurrit. qua cognita re Cicero de eo nihil pronuntiavit. igitur inlustris ingenii orator et ab inopia rei familiaris et a crimine domesticae damnationis inusitato paterni fati genere vindicatus est.</p>
<p>​</p>
<p class="noindent"><span class="bold">T 5</span> Quint. <span class="italic">Inst.</span> 10.1.115</p>
<p class="noindent">inveni qui Calvum praeferrent omnibus, inveni qui Ciceroni<a class="footnoteLink" href="#note_LCL542_316_1-1" id="target_note_LCL542_316_1-1"><sup>1</sup></a> crederent eum nimia contra se calumnia verum sanguinem perdidisse; sed est et sancta et gravis oratio et castigata et frequenter vehemens quoque. imitator autem est Atticorum, fecitque illi properata mors iniuriam si quid adiecturus sibi, non si quid detracturus, fuit.</p>
<p>​</p>
<p class="noindent"><span class="bold">T 6</span> Quint. <span class="italic">Inst.</span> 10.2.25–26</p>
<p class="noindent">= <span class="bold">121</span> T 5.</p>
</section><notes><section class="footnotes"><ul><li class="note" id="note_LCL542_316_1"><a class="footnoteCrossrefLink" href="#target_note_LCL542_316_1" title="Click to highlight in text"><sup class="lineRef">1</sup>diriberentur <span class="italic">Pighius</span>: diriverentur <span class="italic">vel</span> dirivarentur <span class="italic">vel </span>dicerentur <span class="italic">codd.</span></a></li><script type="text/javascript">document.getElementById('note_LCL542_316_1').style.display = "none";</script><li class="note" id="note_LCL542_316_1-1"><a class="footnoteCrossrefLink" href="#target_note_LCL542_316_1-1" title="Click to highlight in text"><sup class="lineRef">1</sup>ciceroni <span class="italic">vel</span> ciceronem <span class="italic">codd.</span>: <span class="italic">del. Bonnet</span></a></li><script type="text/javascript">document.getElementById('note_LCL542_316_1-1').style.display = "none";</script></ul></section></notes></section>