<section class="div1 language" lang="la"><header><hgroup><h1>FRL V: ORATORY, PART 3</h1></hgroup></header><section class="div2"><p class="noindent noindent">
idem maestitiam meam reprehendit, idem iocum, magno argumento est me in utroque fuisse moderatum. hereditates mihi negasti venire.... [42] ... haec ut conligeres, homo amentissime, tot dies in aliena villa declamasti? ... [48] intimus erat in tribunatu Clodio qui sua erga me beneficia commemorat; ... [49] ... in quo demiror cur Milonem impulsu meo rem illam egisse dicas, cum te ultro mihi idem illud deferentem numquam sim adhortatus.... [70] at quam crebro usurpat: “et consul et Antonius!” hoc est dicere, et consul et impudicissimus, et consul et homo nequissimus. quid est enim aliud Antonius? ... [76] ... etiam quaerebat cur ego ex ipso cursu tam subito revertissem.... [111] quaeris placeatne mihi pulvinar esse, fastigium, flaminem. mihi vero nihil istorum placet: sed tu, qui acta Caesaris defendis, quid potes dicere cur alia defendas, alia non cures? ... [112] sed praeterita omittamus: hunc unum diem, unum, inquam, hodiernum diem, hoc punctum temporis, quo loquor, defende, si potes. cur armatorum corona senatus saeptus est, cur me tui satellites cum gladiis audiunt, cur valvae Concordiae non patent, cur homines omnium gentium maxime barbaros, Ituraeos, cum sagittis deducis in forum? praesidi sui causa se facere dicit.</p>
</section><notes></notes></section>