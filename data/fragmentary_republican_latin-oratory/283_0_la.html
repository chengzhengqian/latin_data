<section class="div1 language" lang="la"><header><hgroup><h1>FRL IV: ORATORY, PART 2</h1></hgroup></header><section class="div2">
<p>​</p>
<p class="noindent"><span class="bold">T 6</span> Cic. <span class="italic">De or.</span> 3.11</p>
<p class="noindent">[<span class="sc">Cicero</span>:] ... Sulpicius autem, qui in eadem invidiae flamma fuisset, quibuscum privatus coniunctissime vixerat, hos in tribunatu spoliare instituit omni dignitate; cui quidem ad summam gloriam eloquentiae florescenti ferro erepta vita est et poena temeritatis non sine magno rei publicae malo constituta.</p>
<p>​</p>
<p class="noindent"><span class="bold">T 7</span> Cic. <span class="italic">De or.</span> 3.31</p>
<p class="noindent">[<span class="sc">Crassus</span>:] ecce praesentes duo prope aequales Sulpicius et Cotta. quid tam inter se dissimile? quid tam in suo genere praestans? ... Sulpicius autem fortissimo quodam animi impetu, plenissima et maxima voce, summa contentione corporis et dignitate motus, verborum quoque ea gravitate et copia est, ut unus ad dicendum instructissimus a natura esse videatur.</p>
<p>​</p>
<p class="noindent"><span class="bold">T 8</span> Cic. <span class="italic">Har. resp.</span>41</p>
<p class="noindent">nam quid ego de Sulpicio<a class="footnoteLink" href="#note_LCL541_62_1" id="target_note_LCL541_62_1"><sup>1</sup></a> loquar? cuius tanta in dicendo gravitas, tanta iucunditas, tanta brevitas fuit, ut posset vel ut prudentes errarent vel ut boni minus bene sentirent perficere dicendo.</p>
</section><notes><section class="footnotes"><ul><li class="note" id="note_LCL541_62_1"><a class="footnoteCrossrefLink" href="#target_note_LCL541_62_1" title="Click to highlight in text"><sup class="lineRef">1</sup>Sulpicio <span class="italic">vel</span> P. Sulpicio <span class="italic">codd.</span></a></li><script type="text/javascript">document.getElementById('note_LCL541_62_1').style.display = "none";</script></ul></section></notes></section>