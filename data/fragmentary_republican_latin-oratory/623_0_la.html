<section class="div1 language" lang="la"><header><hgroup><h1>FRL V: ORATORY, PART 3</h1></hgroup></header><section class="div2">
<span class="label"><span class="italic">In the Senate in Early February 43 BC (F4)</span></span>
<p>​</p>
<p class="noindent"><span class="bold">F 4</span> Cic. <span class="italic">Phil.</span> 9.3</p>
<p class="noindent">ut igitur alia, sic hoc, C. Pansa, praeclare quod et nos ad honorandum Ser. Sulpicium cohortatus es et ipse multa copiose de illius laude dixisti.</p>
<span class="label"><span class="italic">In the Senate in Mid-February 43 BC (F5)</span></span>
<p>​</p>
<p class="noindent"><span class="bold">F 5</span> Cic. <span class="italic">Phil.</span> 10.1, 17</p>
<p class="noindent">maximas tibi, Pansa, gratias omnes et habere et agere debemus qui, cum hodierno die senatum te habiturum non arbitraremur, ut M. Bruti, praestantissimi civis, litteras accepisti, ne minimam quidem moram interposuisti quin quam primum maximo gaudio et gratulatione frueremur. cum factum tuum gratum omnibus debet esse, tum vero oratio qua recitatis litteris usus es. declarasti enim verum esse id quod ego semper sensi, neminem alterius qui suae confideret virtuti invidere.... [17] ... an vero, si quid esset quod a M. Bruto timendum videretur, Pansa id non videret, aut, si videret, non laboraret? quis aut sapientior ad coniecturam rerum futurarum aut ad propulsandum metum diligentior? atqui huius animum erga M. Brutum studiumque vidistis. praecepit oratione sua quid decernere nos de Bruto, quid sentire oporteret, tantumque afuit ut periculosum rei publicae M. Bruti putaret exercitum ut in eo firmissimum rei publicae praesidium et gravissimum poneret.</p>
</section><notes></notes></section>