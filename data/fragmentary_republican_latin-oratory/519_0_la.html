<section class="div1 language" lang="la"><header><hgroup><h1>FRL V: ORATORY, PART 3</h1></hgroup></header><section class="div2">
<p>​</p>
<p class="noindent"><span class="bold">F 4</span> Cic. <span class="italic">Q Fr.</span> 2.1.1–2</p>
<p class="noindent">senatus fuit frequentior quam putabamus esse posse mense Decembri sub dies festos.... fuimus omnino ad CC. commorat exspectationem Lupus; egit causam agri Campani sane accurate, auditus est magno silentio. materiam rei non ignoras. nihil ex nostris actionibus praetermisit; fuerunt non nulli aculei in Caesarem, contumeliae in Gellium, expostulationes cum absente Pompeio. causa sero perorata sententias se rogaturum negavit, ne quod onus simultatis nobis imponeret; ex superiorum temporum conviciis et ex praesenti silentio quid senatus sentiret se intellegere dixit. senatum<a class="footnoteLink" href="#note_LCL542_60_1" id="target_note_LCL542_60_1"><sup>1</sup></a> coepit dimittere.<a class="footnoteLink" href="#note_LCL542_60_2" id="target_note_LCL542_60_2"><sup>2</sup></a> tum Marcellinus “noli” inquit “ex taciturnitate nostra, Lupe, quid aut probemus hoc tempore aut improbemus, iudicare. ego, quod ad me attinet, itemque arbitror ceteros, idcirco taceo quod non existimo, cum Pompeius absit, causam agri Campani agi convenire.” [2] tum ille se senatum negavit tenere. Racilius surrexit et de iudiciis referre coepit; Marcellinum quidem primum rogavit. is cum graviter de Clodianis incendiis, trucidationibus, lapidationibus


</p></section><notes><section class="footnotes"><ul><li class="note" id="note_LCL542_60_1"><a class="footnoteCrossrefLink" href="#target_note_LCL542_60_1" title="Click to highlight in text"><sup class="lineRef">1</sup>senatum <span class="italic">Watt</span>: senatus <span class="italic">vel</span> <span class="italic">om. codd.</span></a></li><script type="text/javascript">document.getElementById('note_LCL542_60_1').style.display = "none";</script><li class="note" id="note_LCL542_60_2"><a class="footnoteCrossrefLink" href="#target_note_LCL542_60_2" title="Click to highlight in text"><sup class="lineRef">2</sup><span class="italic">ordinem in manuscriptis correxit Mommsen, denique pauca emendavit Sternkopf</span></a></li><script type="text/javascript">document.getElementById('note_LCL542_60_2').style.display = "none";</script></ul></section></notes></section>