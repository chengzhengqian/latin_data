<section class="div1 language" lang="la"><header><hgroup><h1>FRL V: ORATORY, PART 3</h1></hgroup></header><section class="div2"><p class="noindent noindent">
accusator suus mutuas reiectiones de quaesitoribus facerent—ipsius etenim Vatinii lege, quam tulerat in tribunatu, non satis aperte neque distincte apparebat utrum sorte quaesitor esset deligendus an vero mutua inter adversarios facienda reiectione—conspirati quidam pro ipso Vatinio inmissi tribunal conscenderunt et sortes quae intra urnam continebantur dispergere adgressi sunt. atque ita effectum est gratiose per P. Clodium ut omnia secundum voluntatem suam Vatinius obtineret.</p>
<p>​</p>
<p class="noindent"><span class="bold">F 17</span> Schol. Bob. ad Cic. <span class="italic">Vat.</span> 10 (p.145.7–10 Stangl)</p>
<p class="noindent">...contra vero huic Vatinio et honorem quaesturae post omnes novissimo loco datum et adhuc damnationis eius nutare fortunam. reus postulatus erat accusatore C. Licinio Calvo.</p>
<p>​</p>
<p class="noindent"><span class="bold">F 18</span> Cic. <span class="italic">Q Fr.</span> 2.4.1</p>
<p class="noindent">quin etiam Paullus noster, cum testis productus esset in Sestium, confirmavit se nomen Vatini delaturum si Macer Licinius cunctaretur, et Macer ab Sesti subselliis surrexit ac se illi non defuturum adfirmavit.</p>
</section><notes></notes></section>