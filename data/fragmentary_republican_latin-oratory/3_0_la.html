<section class="div1 language" lang="la"><header><hgroup><h1>FRL III: ORATORY, PART 1</h1></hgroup></header><section class="div2"><p class="noindent noindent">
oratio haec ipsa de Pyrrho et non nullae mortuorum laudationes forte delectant.</p>
<p>​</p>
<p class="noindent"><span class="bold">F 7</span> Liv. <span class="italic">Epit.</span> 13.5–6</p>
<p class="noindent">Cineas legatus a Pyrrho ad senatum missus petiit, ut conponendae pacis causa rex in urbem reciperetur. [6] de qua re cum ad frequentiorem senatum referri placuisset, Appius Claudius, qui propter valetudinem oculorum iam diu consiliis publicis se abstinuerat, venit in curiam et sententia sua tenuit, ut id Pyrrho negaretur.</p>
<p>​</p>
<p class="noindent"><span class="bold">F 8</span> Quint. <span class="italic">Inst.</span> 2.16.7</p>
<p class="noindent">num igitur negabitur deformem Pyrrhi pacem Caecus ille Appius dicendi viribus diremisse?</p>
<p>​</p>
<p class="noindent"><span class="bold">F 9</span> Isid. <span class="italic">Orig.</span> 1.38.2</p>
<p class="noindent">praeterea tam apud Graecos quam apud Latinos longe antiquiorem curam fuisse carminum quam prosae. omnia enim prius versibus condebantur; prosae autem studium sero viguit. primus apud Graecos Pherecydes Syrus soluta oratione scripsit; apud Romanos autem Appius Caecus adversus Pyrrhum solutam orationem primus exercuit.</p>
</section><notes></notes></section>