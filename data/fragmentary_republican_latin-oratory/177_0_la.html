<section class="div1 language" lang="la"><header><hgroup><h1>FRL III: ORATORY, PART 1</h1></hgroup></header><section class="div2">
<p>​</p>
<p class="noindent"><span class="bold">T 1</span> Cic. <span class="italic">Brut.</span> 224</p>
<p class="noindent">[<span class="sc">Cicero</span>:] longe autem post natos homines improbissimus C. Servilius Glaucia, sed peracutus et callidus cum primisque ridiculus. is ex summis et fortunae et vitae sordibus in praetura consul factus esset, si rationem eius haberi licere iudicatum esset. nam et plebem tenebat et equestrem ordinem beneficio legis devinxerat. is praetor eodem die quo Saturninus tribunus plebis Mario et Flacco consulibus publice est interfectus; homo simillimus Atheniensis Hyperboli, cuius improbitatem veteres Atticorum comoediae notaverunt.</p>
<p>​</p>
<p class="noindent"><span class="bold">T 2</span> Cic. <span class="italic">De or.</span> 3.164</p>
<p class="noindent">[<span class="sc">Crassus</span>:] nolo dici morte Africani “castratam” esse rem publicam, nolo “stercus curiae” dici Glauciam; quamvis sit simile, tamen est in utroque deformis cogitatio similitudinis.</p>
<p class="noindent">Cf. Quint. <span class="italic">Inst.</span> 8.6.15; Mart. Cap., <span class="italic">RLM</span>, p.473.26–28: Clodium [<span class="italic">vel </span>Claudium] stercus senatus.</p>
</section><notes></notes></section>