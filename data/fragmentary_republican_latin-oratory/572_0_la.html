<section class="div1 language" lang="la"><header><hgroup><h1>FRL V: ORATORY, PART 3</h1></hgroup></header><section class="div2"><p class="noindent noindent">
in Palatio: eodem &lt;T.&gt;<a class="footnoteLink" href="#note_LCL542_166_1" id="target_note_LCL542_166_1"><sup>1</sup></a> Munatius Plancus, frater L. Planci oratoris, et Q. Pompeius Rufus, Sullae dictatoris ex filia nepos, tribuni plebis accurrerunt: eisque hortantibus vulgus imperitum corpus nudum ac calcatum,<a class="footnoteLink" href="#note_LCL542_166_2" id="target_note_LCL542_166_2"><sup>2</sup></a> sicut in lecto erat positum, ut vulnera videri possent in forum detulit et in rostris posuit. ibi pro contione Plancus et Pompeius qui competitoribus Milonis studebant invidiam Miloni fecerunt.</p>
<p>​</p>
<p class="noindent"><span class="bold">F 2</span> Asc. in Cic. <span class="italic">Mil.</span>, <span class="italic">arg.</span> (pp. 33 KS = 37.18–38.3 C.)</p>
<p class="noindent">inter primos et Q. Pompeius et C. Sallustius et T. Munatius Plancus tribuni plebis inimicissimas contiones de Milone habebant, invidiosas etiam de Cicerone, quod Milonem tanto studio defenderet. eratque maxima pars multitudinis infensa non solum Miloni sed etiam propter invisum patrocinium Ciceroni. postea Pompeius et Sallustius in suspicione fuerunt redisse in gratiam cum Milone ac Cicerone; Plancus autem infestissime perstitit, atque in Ciceronem quoque multitudinem instigavit. Pompeio autem suspectum faciebat Milonem, ad perniciem eius comparari vim vociferatus ...</p>
</section><notes><section class="footnotes"><ul><li class="note" id="note_LCL542_166_1"><a class="footnoteCrossrefLink" href="#target_note_LCL542_166_1" title="Click to highlight in text"><sup class="lineRef">1</sup><span class="italic">add. Manutius</span></a></li><script type="text/javascript">document.getElementById('note_LCL542_166_1').style.display = "none";</script><li class="note" id="note_LCL542_166_2"><a class="footnoteCrossrefLink" href="#target_note_LCL542_166_2" title="Click to highlight in text"><sup class="lineRef">2</sup>ac calcatum <span class="italic">Daniel</span>: caldatum <span class="italic">codd.</span>: calciatum <span class="italic">Manutius</span></a></li><script type="text/javascript">document.getElementById('note_LCL542_166_2').style.display = "none";</script></ul></section></notes></section>