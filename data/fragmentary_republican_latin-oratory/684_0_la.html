<section class="div1 language" lang="la"><header><hgroup><h1>FRL V: ORATORY, PART 3</h1></hgroup></header><section class="div2"><p class="noindent noindent">
sive—quod magis crediderim—tantus orator inferius id opus ingenio suo duxit et exerceri quidem illo volebat, gloriari fastidiebat. [3] audivi autem illum et viridem et postea iam senem, cum Marcello Aesernino, nepoti suo, quasi praeciperet. audiebat illum dicentem et primum disputabat de illa parte quam Marcellus dixerat: praetermissa ostendebat, tac{i}ta<a class="footnoteLink" href="#note_LCL542_390_4" id="target_note_LCL542_390_4"><sup>4</sup></a> leviter implebat, vitiosa coarguebat; deinde dicebat partem contrariam. floridior erat aliquanto in declamando quam in agendo. illud strictum eius et asperum et nimis iratum in censendo<a class="footnoteLink" href="#note_LCL542_390_5" id="target_note_LCL542_390_5"><sup>5</sup></a> iudicium adeo cessabat, ut in multis illi venia opus esset, quae ab ipso vix impetrabatur.</p>
<p>​</p>
<p class="noindent"><span class="bold">T 3</span> Sen. <span class="italic">Ep.</span>100.7</p>
<p class="noindent">lege Ciceronem: compositio eius una est, servat pedem, curvatur<a class="footnoteLink" href="#note_LCL542_390_1" id="target_note_LCL542_390_1"><sup>1</sup></a> lenta et sine infamia mollis. at contra Pollionis Asinii salebrosa et exiliens et ubi minime expectes relictura. denique omnia apud Ciceronem desinunt, apud Pollionem cadunt, exceptis paucissimis quae ad certum modum et ad unum exemplar adstricta sunt.</p>
<p>​</p>
<p class="noindent"><span class="bold">T 4</span> Quint. <span class="italic">Inst.</span> 10.1.113</p>
<p class="noindent">multa in Asinio Pollione inventio, summa diligentia, adeo ut quibusdam etiam nimia videatur, et consilii et animi satis: a nitore et iucunditate Ciceronis ita longe abest ut videri possit saeculo prior.</p>
</section><notes><section class="footnotes"><ul><li class="note" id="note_LCL542_390_4"><a class="footnoteCrossrefLink" href="#target_note_LCL542_390_4" title="Click to highlight in text"><sup class="lineRef">4</sup>tac{i}ta <span class="italic">C.F.W. Müller</span>: tacita <span class="italic">cod.</span></a></li><script type="text/javascript">document.getElementById('note_LCL542_390_4').style.display = "none";</script><li class="note" id="note_LCL542_390_5"><a class="footnoteCrossrefLink" href="#target_note_LCL542_390_5" title="Click to highlight in text"><sup class="lineRef">5</sup>in censendo <span class="italic">Jahn</span>: incendio suo <span class="italic">cod.</span></a></li><script type="text/javascript">document.getElementById('note_LCL542_390_5').style.display = "none";</script><li class="note" id="note_LCL542_390_1"><a class="footnoteCrossrefLink" href="#target_note_LCL542_390_1" title="Click to highlight in text"><sup class="lineRef">1</sup>servat pedem curvatur <span class="italic">Rossbach</span>: pedem curvat <span class="italic">unus cod.</span>: servat pedem curvat <span class="italic">codd. rel.</span>: pedem servat <span class="italic">Haase</span></a></li><script type="text/javascript">document.getElementById('note_LCL542_390_1').style.display = "none";</script></ul></section></notes></section>