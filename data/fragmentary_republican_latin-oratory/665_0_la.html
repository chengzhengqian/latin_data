<section class="div1 language" lang="la"><header><hgroup><h1>FRL V: ORATORY, PART 3</h1></hgroup></header><section class="div2"><p class="noindent noindent">
verbis exaggero. quasi vero me tuo arbitratu et non meo gratum esse oporteat. “quod istius tantum meritum?” inquit; “an quia te non iugulavit?” immo vero quia iugulari passus non est. quo quidem tu loco, Cassi, etiam purgasti inimicos meos meaeque vitae nullas ab illis insidias fuisse dixisti. posuit hoc idem Laterensis.... [72] respondebo tibi nunc, Laterensis, minus fortasse vehementer quam abs te sum provocatus, sed profecto nec considerate minus nec minus amice. nam primum fuit illud asperius me, quae de Plancio dicerem, &lt;e&gt;mentiri<a class="footnoteLink" href="#note_LCL542_352_5" id="target_note_LCL542_352_5"><sup>5</sup></a> et temporis causa fingere.... [75] atque etiam clamitas, Laterensis: “quo usque ista dicis? nihil in Cispio profecisti; obsoletae iam sunt preces tuae.” de Cispio mihi igitur obicies, quem ego de me bene meritum, quia te teste cognoram, te eodem auctore defendi? et ei dices, “quo usque” quem negas, quod pro Cispio contenderim, impetrare potuisse? nam istius verbi “quo usque” haec poterat esse invidia: “datus est tibi ille, condonatus ille; non facis finem; ferre non possumus.” ... [76] et mihi lacrimulam Cispiani iudici obiectas. sic enim dixisti: “vidi ego tuam lacrimulam.” ... [77] tu autem, Laterensis, qui tum lacrimas meas gratas esse dicebas, nunc easdem vis invidiosas videri. negas tribunatum Planci quicquam attulisse adiumenti dignitati meae, atque hoc loco, quod verissime facere potes, L. 



</p></section><notes><section class="footnotes"><ul><li class="note" id="note_LCL542_352_5"><a class="footnoteCrossrefLink" href="#target_note_LCL542_352_5" title="Click to highlight in text"><sup class="lineRef">5</sup>&lt;e&gt;mentiri <span class="italic">Bake</span>: mentiri <span class="italic">codd.</span></a></li><script type="text/javascript">document.getElementById('note_LCL542_352_5').style.display = "none";</script></ul></section></notes></section>