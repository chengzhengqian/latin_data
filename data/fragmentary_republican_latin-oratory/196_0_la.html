<section class="div1 language" lang="la"><header><hgroup><h1>FRL III: ORATORY, PART 1</h1></hgroup></header><section class="div2"><p class="noindent noindent">
pudentis causam tolerabilem habuit: pro periclitantium enim capite non solum eloquentia sua uti, sed etiam verecundia abuti erat paratus.</p>
<p>​</p>
<p class="noindent"><span class="bold">T 10</span> Quint. <span class="italic">Inst.</span> 2.17.5–6</p>
<p class="noindent">quidam naturalem esse rhetoricen volunt et tamen adiuvari exercitatione non diffitentur, ut in libris Ciceronis de oratore [cf. Cic. <span class="italic">De or.</span> 2.232] dicit Antonius observationem quandam esse, non artem. [6] quod non ideo ut pro vero accipiamus est positum, sed ut Antoni persona servetur, qui dissimulator artis fuit ...</p>
<p>​</p>
<p class="noindent"><span class="bold">T 11</span> Diom., <span class="italic">GL</span> I, p.472.4–7</p>
<p class="noindent">si in paenultimo tribrachys fuerit vel dactylus vel pyrrichius, et successerit vel tribrachys vel molossus vel pyrrichius vel anapaestus, erit structura quae vel delumbis vel fluxa vel mollis dicitur; qua usus dicitur Antonius maior.</p>
<p>​</p>
<p class="noindent"><span class="bold">T 12</span> Macrob. <span class="italic">Sat.</span> 5.1.16–17</p>
<p class="noindent">sunt praeterea stili dicendi duo dispari moralitate diversi. unus est maturus et gravis, qualis Crasso assignatur.... [17] alter huic contrarius ardens et erectus et infensus, quali est usus Antonius.</p>
</section><notes></notes></section>