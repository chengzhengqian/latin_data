<section class="div1 language" lang="la"><header><hgroup><h1>FRL IV: ORATORY, PART 2</h1></hgroup></header><section class="div2"><p class="noindent noindent">
mihi iam verum videatur illud esse quod non nulli litteris ac studiis doctrinae dediti quasi quiddam incredibile dicere putabantur, ei qui omnis animo virtutes penitus comprehendisset omnia quae faceret recte procedere.<a class="footnoteLink" href="#note_LCL541_330_2" id="target_note_LCL541_330_2"><sup>2</sup></a> quae enim in L. Crasso potuit, homine nato ad dicendi singularem quandam facultatem, si hanc causam ageret, maior esse ubertas, varietas, copia quam fuit in eo qui tantum potuit impertire huic studio temporis quantum ipse a pueritia usque ad hanc aetatem a continuis bellis et victoriis conquievit? [4] quo mihi difficilior est hic extremus perorandi locus. etenim ei succedo orationi quae non praetervecta sit aures vestras, sed in animis omnium penitus insederit, ut plus voluptatis ex recordatione illius orationis quam non modo ex mea, sed ex cuiusquam oratione capere possitis. sed mos est gerundus non modo Cornelio, cuius ego voluntati in eius periculis nullo modo deesse possum, sed etiam Cn. Pompeio, qui sui facti, sui iudici, sui benefici voluit me esse, ut apud eosdem vos, iudices, nuper in alia causa fuerim, et praedicatorem et actorem. [5] ac mihi quidem hoc dignum re publica videtur, hoc deberi huius excellentis viri praestantissimae gloriae, hoc proprium esse vestri offici, hoc satis esse causae ut, quod fecisse Cn. Pompeium constet, id omnes ei licuisse concedant. nam verius nihil est quam quod hesterno die dixit ipse, ita L. Cornelium de fortunis omnibus dimicare ut nullius in delicti crimen vocaretur.... [17] ... de lege, de 

</p></section><notes><section class="footnotes"><ul><li class="note" id="note_LCL541_330_2"><a class="footnoteCrossrefLink" href="#target_note_LCL541_330_2" title="Click to highlight in text"><sup class="lineRef">2</sup>recte (praeclare?) procedere <span class="italic">Peterson</span>: tractare <span class="italic">codd.</span>: procedere <span class="italic">MÃ¼ller</span>: recte se dare <span class="italic">Madvig</span>: recte cadere <span class="italic">Reid</span>: recte habere <span class="italic">Paul</span></a></li><script type="text/javascript">document.getElementById('note_LCL541_330_2').style.display = "none";</script></ul></section></notes></section>