<section class="div1 language" lang="la"><header><hgroup><h1>FRL IV: ORATORY, PART 2</h1></hgroup></header><section class="div2">
<p>​</p>
<p class="noindent"><span class="bold">F 51</span> Cic. <span class="italic">Brut.</span> 328</p>
<p class="noindent">tum <span class="sc">Brutus</span>: “ego vero,” inquit, “et ista quae dicis video qualia sint et Hortensium magnum oratorem semper putavi maximeque probavi pro Messalla dicentem, cum tu afuisti.” “sic ferunt,” inquam [<span class="sc">Cicero</span>], “idque declarat totidem quot dixit, ut aiunt, scripta verbis oratio....”</p>
<p>​</p>
<p class="noindent"><span class="bold">F 52</span> Val. Max. 5.9.2</p>
<p class="noindent">Q. autem Hortensi, qui suis temporibus ornamentum Romanae eloquentiae fuit, admirabilis in filio patientia exstitit: cum enim eo usque impietatem eius suspectam etnequitiam invisam haberet ut Messalam sororis suae filium heredem habiturus, ambitus reum defendens iudicibus diceret, si illum damnassent, nihil sibi praeter osculum nepotum, in quibus adquiesceret, superfuturum, hac scilicet sententia, quam etiam editae orationi inseruit, filium potius in tormentis animi quam in voluptatibus reponens, tamen, ne naturae ordinem confunderet, non nepotes, sed filium heredem reliquit, moderate usus adfectibus suis, quia et vivus moribus eius verum testimonium et mortuus sanguini honorem debitum reddidit.</p>
</section><notes></notes></section>