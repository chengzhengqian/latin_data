<section class="div1 language" lang="la"><header><hgroup><h1>FRL V: ORATORY, PART 3</h1></hgroup></header><section class="div2">
<p>​</p>
<p class="noindent"><span class="bold">F 18</span> Schol. Bob. ad Cic. <span class="italic">Planc.</span> 31 (p.157.24–31 Stangl)</p>
<p class="noindent">quod autem de patre dicit, illud est: cum princeps esset publicanorum Cn. Plancii pater et societas eadem in exercendis vectigalibus gravissimo damno videretur adfecta, desideratum est in senatu nomine publicanorum ut cum iis ratio putaretur lege Sempronia et remissionis tantum fieret de summa pecuniae quantum aequitas postularet, pro quantitate damnorum quibus fuerant hostili incursione vexati. adfuit igitur Caesar causae publicanorum eorumque desideriis:<a class="footnoteLink" href="#note_LCL542_32_1" id="target_note_LCL542_32_1"><sup>1</sup></a> contradixit pro vigore duritiae suae M. Cato et diem totum prolixitate orationis suae occupavit, ut senatus decernendi spatium non haberet.</p>
<p>​</p>
<p class="noindent"><span class="bold">F 19</span> Cic. <span class="italic">Att.</span> 1.18.7</p>
<p class="noindent">unus est qui curet, constantia magis et integritate quam, ut mihi videtur, consilio aut ingenio, Cato; qui miseros publicanos, quos habuit amantissimos sui, tertium iam mensem vexat neque iis a senatu responsum dari patitur.</p>
<p>​</p>
<p class="noindent"><span class="bold">F 20</span> Cic. <span class="italic">Att.</span> 2.1.8</p>
<p class="noindent">nam Catonem nostrum non tu amas plus quam ego; sed tamen ille optimo animo utens et summa fide nocet interdum rei publicae; dicit enim tamquam in Platonis πολιτείᾳ,
</p></section><notes><section class="footnotes"><ul><li class="note" id="note_LCL542_32_1"><a class="footnoteCrossrefLink" href="#target_note_LCL542_32_1" title="Click to highlight in text"><sup class="lineRef">1</sup><span class="italic">em.</span> <span class="italic">Leo Ziegler</span>: Ad | it igitur Caesar causae | publicanorum eorū | quib. fuerant hostili’ | incursione uexati Ad | fuit igitur Caesar’ que | desideriis <span class="italic">cod.</span></a></li><script type="text/javascript">document.getElementById('note_LCL542_32_1').style.display = "none";</script></ul></section></notes></section>