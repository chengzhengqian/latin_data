<section class="div1 language" lang="la"><header><hgroup><h1>FRL V: ORATORY, PART 3</h1></hgroup></header><section class="div2"><p class="noindent noindent">
potui; prius enim rem transegit quam quisquam eum facturum id suspicaretur. at ego suasi.... at laetatus sum.... [23] quod vero dicere ausus es idque multis verbis, opera mea Pompeium a Caesaris amicitia esse diiunctum ob eamque causam culpa mea bellum civile esse natum, in eo non tu quidem tota re sed, quod maximum est, temporibus errasti.... [25] sed haec vetera, illud vero recens, Caesarem meo consilio interfectum.... [28] at quem ad modum me coarguerit homo acutus recordamini. “Caesare interfecto” inquit, “statim cruentum alte extollens Brutus pugionem Ciceronem nominatim exclamavit atque ei recuperatam libertatem est gratulatus.” ... [30] sed stuporem hominis vel dicam pecudis attendite. sic enim dixit: “Brutus, quem ego honoris causa nomino, cruentum pugionem tenens Ciceronem exclamavit: ex quo intellegi debet eum conscium fuisse.” ... [32] ... in huius me tu consili societatem tamquam in equum Troianum cum principibus includis? [33] non recuso; ago etiam gratias, quoquo animo facis. tanta enim res est ut invidiam istam quam tu in me vis concitare cum laude non comparem. quid enim beatius illis quos tu expulsos a te praedicas et relegatos? ... [37] castra mihi Pompei atque illud omne tempus obiecisti.... [38] ... at vero Cn. Pompei voluntatem a me alienabat oratio mea.... [39] ... ne &lt;de&gt;<a class="footnoteLink" href="#note_LCL542_252_1" id="target_note_LCL542_252_1"><sup>1</sup></a> iocis quidem respondebo quibus me in castris usum esse dixisti: ... [40] quod autem 

</p></section><notes><section class="footnotes"><ul><li class="note" id="note_LCL542_252_1"><a class="footnoteCrossrefLink" href="#target_note_LCL542_252_1" title="Click to highlight in text"><sup class="lineRef">1</sup><span class="italic">add. Wesenberg</span></a></li><script type="text/javascript">document.getElementById('note_LCL542_252_1').style.display = "none";</script></ul></section></notes></section>