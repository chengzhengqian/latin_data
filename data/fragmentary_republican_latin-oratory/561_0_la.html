<section class="div1 language" lang="la"><header><hgroup><h1>FRL V: ORATORY, PART 3</h1></hgroup></header><section class="div2"><p class="noindent noindent">
ornatissimi, non reprehendatur, reprehendatur meum? nam, si est initum a P. Sulla consilium inflammandae huius urbis,<a class="footnoteLink" href="#note_LCL542_144_1" id="target_note_LCL542_144_1"><sup>1</sup></a> exstinguendi imperi, delendae civitatis, mihi maiorem hae res dolorem quam Q. Hortensio, mihi maius odium adferre debent, meum denique gravius esse iudicium, qui adiuvandus in his causis, qui oppugnandus, qui defendendus, qui deserendus esse videatur? “ita,” inquit; “tu enim investigasti, tu patefecisti coniurationem.” [4] ... [10] “in Autronium testimonium dixisti,” inquit; “Sullam defendis.” ... videor enim iam non solum studium ad defendendas causas verum etiam opinionis aliquid et auctoritatis adferre; qua ego et moderate utar, iudices, et omnino non uterer, si ille me non coegisset. [11] duae coniurationes abs te, Torquate, constituuntur, una quae Lepido et Volcacio consulibus patre tuo consule designato facta esse dicitur, altera quae me consule; harum in utraque Sullam dicis fuisse.... [21] hic ait se ille, iudices, regnum meum ferre non posse. quod tandem, Torquate, regnum? consulatus, credo, mei ... an tum in tanto imperio, tanta potestate non dicis me fuisse regem, nunc privatum regnare dicis? quo tandem nomine? “quod, in quos testimonia dixisti,” inquit, “damnati sunt; quem defendis, sperat se absolutum iri.” ... [22] “nisi tu,” inquit, “causam recepisses, numquam mihi restitisset, sed indicta causa profugisset.” ... at hic etiam, id quod tibi necesse minime 

</p></section><notes><section class="footnotes"><ul><li class="note" id="note_LCL542_144_1"><a class="footnoteCrossrefLink" href="#target_note_LCL542_144_1" title="Click to highlight in text"><sup class="lineRef">1</sup>huius urbis <span class="italic">Halm</span>: huius urbis huius <span class="italic">vel </span>huius civitatis <span class="italic">vel</span> civitatis huius <span class="italic">codd.</span></a></li><script type="text/javascript">document.getElementById('note_LCL542_144_1').style.display = "none";</script></ul></section></notes></section>