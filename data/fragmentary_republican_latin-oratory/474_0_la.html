<section class="div1 language" lang="la"><header><hgroup><h1>FRL IV: ORATORY, PART 2</h1></hgroup></header><section class="div2">
<p>​</p>
<p class="noindent"><span class="bold">F 44</span> Gell. <span class="italic">NA</span> 5.13.2–6</p>
<p class="noindent">conveniebat autem facile constabatque ex moribus populi Romani primum iuxta parentes locum tenere pupillos debere fidei tutelaeque nostrae creditos; secundum eos proximum locum clientes habere, qui sese itidem in fidem patrociniumque nostrum dediderunt; tum in tertio loco esse hospites; postea esse cognatos adfinesque. [3] ... [6] firmum atque clarum isti rei testimonium perhibet auctoritas C. Caesaris pontificis maximi, qui in oratione, quam pro Bithynis dixit, hoc principio usus est: “vel pro hospitio regis Nicomedis vel pro horum necessitate, quorum res agitur, refugere hoc munus, M. Iunce, non potui. nam neque hominum morte memoria deleri debet, quin a proximis retineatur, neque clientes sine summa infamia deseri possunt, quibus etiam a propinquis nostris opem ferre instituimus.”</p>
<p>​</p>
<p class="noindent"><span class="bold">F 45</span> Iul. Rufin., <span class="italic">RLM</span>, p.40.23–25</p>
<p class="noindent">Caesar pro Bithynis: “quid ergo? syngraphae non sunt, sed res aliena est.”</p>
<span class="label"><span class="italic">On Behalf of Decius the Samnite (F46)</span></span>
</section><notes></notes></section>