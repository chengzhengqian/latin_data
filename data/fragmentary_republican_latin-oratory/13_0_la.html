<section class="div1 language" lang="la"><header><hgroup><h1>FRL III: ORATORY, PART 1</h1></hgroup></header><section class="div2">
<p>​</p>
<p class="noindent"><span class="bold">F 4</span> Liv. 38.56.1–6</p>
<p class="noindent">multa alia in Scipionis exitu maxime vitae dieque dicta, morte, funere, sepulcro in diversum trahunt, ut cui famae, quibus scriptis adsentiar non habeam. [2] non de accusatore convenit (alii M. Naevium, alii Petillios diem dixisse scribunt), non de tempore quo dicta dies sit, non de anno quo mortuus sit, non ubi mortuus aut elatus sit; ... [5] nec inter scriptores rerum discrepat solum, sed orationes quoque, si modo ipsorum sunt quae feruntur, P. Scipionis et Ti. Gracchi abhorrent inter se. [6] index orationis P. Scipionis nomen M. Naevi tribuni plebis habet, ipsa oratio sine nomine est accusatoris; modo nebolunem, modo nugatorem appellat.</p>
<p>​</p>
<p class="noindent"><span class="bold">F 5</span> Liv. 39.52.3</p>
<p class="noindent">Antiatem auctorem refellit tribunus plebis M. Naevius, adversus quem oratio inscripta P. Africani est.</p>
</section><notes></notes></section>