<section class="div1 language" lang="la"><header><hgroup><h1>FRL IV: ORATORY, PART 2</h1></hgroup></header><section class="div2">
<p>​</p>
<p class="noindent"><span class="bold">F 9</span> Cic. <span class="italic">Tull.</span> 3, 6, 35, 38, 39, 47, 49</p>
<p class="noindent">nunc quoniam Quinctius ad causam pertinere putavit res ita multas, falsas praesertim et inique confictas, proferre de vita et moribus et existimatione M. Tulli ... [6] unum hoc abs te, L. Quincti, pervelim impetrare ... ut ita tibi multum temporis ad dicendum sumas ut his aliquid ad iudicandum relinquas. namque antea non defensionis tuae modus sed nox tibi finem dicendi fecit ... [35] quid ad haec Quinctius? sane nihil certum neque unum in quo non modo possit verum putet se posse consistere. primum enim illud iniecit,<a class="footnoteLink" href="#note_LCL541_288_1" id="target_note_LCL541_288_1"><sup>1</sup></a> nihil posse dolo malo familiae fieri. hoc loco non solum fecit ut defenderet Fabium, sed ut omnino huiusce modi iudicia dissolveret. ... [38] dicis oportere quaeri, homines M. Tulli iniuria occisi sint<a class="footnoteLink" href="#note_LCL541_288_2" id="target_note_LCL541_288_2"><sup>2</sup></a> necne. de quo hoc primum quaero, venerit ea res in hoc iudicium necne. si non venit, quid attinet aut nos dicere aut hos quaerere? si autem venit, quid attinuit te tam multis verbis a praetore postulare ut adderet in iudicium “iniuria,” et, quia non impetrasses, tribunos pl. appellare et hic in iudicio queri praetoris iniquitatem, quod de iniuria non addidisset?<a class="footnoteLink" href="#note_LCL541_288_3" id="target_note_LCL541_288_3"><sup>3</sup></a> [39] haec cum praetorem postulabas, cum tribunos appellabas, nempe ita<a class="footnoteLink" href="#note_LCL541_288_4" id="target_note_LCL541_288_4"><sup>4</sup></a> dicebas, potestatem tibi fieri oportere ut, 




</p></section><notes><section class="footnotes"><ul><li class="note" id="note_LCL541_288_1"><a class="footnoteCrossrefLink" href="#target_note_LCL541_288_1" title="Click to highlight in text"><sup class="lineRef">1</sup>iniecit <span class="italic">Peyron</span>:<span class="italic"> </span>ini . c . t <span class="italic">cod.</span></a></li><script type="text/javascript">document.getElementById('note_LCL541_288_1').style.display = "none";</script><li class="note" id="note_LCL541_288_2"><a class="footnoteCrossrefLink" href="#target_note_LCL541_288_2" title="Click to highlight in text"><sup class="lineRef">2</sup>sint <span class="italic">Madvig</span>: essent <span class="italic">cod.</span></a></li><script type="text/javascript">document.getElementById('note_LCL541_288_2').style.display = "none";</script><li class="note" id="note_LCL541_288_3"><a class="footnoteCrossrefLink" href="#target_note_LCL541_288_3" title="Click to highlight in text"><sup class="lineRef">3</sup>addidisset <span class="italic">Huschke</span>: addiderit (<span class="italic">vel </span>addidebat) <span class="italic">cod.</span></a></li><script type="text/javascript">document.getElementById('note_LCL541_288_3').style.display = "none";</script><li class="note" id="note_LCL541_288_4"><a class="footnoteCrossrefLink" href="#target_note_LCL541_288_4" title="Click to highlight in text"><sup class="lineRef">4</sup>nempe ita <span class="italic">Peyron</span>: ... m ....a <span class="italic">cod.</span></a></li><script type="text/javascript">document.getElementById('note_LCL541_288_4').style.display = "none";</script></ul></section></notes></section>