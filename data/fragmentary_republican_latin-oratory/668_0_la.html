<section class="div1 language" lang="la"><header><hgroup><h1>FRL V: ORATORY, PART 3</h1></hgroup></header><section class="div2"><p class="noindent noindent">
Romanum, neque fuisse qui id nobis narraret, praesertim mortuo Congo, non, ut opinor, admirere, cum ego ipse non abhorrens a studio antiquitatis me hic id ex te primum audisse confitear. et quoniam tua fuit perelegans et persubtilis oratio, digna equitis Romani vel studio vel pudore, quoniamque sic ab his es auditus ut magnus honos et ingenio et humanitati tuae tribueretur, respondebo ad ea quae dixisti, quae pleraque de ipso me fuerunt; in quibus ipsi aculei, si quos habuisti in me reprehendendo, tamen mihi non ingrati acciderunt. [59] quaesisti utrum mihi putarem, equitis Romani filio, faciliorem fuisse ad adipiscendos honores viam an futuram esse filio meo, quia esset familia consulari.... [60] quaeris quid potuerit amplius adsequi Plancius, si Cn. Scipionis fuisset filius.... sed nemo umquam sic egit ut tu: “cur iste fit consul? quid potuit amplius, si L. Brutus esset, qui civitatem dominatu regio liberavit?” ... [61] profers triumphos T. Didi et C. Mari et quaeris quid simile in Plancio.... rogas quae castra viderit; ... quaeris num disertus sit. [62] ... num iuris consultus.... [63] iubes Plancium de vitiis Laterensis dicere.... idem effers Laterensem laudibus.... “Praeneste 


</p></section><notes></notes></section>