<section class="div1 language" lang="la"><header><hgroup><h1>FRL IV: ORATORY, PART 2</h1></hgroup></header><section class="div2">
<p>​</p>
<p class="noindent"><span class="bold">F 5</span> Cic. <span class="italic">Clu.</span> 29</p>
<p class="noindent">...audiebant ab accusatoribus, audiebant verba multorum testium, audiebant cum una quaque de re a P. Cannutio, homine eloquentissimo, graviter et diu diceretur.</p>
<p>​</p>
<p class="noindent"><span class="bold">F 6</span> Cic. <span class="italic">Clu.</span> 50</p>
<p class="noindent">res agi coepta est; citatus est Scamander reus. accusabat P. Cannutius, homo in primis ingeniosus et in dicendo exercitatus; accusabat autem ille quidem Scamandrum verbis tribus, “venenum esse deprehensum.” omnia tela totius accusationis in Oppianicum coniciebantur, aperiebatur causa insidiarum, Fabriciorum familiaritas commemorabatur, hominis vita et audacia proferebatur, denique omnis accusatio varie graviterque tractata ad extremum manifesta veneni deprehensione conclusa est.</p>
<p>​</p>
<p class="noindent"><span class="bold">F 7</span> Cic. <span class="italic">Clu.</span> 58</p>
<p class="noindent">citatur reus, agitur causa;<a class="footnoteLink" href="#note_LCL541_358_1" id="target_note_LCL541_358_1"><sup>1</sup></a> paucis verbis accusat ut de re iudicata Cannutius ...</p>
<p>​</p>
<p class="noindent"><span class="bold">F 8</span> Cic. <span class="italic">Clu.</span> 73</p>
<p class="noindent">in ea obscuritate ac dubitatione omnium Cannutio, perito homini, qui quodam odore suspicionis Staienum corruptum esse sensisset neque dum rem perfectam arbitraretur, placuit repente pronuntiari “dixerunt.”</p>
</section><notes><section class="footnotes"><ul><li class="note" id="note_LCL541_358_1"><a class="footnoteCrossrefLink" href="#target_note_LCL541_358_1" title="Click to highlight in text"><sup class="lineRef">1</sup>agitur causa <span class="italic">om. unus cod., post</span> paucis <span class="italic">hab. alius cod., del. Baiter</span></a></li><script type="text/javascript">document.getElementById('note_LCL541_358_1').style.display = "none";</script></ul></section></notes></section>