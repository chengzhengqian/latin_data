<section class="div1 language" lang="la"><header><hgroup><h1>FRL IV: ORATORY, PART 2</h1></hgroup></header><section class="div2">
<span class="label"><span class="italic">To His Followers in Laeca’s House (F7–8)</span></span>
<p>​</p>
<p class="noindent"><span class="bold">F 7</span> Cic. <span class="italic">Cat.</span> 1.9</p>
<p class="noindent">fuisti igitur apud Laecam illa nocte, Catilina, distribuisti partis Italiae, statuisti quo quemque proficisci placeret, delegisti quos Romae relinqueres, quos tecum educeres, discripsisti urbis partis ad incendia, confirmasti te ipsum iam esse exiturum, dixisti paulum tibi esse etiam nunc morae, quod ego viverem.</p>
<p class="noindent">Cf. Cic. <span class="italic">Sull.</span> 52.</p>
<p>​</p>
<p class="noindent"><span class="bold">F 8</span> Sall. <span class="italic">Cat.</span> 27.3–4</p>
<p class="noindent">postremo, ubi multa agitanti nihil procedit, rursus intempesta nocte coniurationis principes convocat per M. Porcium Laecam, [4] ibique multa de ignavia eorum questus docet se Manlium praemisisse ad eam multitudinem quam ad capiunda arma paraverat, item alios in alia loca opportuna qui initium belli facerent, seque ad exercitum proficisci cupere, si prius Ciceronem oppressisset: eum suis consiliis multum officere.</p>
</section><notes></notes></section>