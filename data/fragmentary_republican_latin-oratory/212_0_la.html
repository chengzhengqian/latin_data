<section class="div1 language" lang="la"><header><hgroup><h1>FRL III: ORATORY, PART 1</h1></hgroup></header><section class="div2">
<p>​</p>
<p class="noindent"><span class="bold">F 38 </span>(= 2 <span class="italic">ORF</span><sup>4</sup>) Cic. <span class="italic">De or.</span> 1.94</p>
<p class="noindent">[<span class="sc">Antonius</span>:] itaque ego hac eadem opinione adductus scripsi etiam illud quodam in libello, qui me imprudente et invito excidit et pervenit in manus hominum, disertos me cognosse nonnullos, eloquentem adhuc neminem, quod eum statuebam disertum, qui posset satis acute atque dilucide apud mediocres homines ex communi quadam opinione hominum dicere, eloquentem vero, qui mirabilius et magnificentius augere posset atque ornare quae vellet, omnisque omnium rerum, quae ad dicendum pertinerent, fontis animo ac memoria contineret.</p>
<p class="noindent">Cf. Cic. <span class="italic">De or.</span> 1.206; <span class="italic">Orat.</span> 18; Quint. <span class="italic">Inst.</span> 8.pr.13, 12.1.21; Plin. <span class="italic">Ep.</span>5.20.5.</p>
<p>​</p>
<p class="noindent"><span class="bold">F 39 </span>(= 3 <span class="italic">ORF</span><sup>4</sup>) Cic. <span class="italic">De or.</span> 1.208</p>
<p class="noindent">[<span class="sc">Antonius</span>:] neque enim sum de arte dicturus, quam numquam didici, sed de mea consuetudine; ipsaque illa, quae in commentarium meum rettuli, sunt eius modi, non aliqua mihi doctrina tradita, sed in rerum usu causisque tractata; quae si vobis hominibus eruditissimis non probabuntur, vestram iniquitatem accusatote, qui ex me ea quaesieritis quae ego nescirem, meam facilitatem laudatote, cum vobis non meo iudicio sed vestro studio inductus non gravate respondero.</p>
<p>​</p>
<p class="noindent"><span class="bold">F 40 </span>(= 4 <span class="italic">ORF</span><sup>4</sup>) Quint. <span class="italic">Inst.</span> 3.6.44–45</p>
<p class="noindent">a plurimis tres sunt facti generales status, quibus et Cicero in Oratore [Cic. <span class="italic">Orat.</span> 45] utitur et omnia quae aut in controversiam
</p></section><notes></notes></section>