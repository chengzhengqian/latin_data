<section class="div1 language" lang="la"><header><hgroup><h1>FRL V: ORATORY, PART 3</h1></hgroup></header><section class="div2">
<span class="label"><span class="italic">Against C. Cornelius (F2–6)</span></span>
<p class="noindent"><span class="italic">The brothers, Publius in particular, prosecuted C. Cornelius (tr. pl. 67 BC) for treason in 66 BC (case abandoned) and in 65 BC, when several eminent men provided witness</span></p>
<p>​</p>
<p class="noindent"><span class="bold">F 2</span> Asc. in Cic. <span class="italic">Corn.</span>, <span class="italic">arg.</span> (pp.52–54 KS = 59.15–62.2 C.)</p>
<p class="noindent">sequenti deinde anno M’. Lepido L. Volcacio coss., quo anno praetor Cicero fuit, reum Cornelium duo fratres Cominii lege Cornelia de maiestate fecerunt. detulit nomen Publius, subscripsit Gaius. et cum P. Cassius praetor decimo die, ut mos est, adesse iussisset, eoque die ipse non adfuisset seu avocatus propter publici frumenti curam seu gratificans reo, circumventi sunt ante tribunal eius accusatores a notis operarum ducibus ita ut mors intentaretur, si mox non desisterent. quam perniciem vix effugerunt interventu consulum qui advocati reo descenderant. et cum scalas quasdam Cominii fugissent, clausi in noctem ibi se occultaverunt, deinde per tecta vicinarum aedium profugerunt ex urbe. postero die, cum P. Cassius adsedisset et citati accusatores non adessent, exemptum nomen est de reis Corneli; Cominii autem magna infamia flagraverunt vendidisse silentium magna pecunia. sequente deinde


</p></section><notes></notes></section>