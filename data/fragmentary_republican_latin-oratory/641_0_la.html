<section class="div1 language" lang="la"><header><hgroup><h1>FRL V: ORATORY, PART 3</h1></hgroup></header><section class="div2">
<span class="label"><span class="italic">Against M. Caelius Rufus (F1)</span></span>
<p>​</p>
<p class="noindent"><span class="bold">F 1</span> Cic. <span class="italic">Cael.</span> 25–26, 27, 29, 30, 35, 51, 53, 56, 57, 58, 61, 62</p>
<p class="noindent">animadverti enim, iudices, audiri a vobis meum familiarem, L. Herennium, perattente. in quo etsi magna ex parte ingenio eius et dicendi genere quodam tenebamini, tamen non numquam verebar ne illa subtiliter ad criminandum inducta oratio ad animos vestros sensim ac leniter accederet. dixit enim multa de luxurie, multa de libidine, multa de vitiis iuventutis, multa de moribus et, qui in reliqua vita mitis esset et in hac suavitate humanitatis qua prope iam delectantur omnes versari periucunde soleret, fuit in hac causa pertristis quidam patruus, censor, magister; obiurgavit M. Caelium, sicut neminem umquam parens; multa de incontinentia intemperantiaque disseruit. quid quaeritis, iudices? ignoscebam vobis attente audientibus, propterea quod egomet tam triste illud, tam asperum genus orationis horrebam. [26] ac prima pars fuit illa quae me minus movebat, fuisse meo necessario Bestiae Caelium familiarem, cenasse apud eum, ventitasse domum, studuisse praeturae. non me haec movent quae perspicue falsa sunt; etenim eos una cenasse dixit qui aut absunt aut quibus necesse est idem dicere. neque vero illud me commovet quod sibi in Lupercis sodalem esse Caelium dixit.... [27] ... deliciarum obiurgatio fuit longa, et ea lenior,<a class="footnoteLink" href="#note_LCL542_304_1" id="target_note_LCL542_304_1"><sup>1</sup></a> plusque disputationis habuit quam atrocitatis,

	alienior <span class="italic">unus cod.</span> (<span class="italic">fort.</span> et a causa alienior <span class="italic">Clark in app.</span>)
</p></section><notes><section class="footnotes"><ul><li class="note" id="note_LCL542_304_1"><a class="footnoteCrossrefLink" href="#target_note_LCL542_304_1" title="Click to highlight in text"><sup class="lineRef">1</sup>et ea <span class="italic">codd.</span>: etiam <span class="italic">Clark</span>: et eo <span class="italic">Kayser</span></a></li><script type="text/javascript">document.getElementById('note_LCL542_304_1').style.display = "none";</script></ul></section></notes></section>