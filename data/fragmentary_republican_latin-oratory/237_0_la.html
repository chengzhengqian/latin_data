<section class="div1 language" lang="la"><header><hgroup><h1>FRL III: ORATORY, PART 1</h1></hgroup></header><section class="div2"><p class="noindent">quaestum contulisti! tu lucem aspicere audes? tu hos intueri? tu in foro, tu in urbe, tu in civium esse conspectu? tu illam mortuam, tu imagines ipsas non perhorrescis? quibus non modo imitandis sed ne conlocandis quidem tibi locum ullum reliquisti.”</p>
<p>​</p>
<p class="noindent"><span class="bold">F 46</span> Cic. <span class="italic">Clu.</span> 140–41</p>
<p class="noindent">... hominis eloquentissimi et sapientissimi, L. Crassi ... qui, cum C.<a class="footnoteLink" href="#note_LCL540_474_1" id="target_note_LCL540_474_1"><sup>1</sup></a> Plancum defenderet, accusante M. Bruto, homine in dicendo vehementi et callido, cum Brutus duobus recitatoribus constitutis ex duabus eius orationibus capita alterna inter se contraria recitanda curasset, quod in dissuasione rogationis eius quae contra coloniam Narbonensem ferebatur quantum potest de auctoritate senatus detrahit, in suasione legis Serviliae summis ornat senatum laudibus, et multa in equites Romanos cum ex ea oratione asperius dicta recitasset quo animi illorum iudicum in Crassum incenderentur, aliquantum esse commotus dicitur. [141] itaque in respondendo primum exposuit utriusque rationem temporis ut oratio ex re et ex causa habita videretur, deinde ut intellegere posset Brutus quem hominem et non solum qua eloquentia verum etiam quo lepore et quibus facetiis praeditum lacessisset, tris ipse excitavit recitatores cum singulis libellis quos M. Brutus, pater illius accusatoris, de iure civili reliquit. eorum 

</p></section><notes><section class="footnotes"><ul><li class="note" id="note_LCL540_474_1"><a class="footnoteCrossrefLink" href="#target_note_LCL540_474_1" title="Click to highlight in text"><sup class="lineRef">1</sup>C. <span class="italic">vel </span>L.<span class="italic"> codd.</span>: C. <span class="italic">Cic. De or. 2.220</span> <span class="italic">(F 45), Quint. Inst. 6.3.43</span></a></li><script type="text/javascript">document.getElementById('note_LCL540_474_1').style.display = "none";</script></ul></section></notes></section>