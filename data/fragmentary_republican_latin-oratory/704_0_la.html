<section class="div1 language" lang="la"><header><hgroup><h1>FRL V: ORATORY, PART 3</h1></hgroup></header><section class="div2"><p class="noindent noindent">
studio rei publicae quicquam illi esse simile, ut eloquentia, qua mirabiliter excellit, vix in eo locum ad laudandum habere videatur. quamquam in hac ipsa sapientia&lt;e&gt;<a class="footnoteLink" href="#note_LCL542_430_1" id="target_note_LCL542_430_1"><sup>1</sup></a> plus apparet; ita gravi iudicio multaque arte se exercuit in &lt;se&gt;verissimo<a class="footnoteLink" href="#note_LCL542_430_2" id="target_note_LCL542_430_2"><sup>2</sup></a> genere dicendi. tanta autem industria est tantumque evigilat in studio ut non maxima ingenio, quod in eo summum est, gratia habenda videatur. [2] sed provehor amore. non enim id propositum est huic epistulae Messallam ut laudem, praesertim ad Brutum, cui et virtus illius non minus quam mihi nota est et haec ipsa studia quae laudo notiora.</p>
<p>​</p>
<p class="noindent"><span class="bold">T 2</span> Sen. <span class="italic">Contr.</span> 2.4.8</p>
<p class="noindent">fuit autem Messala exactissimi ingenii in omni quidem<a class="footnoteLink" href="#note_LCL542_430_1-1" id="target_note_LCL542_430_1-1"><sup>1</sup></a> studiorum parte, Latini utique sermonis observator diligentissimus. itaque, cum audisset Latronem declamantem, dixit: “sua lingua disertus est.” ingenium illi concessit, sermonem obiecit.</p>
<p>​</p>
<p class="noindent"><span class="bold">T 3</span> Sen. <span class="italic">Contr.</span> 3, <span class="italic">praef.</span> 14–15</p>
<p class="noindent">diligentius me tibi<a class="footnoteLink" href="#note_LCL542_430_1-2" id="target_note_LCL542_430_1-2"><sup>1</sup></a> excusarem, tamquam huic rei non essem natus, nisi scirem et Pollionem Asinium et Messalam Corvinum et Passienum, qui nunc primo loco stat, minus 

</p></section><notes><section class="footnotes"><ul><li class="note" id="note_LCL542_430_1"><a class="footnoteCrossrefLink" href="#target_note_LCL542_430_1" title="Click to highlight in text"><sup class="lineRef">1</sup>sapientia&lt;e&gt; <span class="italic">Faernus</span>: sapientia <span class="italic">codd.</span></a></li><script type="text/javascript">document.getElementById('note_LCL542_430_1').style.display = "none";</script><li class="note" id="note_LCL542_430_2"><a class="footnoteCrossrefLink" href="#target_note_LCL542_430_2" title="Click to highlight in text"><sup class="lineRef">2</sup>&lt;se&gt;verissimo <span class="italic">Clark</span>: verissimo c<span class="italic">odd</span>.</a></li><script type="text/javascript">document.getElementById('note_LCL542_430_2').style.display = "none";</script><li class="note" id="note_LCL542_430_1-1"><a class="footnoteCrossrefLink" href="#target_note_LCL542_430_1-1" title="Click to highlight in text"><sup class="lineRef">1</sup>quidem <span class="italic">post </span>ingenii <span class="italic">codd.</span>: <span class="italic">transp. Håkanson</span></a></li><script type="text/javascript">document.getElementById('note_LCL542_430_1-1').style.display = "none";</script><li class="note" id="note_LCL542_430_1-2"><a class="footnoteCrossrefLink" href="#target_note_LCL542_430_1-2" title="Click to highlight in text"><sup class="lineRef">1</sup>diligentius me tibi <span class="italic">Kiessling, praeeunte Bursian</span> (diligentissime me tibi): diligentissme sibi <span class="italic">cod.</span></a></li><script type="text/javascript">document.getElementById('note_LCL542_430_1-2').style.display = "none";</script></ul></section></notes></section>