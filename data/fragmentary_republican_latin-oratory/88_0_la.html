<section class="div1 language" lang="la"><header><hgroup><h1>FRL III: ORATORY, PART 1</h1></hgroup></header><section class="div2"><p class="noindent noindent">
Domitio fuit, unam orationem de sociis et nomine Latino contra &lt;C.&gt;<a class="footnoteLink" href="#note_LCL540_176_2" id="target_note_LCL540_176_2"><sup>2</sup></a> Gracchum reliquit sane et bonam et nobilem.” tum <span class="sc">Atticus</span>: “quid ergo? estne ista Fanni? nam varia opinio pueris nobis erat. alii a C. Persio litterato homine scriptam esse aiebant, illo quem significat valde doctum esse Lucilius; alii multos nobilis, quod quisque potuisset, in illam orationem contulisse.” [100] tum ego [<span class="sc">Cicero</span>]: “audivi equidem ista,” inquam, “de maioribus natu, sed nunquam sum adductus ut crederem; eamque suspicionem propter hanc causam credo fuisse, quod Fannius in mediocribus oratoribus habitus esset, oratio autem vel optima esset illo quidem tempore orationum omnium. sed nec eiusmodi est ut a pluribus confusa videatur—unus enim sonus est totius orationis et idem stilus—nec de Persio reticuisset Gracchus, cum ei<a class="footnoteLink" href="#note_LCL540_176_3" id="target_note_LCL540_176_3"><sup>3</sup></a> Fannius de Menelao Maratheno et de ceteris obiecisset; praesertim cum Fannius numquam sit habitus elinguis. nam et causas defensitavit et tribunatus eius arbitrio et auctoritate P. Africani gestus non obscurus fuit....”</p>
<p>​</p>
<p class="noindent"><span class="bold">F 2</span> Cic. <span class="italic">De or.</span> 3.183</p>
<p class="noindent">[<span class="sc">Crassus</span>:] est autem paean hic posterior non syllabarum numero sed aurium mensura, quod est acrius iudicium et certius, par fere cretico, qui est ex longa et brevi et longa: ut [Enn. <span class="italic">Trag.</span> 23.4 <span class="italic">TrRF / FRL</span>]: “quid petam praesidi aut 
</p></section><notes><section class="footnotes"><ul><li class="note" id="note_LCL540_176_2"><a class="footnoteCrossrefLink" href="#target_note_LCL540_176_2" title="Click to highlight in text"><sup class="lineRef">2</sup><span class="italic">add. Jahn</span></a></li><script type="text/javascript">document.getElementById('note_LCL540_176_2').style.display = "none";</script><li class="note" id="note_LCL540_176_3"><a class="footnoteCrossrefLink" href="#target_note_LCL540_176_3" title="Click to highlight in text"><sup class="lineRef">3</sup>ei <span class="italic">Gruter</span>: et <span class="italic">codd.</span></a></li><script type="text/javascript">document.getElementById('note_LCL540_176_3').style.display = "none";</script></ul></section></notes></section>