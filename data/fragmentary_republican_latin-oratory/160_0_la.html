<section class="div1 language" lang="la"><header><hgroup><h1>FRL III: ORATORY, PART 1</h1></hgroup></header><section class="div2">
<p>​</p>
<p class="noindent"><span class="bold">T 3</span> Cic. <span class="italic">De or.</span> 1.39</p>
<p class="noindent">[<span class="sc">Scaevola</span>:] quid? haec iura civilia quae iam pridem in nostra familia sine ulla eloquentiae laude versantur, num aut inventa sunt aut cognita aut omnino ab oratorum genere tractata?</p>
<p>​</p>
<p class="noindent"><span class="bold">T 4</span> Cic. <span class="italic">De or.</span> 1.200</p>
<p class="noindent">[<span class="sc">Crassus</span>:] est enim sine dubio domus iuris consulti totius oraculum civitatis. testis est huiusce Q. Muci ianua et vestibulum, quod in eius infirmissima valetudine adfectaque iam aetate maxima cotidie frequentia civium ac summorum hominum splendore celebratur.</p>
<p>​</p>
<p class="noindent"><span class="bold">T 5</span> Cic. <span class="italic">De or.</span> 1.214</p>
<p class="noindent">[<span class="sc">Antonius</span>:] Crassus vero mihi noster visus est oratoris facultatem non illius artis terminis, sed ingenii sui finibus immensis paene describere. nam et civitatum regendarum oratori gubernacula sententia sua tradidit, in quo per mihi mirum visum est, Scaevola, te hoc illi concedere, cum saepissime tibi senatus breviter impoliteque dicenti maximis sit de rebus adsensus.</p>
<p>​</p>
<p class="noindent"><span class="bold">T 6</span> Vell. Pat. 2.9.2</p>
<p class="noindent">... nam Q. Mucius iuris scientia quam proprie<a class="footnoteLink" href="#note_LCL540_320_1" id="target_note_LCL540_320_1"><sup>1</sup></a> eloquentiae nomine celebrior fuit.</p>
</section><notes><section class="footnotes"><ul><li class="note" id="note_LCL540_320_1"><a class="footnoteCrossrefLink" href="#target_note_LCL540_320_1" title="Click to highlight in text"><sup class="lineRef">1</sup>proprie <span class="italic">Lipsius</span>: propriae <span class="italic">cod.</span></a></li><script type="text/javascript">document.getElementById('note_LCL540_320_1').style.display = "none";</script></ul></section></notes></section>