<section class="div1 language" lang="la"><header><hgroup><h1>FRL III: ORATORY, PART 1</h1></hgroup></header><section class="div2">
<span class="label"><span class="italic">On L. Marcius Philippus in the Senate (F41)</span></span>
<p>​</p>
<p class="noindent"><span class="bold">F 41</span> Cic. <span class="italic">De or.</span> 3.1–6</p>
<p class="noindent">[<span class="sc">Cicero</span>:] nam illud immortalitate dignum ingenium, illa humanitas, illa virtus L. Crassi morte extincta subita est vix diebus decem post eum diem, qui hoc et superiore libro continetur. [2] ut enim Romam rediit, extremo ludorum scaenicorum die, vehementer commotus oratione ea, quae ferebatur habita esse in contione a Philippo, quem dixisse constabat videndum sibi aliud esse consilium; illo senatu se rem p(ublicam) gerere non posse, mane idibus Septembr(ibus) et ille et senatus frequens vocatu Drusi in curiam venit. ibi cum Drusus multa de Philippo questus esset, rettulit ad senatum de illo ipso, quod in eum ordinem consul tam<a class="footnoteLink" href="#note_LCL540_462_1" id="target_note_LCL540_462_1"><sup>1</sup></a> graviter in contione esset invectus. [3] hic, ut saepe inter homines sapientissimos constare vidi, quamquam hoc Crasso, cum aliquid accuratius dixisset, semper fere contigisset, ut numquam dixisse melius putaretur, tamen omnium consensu sic esse tum iudicatum, ceteros a Crasso semper omnis, illo autem die etiam ipsum 

</p></section><notes><section class="footnotes"><ul><li class="note" id="note_LCL540_462_1"><a class="footnoteCrossrefLink" href="#target_note_LCL540_462_1" title="Click to highlight in text"><sup class="lineRef">1</sup>tam <span class="italic">vel</span> tum <span class="italic">codd.</span></a></li><script type="text/javascript">document.getElementById('note_LCL540_462_1').style.display = "none";</script></ul></section></notes></section>