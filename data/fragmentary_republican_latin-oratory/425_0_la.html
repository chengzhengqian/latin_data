<section class="div1 language" lang="la"><header><hgroup><h1>FRL IV: ORATORY, PART 2</h1></hgroup></header><section class="div2">
<span class="label"><span class="italic">About Himself and the Republic in the</span><span class="linebreak"></span>
<span class="italic">Senate (F6)</span></span>
<p>​</p>
<p class="noindent"><span class="bold">F 6</span> Cic. <span class="italic">Mur.</span> 51</p>
<p class="noindent">itaque postridie frequenti senatu Catilinam excitavi atque eum de his rebus iussi, si quid vellet, quae ad me adlatae essent dicere. atque ille, ut semper fuit apertissimus, non se purgavit sed indicavit atque induit. tum enim dixit duo corpora esse rei publicae, unum debile infirmo capite, alterum firmum sine capite; huic, si ita de se meritum esset, caput se vivo non defuturum. congemuit senatus frequens neque tamen satis severe pro rei indignitate decrevit; nam partim ideo fortes in decernendo non erant, quia nihil timebant, partim, quia omnia.<a class="footnoteLink" href="#note_LCL541_346_1" id="target_note_LCL541_346_1"><sup>1</sup></a> erupit e senatu triumphans gaudio quem omnino vivum illinc exire non oportuerat, praesertim cum idem ille in eodem ordine paucis diebus ante Catoni, fortissimo viro, iudicium minitanti ac denuntianti respondisset, si quod esset in suas fortunas incendium excitatum, id se non aqua sed ruina restincturum.</p>
<p class="noindent">Cf. Plut. <span class="italic">Cic.</span> 14.6.</p>
</section><notes><section class="footnotes"><ul><li class="note" id="note_LCL541_346_1"><a class="footnoteCrossrefLink" href="#target_note_LCL541_346_1" title="Click to highlight in text"><sup class="lineRef">1</sup>omnia <span class="italic">Clark</span>: timebant <span class="italic">codd.</span>: timebant nimium <span class="italic">Müller</span></a></li><script type="text/javascript">document.getElementById('note_LCL541_346_1').style.display = "none";</script></ul></section></notes></section>