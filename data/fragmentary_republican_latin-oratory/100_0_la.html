<section class="div1 language" lang="la"><header><hgroup><h1>FRL III: ORATORY, PART 1</h1></hgroup></header><section class="div2">
<p class="noindent"><span class="italic">abilities for the benefit of the Republic, while it is acknowledged that he was an industrious, charming, and precise speaker, well known as a frequent pleader in court cases, </span></p>
<p>​</p>
<p class="noindent"><span class="bold">T 1</span> Cic. <span class="italic">Brut.</span> 96</p>
<p class="noindent">= <span class="bold">34</span> T 1.</p>
<p>​</p>
<p class="noindent"><span class="bold">T 2</span> Cic. <span class="italic">Brut.</span> 103–6 (cf. <span class="bold">34</span> T 2)</p>
<p class="noindent">[<span class="sc">Cicero</span>:] utinam in Ti. Graccho Gaioque Carbone talis mens ad rem publicam bene gerendam fuisset, quale ingenium ad bene dicendum fuit: profecto nemo his viris gloria praestitisset. ... alter propter perpetuam in populari ratione levitatem morte voluntaria se a severitate iudicum vindicavit. sed fuit uterque summus orator. [104] atque hoc memoria patrum teste dicimus; nam et Carbonis et Gracchi habemus orationes nondum satis splendidas verbis, sed acutas prudentiaeque plenissimas.... [105] Carbo, quoi<a class="footnoteLink" href="#note_LCL540_200_1" id="target_note_LCL540_200_1"><sup>1</sup></a> vita suppeditavit, est in multis iudiciis causisque cognitus. hunc qui audierant prudentes homines, in quibus familiaris noster L. Gellius, qui se illi contubernalem in consulatu fuisse narrabat, canorum oratorem et volubilem et satis acrem atque eundem et vehementem et valde dulcem et perfacetum fuisse dicebat; addebat industrium etiam et diligentem et in exercitationibus commentationibusque<a class="footnoteLink" href="#note_LCL540_200_2" id="target_note_LCL540_200_2"><sup>2</sup></a> multum operae solitum esse ponere. [106] hic optimus illis temporibus est patronus habitus eoque forum tenente plura fieri iudicia coeperunt.</p>
</section><notes><section class="footnotes"><ul><li class="note" id="note_LCL540_200_1"><a class="footnoteCrossrefLink" href="#target_note_LCL540_200_1" title="Click to highlight in text"><sup class="lineRef">1</sup>quoi <span class="italic">Friedrich</span>: cui <span class="italic">Aldus</span>: quo <span class="italic">codd.</span>: quod <span class="italic">edd.</span>: quoad <span class="italic">Lambinus</span></a></li><script type="text/javascript">document.getElementById('note_LCL540_200_1').style.display = "none";</script><li class="note" id="note_LCL540_200_2"><a class="footnoteCrossrefLink" href="#target_note_LCL540_200_2" title="Click to highlight in text"><sup class="lineRef">2</sup>commentationibusque <span class="italic">edd.</span>: commendationibusque <span class="italic">codd.</span></a></li><script type="text/javascript">document.getElementById('note_LCL540_200_2').style.display = "none";</script></ul></section></notes></section>