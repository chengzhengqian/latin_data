<section class="div1 language" lang="la"><header><hgroup><h1>FRL IV: ORATORY, PART 2</h1></hgroup></header><section class="div2"><p class="noindent noindent">
certe ad singularem poenam nefarii sceleris inventa sunt. municipiis dispertiri iubet.... [8] ... adiungit gravem poenam municipiis, si quis eorum vincula ruperit; horribilis custodias circumdat et dignas scelere hominum perditorum; sancit ne quis eorum poenam quos condemnat aut per senatum aut per populum levare possit; eripit etiam spem quae sola hominem in miseriis consolari solet. bona praeterea publicari iubet; vitam solam relinquit nefariis hominibus: quam si eripuisset, multas uno dolore animi atque corporis &lt;miserias&gt;<a class="footnoteLink" href="#note_LCL541_422_1" id="target_note_LCL541_422_1"><sup>1</sup></a> et omnis scelerum poenas ademisset.... [10] ... at vero C. Caesar intellegit legem Semproniam esse de civibus Romanis constitutam; qui autem rei publicae sit hostis eum civem esse nullo modo posse; denique ipsum latorem Semproniae legis iussu populi poenas rei publicae dependisse. idem ipsum Lentulum, largitorem et prodigum, non putat, cum de pernicie populi Romani, exitio huius urbis tam acerbe, tam crudeliter cogitarit, etiam appellari posse popularem. itaque homo mitissimus atque lenissimus non dubitat P. Lentulum aeternis tenebris vinculisque mandare et sancit in posterum ne quis huius supplicio levando se iactare et 

</p></section><notes><section class="footnotes"><ul><li class="note" id="note_LCL541_422_1"><a class="footnoteCrossrefLink" href="#target_note_LCL541_422_1" title="Click to highlight in text"><sup class="lineRef">1</sup><span class="italic">add. Clark</span>: aerumnas <span class="italic">add. Halm</span></a></li><script type="text/javascript">document.getElementById('note_LCL541_422_1').style.display = "none";</script></ul></section></notes></section>