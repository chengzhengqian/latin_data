<section class="div1 language" lang="la"><header><hgroup><h1>FRL III: ORATORY, PART 1</h1></hgroup></header><section class="div2"><p class="noindent noindent">
multa facete dicta sunt; plura etiam dicta quam scripta, quod ex quibusdam capitibus expositis nec explicatis intellegi potest....”</p>
<p>​</p>
<p class="noindent"><span class="bold">F 24</span> Cic. <span class="italic">De or.</span> 1.225</p>
<p class="noindent">[<span class="sc">Antonius</span>:] quod si ea probarentur in populis atque in civitatibus, quis tibi, Crasse, concessisset clarissimo viro et amplissimo, principi civitatis, ut illa diceres in maxima contione tuorum civium quae dixisti? “eripite nos ex miseriis, eripite ex faucibus eorum, quorum crudelitas nostro sanguine non potest expleri; nolite sinere nos cuiquam servire nisi vobis universis, quibus et possumus et debemus.” omitto “miserias” in quibus, ut illi aiunt, vir fortis esse non potest; omitto “fauces” ex quibus te eripi vis, ne iudicio iniquo exsorbeatur sanguis tuus, quod sapienti negant accidere posse; “servire” vero non modo te, sed universum senatum, cuius tum causam agebas, ausus es dicere?</p>
<p class="noindent">Cf. Cic. <span class="italic">Parad.</span> 41; <span class="italic">Rhet. Her.</span> 4.5.</p>
<p>​</p>
<p class="noindent"><span class="bold">F 25</span> Prisc., <span class="italic">GL</span> II, p.428.16–19</p>
<p class="noindent">ex quo impersonale est “miseret” et “miseretur.” Lucius Crassus in legis Serviliae suasione: “neque me minus vestri quam mei miserebitur.” nam a misereor, quod est deponens, nec inchoativum in o desinens nec impersonale posset nasci ...</p>
</section><notes></notes></section>