<section class="div1 language" lang="la"><header><hgroup><h1>FRL IV: ORATORY, PART 2</h1></hgroup></header><section class="div2"><p class="noindent noindent">
 esset manusque eius inter agendum forent argutae admodum et gestuosae, maledictis compellationibusque probris iactatus est, multaque in eum, quasi in histrionem, in ipsis causis atque iudiciis dicta sunt.</p>
<p>​</p>
<p class="noindent"><span class="bold">T 10</span> Quint. <span class="italic">Inst.</span> 11.3.7–8</p>
<p class="noindent">... et M. Cicero unam in dicendo actionem dominari putat. [8] hac ... tradit ... Antonium et Crassum multum valuisse, plurimum vero Q. Hortensium. cuius rei fides est, quod eius scripta tantum infra famam sunt, qua diu princeps orator, aliquando aemulus Ciceronis existimatus est, novissime, quoad vixit, secundus, ut appareat placuisse aliquid eo dicente quod legentes non invenimus.</p>
<p>​</p>
<p class="noindent"><span class="bold">T 11</span> Apul. <span class="italic">Apol.</span> 95</p>
<p class="noindent">quamcumque orationem struxerit Avitus, ita illa erit undique sui perfecte absoluta, ut in illa neque Cato gravitatem requirat neque Laelius lenitatem nec Gracchus impetum nec Caesar calorem nec &lt;H&gt;ortensius distributionem nec Calvus argutias nec parsimoniam Salustius nec opulentiam Cicero: prorsus, inquam, ne omnis persequar, si Avitum audias, neque additum quicquam velis neque detractum neque autem aliquid commutatum.</p>
</section><notes></notes></section>