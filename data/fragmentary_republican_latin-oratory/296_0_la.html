<section class="div1 language" lang="la"><header><hgroup><h1>FRL IV: ORATORY, PART 2</h1></hgroup></header><section class="div2"><p class="noindent noindent">
[60]respirare visus est quod non alius potius diceret. coepi dicere. usque eo animadverti, iudices, eum iocari atque alias res agere ante quam Chrysogonum nominavi; quem simul atque attigi, statim homo se erexit, mirari visus est. intellexi quid eum pepugisset. iterum ac tertio nominavi.... [61] ... de parricidio causa dicitur; ratio ab accusatore reddita non est quam ob causam patrem filius occiderit.... [74] quo modo occidit? ipse percussit an aliis occidendum dedit? si ipsum arguis, Romae non fuit; si per alios fecisse dicis, quaero quos?<a class="footnoteLink" href="#note_LCL541_88_4" id="target_note_LCL541_88_4"><sup>4</sup></a> servosne an liberos? &lt;si liberos&gt;,<a class="footnoteLink" href="#note_LCL541_88_5" id="target_note_LCL541_88_5"><sup>5</sup></a> quos homines? indidemne Ameria an hosce ex urbe sicarios? si Ameria, qui sunt ei? cur non nominantur? si Roma{e},<a class="footnoteLink" href="#note_LCL541_88_6" id="target_note_LCL541_88_6"><sup>6</sup></a> unde eos noverat Roscius qui Romam multis annis non venit neque umquam plus triduo fuit? ubi eos convenit? qui conlocutus<a class="footnoteLink" href="#note_LCL541_88_7" id="target_note_LCL541_88_7"><sup>7</sup></a> est? quo modo persuasit? “pretium dedit”; cui dedit? per quem dedit? unde aut quantum dedit? nonne his vestigiis ad caput malefici perveniri solet? et simul tibi in mentem veniat facito quem ad modum vitam huiusce depinxeris; hunc hominem ferum atque agrestem fuisse, numquam cum homine quoquam conlocutum esse, numquam in oppido constitisse. [75] ... [80] quid ergo est quo tamen accusator inopia argumentorum confugerit? “eius modi tempus erat” inquit “ut homines volgo impune occiderentur; qua re hoc tu propter multitudinem




</p></section><notes><section class="footnotes"><ul><li class="note" id="note_LCL541_88_4"><a class="footnoteCrossrefLink" href="#target_note_LCL541_88_4" title="Click to highlight in text"><sup class="lineRef">4</sup>quos <span class="italic">unus cod., Richter</span>: <span class="italic">om. cett.</span></a></li><script type="text/javascript">document.getElementById('note_LCL541_88_4').style.display = "none";</script><li class="note" id="note_LCL541_88_5"><a class="footnoteCrossrefLink" href="#target_note_LCL541_88_5" title="Click to highlight in text"><sup class="lineRef">5</sup><span class="italic">add. Madvig</span>: <span class="italic">om. codd.</span></a></li><script type="text/javascript">document.getElementById('note_LCL541_88_5').style.display = "none";</script><li class="note" id="note_LCL541_88_6"><a class="footnoteCrossrefLink" href="#target_note_LCL541_88_6" title="Click to highlight in text"><sup class="lineRef">6</sup>Roma{e} <span class="italic">ed. R. Stephani</span>: Romae <span class="italic">codd.</span></a></li><script type="text/javascript">document.getElementById('note_LCL541_88_6').style.display = "none";</script><li class="note" id="note_LCL541_88_7"><a class="footnoteCrossrefLink" href="#target_note_LCL541_88_7" title="Click to highlight in text"><sup class="lineRef">7</sup>qui conlocutus <span class="italic">G. Krüger</span>: quicum locutus <span class="italic">codd.</span></a></li><script type="text/javascript">document.getElementById('note_LCL541_88_7').style.display = "none";</script></ul></section></notes></section>