<section class="div1 language" lang="la"><header><hgroup><h1>FRL IV: ORATORY, PART 2</h1></hgroup></header><section class="div2">
<span class="label"><span class="italic">On the Annulment of His Laws in the</span><span class="linebreak"></span>
<span class="italic">Senate (F16)</span></span>
<p>​</p>
<p class="noindent"><span class="bold">F 16</span></p>
<p>​</p>
<p class="noindent"><span class="bold">a</span> Cic. <span class="italic">Corn.</span> I, F 20 Puccioni = Crawford</p>
<p class="noindent">possum dicere hominem summa prudentia spectatum, C. Cottam, de suis legibus abrogandis ipsum ad senatum rettulisse.</p>
<p>​</p>
<p class="noindent"><span class="bold">b</span> Asc. in Cic. <span class="italic">Corn.</span> (pp.58–59 KS = 66.19–67.5 C.)</p>
<p class="noindent">hic est Cotta de quo iam saepe diximus, magnus orator habitus et compar in ea gloria P. Sulpicio et C. Caesari...<a class="footnoteLink" href="#note_LCL541_104_1" id="target_note_LCL541_104_1"><sup>1</sup></a> videntur autem in rebus parvis fuisse leges illae, quas cum tulisset, rettulit de eis abrogandis ad senatum. nam neque apud Sallustium neque apud Livium neque apud Fenestellam ullius alterius latae ab eo legis est mentio praeter eam quam in consulatu tulit invita nobilitate magno populi studio, ut eis qui tr. pl. fuissent alios quoque magistratus capere liceret; quod lex a dictatore L. Sulla paucis ante annis lata prohibebat: neque eam Cottae legem abrogatam esse significat.</p>
</section><notes><section class="footnotes"><ul><li class="note" id="note_LCL541_104_1"><a class="footnoteCrossrefLink" href="#target_note_LCL541_104_1" title="Click to highlight in text"><sup class="lineRef">1</sup><span class="italic">lac. vel lac. om. codd.</span>: &lt;aequalibus&gt; <span class="italic">suppl. KS</span></a></li><script type="text/javascript">document.getElementById('note_LCL541_104_1').style.display = "none";</script></ul></section></notes></section>