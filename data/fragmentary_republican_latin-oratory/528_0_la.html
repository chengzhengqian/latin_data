<section class="div1 language" lang="la"><header><hgroup><h1>FRL V: ORATORY, PART 3</h1></hgroup></header><section class="div2"><p class="noindent noindent">
tulit ne de capite civium Romanorum iniussu vestro iudicaretur, hic popularis a <span class="sc">ii</span>viris iniussu vestro non iudicari de cive Romano sed indicta causa civem Romanum capitis condemnari coegit. [13] tu mihi etiam legis Porciae, tu C. Gracchi, tu horum libertatis, tu cuiusquam denique hominis popularis mentionem facis, qui non modo suppliciis invisitatis<a class="footnoteLink" href="#note_LCL542_78_2" id="target_note_LCL542_78_2"><sup>2</sup></a> sed etiam verborum crudelitate inaudita violare libertatem huius populi, temptare mansuetudinem, commutare disciplinam conatus es? namque haec tua, quae te, hominem clementem popularemque, delectant, “i, lictor, conliga manus,” {quae}<a class="footnoteLink" href="#note_LCL542_78_3" id="target_note_LCL542_78_3"><sup>3</sup></a> non modo huius libertatis mansuetudinisque non sunt sed ne Romuli quidem aut Numae Pompili; Tarquini, superbissimi atque crudelissimi regis, ista sunt cruciatus carmina quae tu, homo lenis ac popularis, libentissime commemoras: “caput obnubito, arbori infelici suspendito,” quae verba, Quirites, iam pridem in hac re publica non solum tenebris vetustatis verum etiam luce libertatis oppressa sunt.... [18] ... arguis occisum esse a C. Rabirio L. Saturninum.... [22] ... “patruus,” inquit, “meus cum Saturnino fuit.” ... [28] etenim si C. Rabirio, quod iit ad arma, crucem T. Labienus in campo Martio defigendam putavit, quod tandem excogitabitur in eum supplicium qui vocavit? ac si fides Saturnino data est, quod abs te saepissime dicitur, non eam C. Rabirius sed C. Marius dedit, idemque violavit, si in 


</p></section><notes><section class="footnotes"><ul><li class="note" id="note_LCL542_78_2"><a class="footnoteCrossrefLink" href="#target_note_LCL542_78_2" title="Click to highlight in text"><sup class="lineRef">2</sup>invisitatis <span class="italic">Kayser</span>: inusitatis <span class="italic">codd.</span></a></li><script type="text/javascript">document.getElementById('note_LCL542_78_2').style.display = "none";</script><li class="note" id="note_LCL542_78_3"><a class="footnoteCrossrefLink" href="#target_note_LCL542_78_3" title="Click to highlight in text"><sup class="lineRef">3</sup><span class="italic">del.</span> <span class="italic">Angelius</span></a></li><script type="text/javascript">document.getElementById('note_LCL542_78_3').style.display = "none";</script></ul></section></notes></section>