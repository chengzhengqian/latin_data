<section class="div1 language" lang="la"><header><hgroup><h1>FRL IV: ORATORY, PART 2</h1></hgroup></header><section class="div2">
<p>​</p>
<p class="noindent"><span class="bold">T 1</span> Cic. <span class="italic">Brut.</span> 222</p>
<p class="noindent">[<span class="sc">Cicero</span>:] ... M. Drusum tuum magnum avunculum, gravem oratorem ita dumtaxat cum de re publica diceret ...</p>
<p>​</p>
<p class="noindent"><span class="bold">T 2</span> Vell. Pat. 2.13.1</p>
<p class="noindent">deinde interiectis paucis annis tribunatum iniit M. Livius Drusus, vir nobilissimus eloquentissimus sanctissimus, meliore in omnia ingenio animoque quam fortuna usus.</p>
<p>​</p>
<p class="noindent"><span class="bold">T 3</span> Sen. <span class="italic">Dial.</span> 10.6.1–2</p>
<p class="noindent">Livius Drusus, vir acer et vehemens, cum leges novas et mala Gracchana movisset stipatus ingenti totius Italiae coetu ... execratus inquietam a primordiis vitam dicitur dixisse uni sibi ne puero quidem umquam ferias contigisse. ausus est enim et pupillus adhuc et praetextatus iudicibus reos commendare et gratiam suam foro interponere, tam efficaciter quidem ut quaedam iudicia constet ab illo rapta. [2] ... sero itaque querebatur nullas sibi ferias contigisse, a puero seditiosus et foro gravis. disputatur an ipse sibi manus attulerit; subito enim vulnere per inguen accepto conlapsus est, aliquo dubitante an mors eius voluntaria esset, nullo an tempestiva.</p>
</section><notes></notes></section>