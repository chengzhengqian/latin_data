<section class="div1 language" lang="la"><header><hgroup><h1>FRL IV: ORATORY, PART 2</h1></hgroup></header><section class="div2"><p class="noindent noindent">
compluris minime dignos elegantis conventus auribus aptissimos cognovi turbulentis contionibus.<a class="footnoteLink" href="#note_LCL541_274_1" id="target_note_LCL541_274_1"><sup>1</sup></a> quo in genere, ut in his perturbem aetatum ordinem, nuper L. Quinctius fuit; aptior etiam Palicanus auribus imperitorum.</p>
<p>​</p>
<p class="noindent"><span class="bold">T 2</span> Cic. <span class="italic">Clu.</span> 109–11</p>
<p class="noindent">iam insolentiam noratis hominis, noratis animos eius ac spiritus tribunicios. quod erat odium, di immortales! quae superbia, quanta ignoratio sui, quam gravis atque intolerabilis adrogantia! ... [110] nam Quinctius quidem quam causam umquam antea dixerat, cum annos ad quinquaginta natus esset? quis eum umquam non modo in patroni, sed in lautioris<a class="footnoteLink" href="#note_LCL541_274_1-1" id="target_note_LCL541_274_1-1"><sup>1</sup></a> advocati loco viderat? qui quod rostra iam diu vacua locumque illum post adventum L. Sullae a tribunicia voce desertum oppresserat multitudinemque desuefactam iam a contionibus ad veteris consuetudinis similitudinem revocarat, idcirco cuidam hominum generi paulisper iucundior fuit. atque idem quanto in odio postea fuit illis ipsis<a class="footnoteLink" href="#note_LCL541_274_2" id="target_note_LCL541_274_2"><sup>2</sup></a> per quos in altiorem locum ascenderat! neque iniuria. [111] facite enim ut non solum mores et adrogantiam eius sed etiam voltum atque amictum atque etiam illam usque ad talos demissam purpuram recordemini.</p>
</section><notes><section class="footnotes"><ul><li class="note" id="note_LCL541_274_1"><a class="footnoteCrossrefLink" href="#target_note_LCL541_274_1" title="Click to highlight in text"><sup class="lineRef">1</sup>contionibus <span class="italic">edd.</span>: cognitionibus <span class="italic">codd.</span></a></li><script type="text/javascript">document.getElementById('note_LCL541_274_1').style.display = "none";</script><li class="note" id="note_LCL541_274_1-1"><a class="footnoteCrossrefLink" href="#target_note_LCL541_274_1-1" title="Click to highlight in text"><sup class="lineRef">1</sup>lautioris <span class="italic">vel</span> laudatoris aut <span class="italic">codd.</span></a></li><script type="text/javascript">document.getElementById('note_LCL541_274_1-1').style.display = "none";</script><li class="note" id="note_LCL541_274_2"><a class="footnoteCrossrefLink" href="#target_note_LCL541_274_2" title="Click to highlight in text"><sup class="lineRef">2</sup>fuit illis ipsis <span class="italic">Baiter</span>: suis ipsis <span class="italic">vel</span> suis illis ipsis <span class="italic">codd.</span></a></li><script type="text/javascript">document.getElementById('note_LCL541_274_2').style.display = "none";</script></ul></section></notes></section>