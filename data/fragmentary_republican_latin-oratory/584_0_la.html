<section class="div1 language" lang="la"><header><hgroup><h1>FRL V: ORATORY, PART 3</h1></hgroup></header><section class="div2"><p class="noindent noindent">
 “an exspectas quid ego iudicem de istis, qui tibi sunt aeque noti ac mihi?” “mihi me hercule,” inquit, “Marcellus satis est notus, Caesar autem parum; illum enim saepe audivi, hic, cum ego iudicare iam aliquid possem, afuit.” [249] “quid igitur de illo iudicas,” &lt;inquam&gt;,<a class="footnoteLink" href="#note_LCL542_190_1" id="target_note_LCL542_190_1"><sup>1</sup></a> “quem saepe audivisti?” “quid censes,” inquit, “nisi id, quod habiturus es similem tui?” “ne ego,” inquam, “si ita est, velim tibi eum placere quam maxime.” “atqui<a class="footnoteLink" href="#note_LCL542_190_2" id="target_note_LCL542_190_2"><sup>2</sup></a> et ita est,” inquit, “et vehementer placet; nec vero sine causa. nam et didicit et omissis ceteris studiis unum id egit seseque cotidianis commentationibus acerrime exercuit. [250] itaque et lectis utitur verbis et frequentibus &lt;sententiis&gt;<a class="footnoteLink" href="#note_LCL542_190_3" id="target_note_LCL542_190_3"><sup>3</sup></a> et splendore vocis &lt;et&gt;<a class="footnoteLink" href="#note_LCL542_190_4" id="target_note_LCL542_190_4"><sup>4</sup></a> dignitate motus fit speciosum et inlustre quod dicit{ur},<a class="footnoteLink" href="#note_LCL542_190_5" id="target_note_LCL542_190_5"><sup>5</sup></a> omniaque sic suppetunt, ut ei nullam deesse virtutem oratoris putem; maximeque laudandus est, qui hoc tempore ipso, quod<a class="footnoteLink" href="#note_LCL542_190_6" id="target_note_LCL542_190_6"><sup>6</sup></a> liceat in hoc communi nostro et quasi fatali malo, consoletur se cum conscientia optimae mentis tum etiam usurpatione et renovatione doctrinae. vidi enim Mytilenis nuper virum atque, ut dixi, vidi plane virum. itaque cum eum antea tui similem in dicendo viderim, tum vero nunc a doctissimo viro tibique, ut intellexi, amicissimo Cratippo instructum omni copia multo videbam similiorem.”</p>
</section><notes><section class="footnotes"><ul><li class="note" id="note_LCL542_190_1"><a class="footnoteCrossrefLink" href="#target_note_LCL542_190_1" title="Click to highlight in text"><sup class="lineRef">1</sup><span class="italic">add. Jahn</span></a></li><script type="text/javascript">document.getElementById('note_LCL542_190_1').style.display = "none";</script><li class="note" id="note_LCL542_190_2"><a class="footnoteCrossrefLink" href="#target_note_LCL542_190_2" title="Click to highlight in text"><sup class="lineRef">2</sup>atqui <span class="italic">edd.</span>: atque <span class="italic">codd.</span></a></li><script type="text/javascript">document.getElementById('note_LCL542_190_2').style.display = "none";</script><li class="note" id="note_LCL542_190_3"><a class="footnoteCrossrefLink" href="#target_note_LCL542_190_3" title="Click to highlight in text"><sup class="lineRef">3</sup><span class="italic">add. Jahn</span></a></li><script type="text/javascript">document.getElementById('note_LCL542_190_3').style.display = "none";</script><li class="note" id="note_LCL542_190_4"><a class="footnoteCrossrefLink" href="#target_note_LCL542_190_4" title="Click to highlight in text"><sup class="lineRef">4</sup><span class="italic">add. edd.</span></a></li><script type="text/javascript">document.getElementById('note_LCL542_190_4').style.display = "none";</script><li class="note" id="note_LCL542_190_5"><a class="footnoteCrossrefLink" href="#target_note_LCL542_190_5" title="Click to highlight in text"><sup class="lineRef">5</sup>dicit{ur} <span class="italic">Orelli</span>: dicitur <span class="italic">codd.</span></a></li><script type="text/javascript">document.getElementById('note_LCL542_190_5').style.display = "none";</script><li class="note" id="note_LCL542_190_6"><a class="footnoteCrossrefLink" href="#target_note_LCL542_190_6" title="Click to highlight in text"><sup class="lineRef">6</sup>quod <span class="italic">Peter</span>: cum <span class="italic">codd.</span></a></li><script type="text/javascript">document.getElementById('note_LCL542_190_6').style.display = "none";</script></ul></section></notes></section>