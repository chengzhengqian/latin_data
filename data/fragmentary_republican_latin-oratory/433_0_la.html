<section class="div1 language" lang="la"><header><hgroup><h1>FRL IV: ORATORY, PART 2</h1></hgroup></header><section class="div2">
<p>​</p>
<p class="noindent"><span class="bold">F 2</span> Cic. <span class="italic">Clu.</span> 57–59</p>
<p class="noindent">itaque tum ille inopia et necessitate coactus in causa eius modi ad Caepasios fratres confugit, homines industrios atque eo animo ut quaecumque dicendi potestas esset data in honore atque in beneficio ponerent. nam hoc prope iniquissime comparatum est quod in morbis corporis, ut quisque est difficillimus, ita medicus nobilissimus atque optimus quaeritur, in periculis capitis, ut quaeque causa difficillima est, ita deterrimus obscurissimusque patronus adhibetur. nisi forte hoc causa&lt;e&gt;<a class="footnoteLink" href="#note_LCL541_362_1" id="target_note_LCL541_362_1"><sup>1</sup></a> est quod medici nihil praeter artificium, oratores etiam auctoritatem praestare debent. [58] citatur reus, agitur causa;<a class="footnoteLink" href="#note_LCL541_362_2" id="target_note_LCL541_362_2"><sup>2</sup></a> paucis verbis accusat ut de re iudicata Cannutius; incipit longo et alte petito prooemio respondere maior Caepasius. primo attente auditur eius oratio. erigebat animum iam demissum et oppressum Oppianicus; gaudebat ipse Fabricius; non intellegebat animos iudicum non illius eloquentia sed defensionis impudentia commoveri. postea quam de re coepit dicere, ad ea quae erant in causa addebat etiam ipse nova quaedam volnera ut, quamquam sedulo faciebat, tamen interdum non defendere sed praevaricari<a class="footnoteLink" href="#note_LCL541_362_3" id="target_note_LCL541_362_3"><sup>3</sup></a> videretur. itaque cum callidissime se dicere putaret et cum illa verba gravissima ex intimo artificio deprompsisset: “respicite, iudices, hominum fortunas, respicite dubios variosque </p>
<p class="noindent">Cf. Quint. <span class="italic">Inst.</span> 6.3.39–40; Iul. Vict., <span class="italic">RLM</span>, p.428.218–21.
</p></section><notes><section class="footnotes"><ul><li class="note" id="note_LCL541_362_1"><a class="footnoteCrossrefLink" href="#target_note_LCL541_362_1" title="Click to highlight in text"><sup class="lineRef">1</sup>hoc causa&lt;e&gt; <span class="italic">Lambinus</span>: hoc causa <span class="italic">codd. plerique</span>: haec causa <span class="italic">Naugerius</span></a></li><script type="text/javascript">document.getElementById('note_LCL541_362_1').style.display = "none";</script><li class="note" id="note_LCL541_362_2"><a class="footnoteCrossrefLink" href="#target_note_LCL541_362_2" title="Click to highlight in text"><sup class="lineRef">2</sup>agitur causa <span class="italic">om. unus cod., post </span>paucis <span class="italic">hab. alius cod., del. Baiter</span></a></li><script type="text/javascript">document.getElementById('note_LCL541_362_2').style.display = "none";</script><li class="note" id="note_LCL541_362_3"><a class="footnoteCrossrefLink" href="#target_note_LCL541_362_3" title="Click to highlight in text"><sup class="lineRef">3</sup>accusationi <span class="italic">add. codd. plerique, del. Lambinus</span></a></li><script type="text/javascript">document.getElementById('note_LCL541_362_3').style.display = "none";</script></ul></section></notes></section>