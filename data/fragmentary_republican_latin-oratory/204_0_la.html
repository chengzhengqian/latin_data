<section class="div1 language" lang="la"><header><hgroup><h1>FRL III: ORATORY, PART 1</h1></hgroup></header><section class="div2"><p class="noindent noindent">
excusationis, quod tamen eum defenderem, qui mihi quaestor<a class="footnoteLink" href="#note_LCL540_408_2" id="target_note_LCL540_408_2"><sup>2</sup></a> fuisset. hic ego quid dicam me artem aliquam adhibuisse? quid fecerim narrabo; si placuerit, vos meam defensionem in aliquo artis loco reponetis.</p>
<p>​</p>
<p class="noindent"><span class="bold">F 23</span> Cic. <span class="italic">De or.</span> 2.202–3</p>
<p class="noindent">hic <span class="sc">Sulpicius</span>, “vere hercle” inquit, “Antoni, ista commemoras. nam ego nihil umquam vidi quod tam e manibus elaberetur, quam mihi tum est elapsa illa causa. cum enim, quem ad modum dixisti, tibi ego non iudicium, sed incendium tradidissem, quod tuum principium, di immortales, fuit! qui timor, quae dubitatio, quanta haesitatio tractusque verborum! ut tu illud initio, quod tibi unum ad ignoscendum homines dabant, tenuisti, te pro homine pernecessario, quaestore tuo, dicere! quam tibi primum munisti ad te audiendum viam! [203] ecce autem, cum te nihil aliud profecisse arbitrarer, nisi ut homines tibi civem improbum defendenti ignoscendum propter necessitudinem arbitrarentur, serpere occulte coepisti, nihil dum aliis suspicantibus, me vero iam pertimescente, ut illam non Norbani seditionem, sed populi Romani iracundiam neque eam iniustam, sed meritam ac debitam fuisse defenderes....”</p>
</section><notes><section class="footnotes"><ul><li class="note" id="note_LCL540_408_2"><a class="footnoteCrossrefLink" href="#target_note_LCL540_408_2" title="Click to highlight in text"><sup class="lineRef">2</sup>quaestor <span class="italic">vel</span> legatus <span class="italic">codd.</span>: sodalis <span class="italic">Nonius, Friedrich</span></a></li><script type="text/javascript">document.getElementById('note_LCL540_408_2').style.display = "none";</script></ul></section></notes></section>