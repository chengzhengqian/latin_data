<section class="div1 language" lang="la"><header><hgroup><h1>FRL III: ORATORY, PART 1</h1></hgroup></header><section class="div2"><p class="noindent noindent">
et dicere et scribere; ardor animi non semper adest, isque cum consedit, omnis illa vis et quasi flamma oratoris exstinguitur. [94] hanc igitur ob causam videtur Laeli mens spirare etiam in scriptis, Galbae autem vis occidisse....”</p>
<p>​</p>
<p class="noindent"><span class="bold">T 3</span> Cic. <span class="italic">Brut.</span> 295</p>
<p class="noindent">[<span class="sc">Atticus</span>:] Galbam laudas. si ut illius aetatis principem, adsentior—sic enim accepimus—; sin ut oratorem, cedo quaeso orationes—sunt enim—et dic hunc, quem tu plus quam te amas, Brutum velle te illo modo dicere.</p>
<p>​</p>
<p class="noindent"><span class="bold">T 4</span> Cic. <span class="italic">Brut.</span> 333</p>
<p class="noindent">[<span class="sc">Cicero</span>:] nonne cernimus vix singulis aetatibus binos oratores laudabilis constitisse? Galba fuit inter tot aequalis unus excellens, cui, quem ad modum accepimus, et Cato cedebat senior et qui temporibus illis aetate inferiores fuerunt, Lepidus postea, deinde Carbo ...</p>
<p>​</p>
<p class="noindent"><span class="bold">T 5</span> Cic. <span class="italic">De or.</span> 1.40</p>
<p class="noindent">[<span class="sc">Scaevola</span>:] equidem et Ser. Galbam memoria teneo divinum hominem in dicendo et M. Aemilium Porcinam et C. ipsum Carbonem, quem tu adolescentulus perculisti, 
</p></section><notes></notes></section>