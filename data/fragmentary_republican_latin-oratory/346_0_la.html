<section class="div1 language" lang="la"><header><hgroup><h1>FRL IV: ORATORY, PART 2</h1></hgroup></header><section class="div2">
<p>​</p>
<p class="noindent"><span class="bold">F 25</span> Cic. <span class="italic">Orat.</span> 129</p>
<p class="noindent">nobis pro familiari reo summus orator non respondit Hortensius ...</p>
<p>​</p>
<p class="noindent"><span class="bold">F 26</span> Ps.-Asc. in Cic. <span class="italic">Verr.</span> 1, <span class="italic">arg.</span> (p.205.7–15 Stangl)</p>
<p class="noindent">iam repente adveniens cum videret id agi, ut a &lt;M’.&gt;<a class="footnoteLink" href="#note_LCL541_188_1" id="target_note_LCL541_188_1"><sup>1</sup></a> Glabrione praetore et ab his iudicibus qui tunc erant ad alium annum aliumque praetorem res tota transiret eripereturque sibi reus patrocinio Hortensii ac Metelli, qui tunc consules futuri erant (per hos omnem Verres eludendi iudicii fiduciam sumpserat), hoc commentus est rationis, ut orationem longam praetermitteret neque in criminibus declamatione cumulandis tempus absumeret, sed tantummodo citaret testes ad unumquodque crimen expositum et eos Hortensio interrogandos daret: qua arte ita est fatigatus Hortensius, ut nihil contra quod diceret inveniret, ipse etiam Verres desperato patrocinio suo sponte discederet in exilium.</p>
<p>​</p>
<p class="noindent"><span class="bold">F 27</span> Plin. <span class="italic">HN</span> 34.48</p>
<p class="noindent">signis quae vocant Corinthia plerique in tantum capiuntur ut secum circumferant, sicut Hortensius orator sphingem Verri reo ablatam, propter quam Cicero illo iudicio in altercatione neganti ei aenigmata se intellegere respondit debere, quoniam sphingem domi haberet.</p>
<p class="noindent">Cf. Plut. <span class="italic">Cic.</span> 7.8.</p>
</section><notes><section class="footnotes"><ul><li class="note" id="note_LCL541_188_1"><a class="footnoteCrossrefLink" href="#target_note_LCL541_188_1" title="Click to highlight in text"><sup class="lineRef">1</sup><span class="italic">add. Schuetz</span></a></li><script type="text/javascript">document.getElementById('note_LCL541_188_1').style.display = "none";</script></ul></section></notes></section>