<section class="div1 language" lang="la"><header><hgroup><h1>FRL III: ORATORY, PART 1</h1></hgroup></header><section class="div2"><p class="noindent noindent">
is princeps ex Latinis illa oratorum propria et quasi legitima opera tractavit, ut egrederetur a proposito ornandi causa, ut delectaret animos, ut permoveret, ut augeret rem, ut miserationibus, ut communibus locis uteretur. sed nescio quo modo huius, quem constat eloquentia praestitisse, exiliores orationes sunt et redolentes magis antiquitatem quam aut Laeli &lt;aut&gt;<a class="footnoteLink" href="#note_LCL540_78_1" id="target_note_LCL540_78_1"><sup>1</sup></a> Scipionis aut etiam ipsius Catonis, itaque exaruerunt vix iam ut appareant.</p>
<p>​</p>
<p class="noindent"><span class="bold">T 2</span> Cic. <span class="italic">Brut.</span> 91–94</p>
<p class="noindent">“quid igitur,” inquit, “est causae,” <span class="sc">Brutus</span>, “si tanta virtus in oratore Galba fuit, cur ea nulla in orationibus eius appareat? quod mirari non possum in eis qui nihil omnino scripti reliquerunt.” [<span class="sc">Cicero:] </span>“...[92]... alios, quod melius putent dicere se posse quam scribere, quod peringeniosis hominibus neque satis doctis plerumque contingit, ut ipsi Galbae. [93] quem fortasse vis non ingeni solum sed etiam animi et naturalis quidam dolor dicentem incendebat efficiebatque ut et incitata et gravis et vehemens esset oratio; dein cum otiosus stilum prenderat motusque omnis animi tamquam ventus hominem defecerat, flaccescebat oratio. quod eis qui limatius dicendi consectantur genus accidere non solet, propterea quod prudentia numquam deficit oratorem, qua ille utens eodem modo possit 
</p></section><notes><section class="footnotes"><ul><li class="note" id="note_LCL540_78_1"><a class="footnoteCrossrefLink" href="#target_note_LCL540_78_1" title="Click to highlight in text"><sup class="lineRef">1</sup><span class="italic">add. edd.</span>: <span class="italic">om. codd.</span></a></li><script type="text/javascript">document.getElementById('note_LCL540_78_1').style.display = "none";</script></ul></section></notes></section>