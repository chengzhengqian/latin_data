<section class="div1 language" lang="la"><header><hgroup><h1>FRL III: ORATORY, PART 1</h1></hgroup></header><section class="div2"><p class="noindent noindent">
tum ab his patronis aequalibus et iam consularibus causa illa dicta est, cum uterque ex contraria parte ius civile defenderet, ut eloquentium iuris peritissimus Crassus, iuris peritorum eloquentissimus Scaevola putaretur.</p>
<p>​</p>
<p class="noindent"><span class="bold">F 30</span> Cic. <span class="italic">Brut.</span> 197–98</p>
<p class="noindent">[<span class="sc">Cicero</span>:] at vero, ut contra Crassus ab adulescente delicato, qui in litore ambulans scalmum repperisset ob eamque rem aedificare navem concupivisset, exorsus est, similiter Scaevolam ex uno scalmo captionis centumvirale iudicium hereditatis effecisse: hoc {in} ille initio, consecutis<a class="footnoteLink" href="#note_LCL540_450_1" id="target_note_LCL540_450_1"><sup>1</sup></a> multis eiusdem generis sententiis, delectavit animosque omnium qui aderant in hilaritatem a severitate traduxit ... deinde hoc voluisse eum, qui testamentum fecisset, hoc sensisse, quoquo modo filius non esset, qui in suam tutelam veniret, sive non natus sive ante mortuus, Curius heres ut esset; ita scribere plerosque et id valere et valuisse semper. haec et multa eius modi dicens fidem faciebat ... [198] deinde aequum bonum testamentorum sententias voluntatesque tutatus est: quanta esset in verbis captio cum in ceteris rebus tum in testamentis, si neglegerentur voluntates; quantam sibi potentiam Scaevola adsumeret, si nemo auderet testamentum facere postea nisi de illius sententia. haec cum graviter tum<a class="footnoteLink" href="#note_LCL540_450_2" id="target_note_LCL540_450_2"><sup>2</sup></a> ab exemplis 

	consecutis <span class="italic">vel </span>consecutus <span class="italic">codd.</span>: consecutus <span class="italic">ed. princ.</span>
	hocce ille initio, consecutis <span class="italic">Stangl</span>: hoc ille initio ... animos{que} ... aderant et <span class="italic">Madvig</span>
</p></section><notes><section class="footnotes"><ul><li class="note" id="note_LCL540_450_1"><a class="footnoteCrossrefLink" href="#target_note_LCL540_450_1" title="Click to highlight in text"><sup class="lineRef">1</sup>hoc {in} ille initio <span class="italic">Madvig</span>: hoc in illo initio <span class="italic">codd.</span>: hoc {in} ille <span class="italic">ed. princ.</span></a></li><script type="text/javascript">document.getElementById('note_LCL540_450_1').style.display = "none";</script><li class="note" id="note_LCL540_450_2"><a class="footnoteCrossrefLink" href="#target_note_LCL540_450_2" title="Click to highlight in text"><sup class="lineRef">2</sup>tum <span class="italic">edd.</span>: cum  <span class="italic">codd.</span></a></li><script type="text/javascript">document.getElementById('note_LCL540_450_2').style.display = "none";</script></ul></section></notes></section>