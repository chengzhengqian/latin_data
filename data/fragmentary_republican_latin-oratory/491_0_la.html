<section class="div1 language" lang="la"><header><hgroup><h1>FRL V: ORATORY, PART 3</h1></hgroup></header><section class="div2">
<p>​</p>
<p class="noindent"><span class="bold">T 2</span> Cic. <span class="italic">Parad. prooem.</span> 1–3</p>
<p class="noindent">animadverti, Brute, saepe Catonem avunculum tuum, cum in senatu sententiam diceret, locos graves ex philosophia tractare abhorrentes ab hoc usu forensi et publico, sed dicendo consequi tamen ut illa etiam populo probabilia viderentur. [2] quod eo maius est illi quam tibi aut nobis, quia nos ea philosophia plus utimur quae peperit dicendi copiam et in qua dicuntur ea quae non multum discrepent ab opinione populari; Cato autem, perfectus mea sententia Stoicus, et ea sentit quae non sane probantur in vulgus, et in ea est haeresi quae nullum sequitur florem orationis neque dilatat argumentum; minutis interrogatiunculis quasi punctis quod proposuit efficit. [3] sed nihil est tam incredibile quod non dicendo fiat probabile, nihil tam horridum, tam incultum, quod non splendescat oratione et tamquam excolatur.... Cato enim dumtaxat de magnitudine animi, de continentia, de morte, de omni laude virtutis, de diis immortalibus, de caritate patriae Stoice solet oratoriis ornamentis adhibitis dicere ...</p>
<p>​</p>
<p class="noindent"><span class="bold">T 3</span> Cic. <span class="italic">Leg.</span> 3.40</p>
<p class="noindent">[<span class="sc">M.</span>:] nam brevitas non modo senatoris sed etiam oratoris magna laus est in &lt;dicenda&gt; sententia,<a class="footnoteLink" href="#note_LCL542_4_1" id="target_note_LCL542_4_1"><sup>1</sup></a> nec est umquam 

</p></section><notes><section class="footnotes"><ul><li class="note" id="note_LCL542_4_1"><a class="footnoteCrossrefLink" href="#target_note_LCL542_4_1" title="Click to highlight in text"><sup class="lineRef">1</sup>&lt;dicenda&gt; sententia <span class="italic">Dyck</span> (sententia &lt;dicenda&gt; <span class="italic">Moser</span>)</a></li><script type="text/javascript">document.getElementById('note_LCL542_4_1').style.display = "none";</script></ul></section></notes></section>