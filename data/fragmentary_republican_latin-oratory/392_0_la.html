<section class="div1 language" lang="la"><header><hgroup><h1>FRL IV: ORATORY, PART 2</h1></hgroup></header><section class="div2"><p class="noindent noindent">
 pecunia, non, ut in illa Quinctiana contione habebatur,<a class="footnoteLink" href="#note_LCL541_280_2" id="target_note_LCL541_280_2"><sup>2</sup></a> omnes qui Oppianicum condemnarunt in culpa sunt ac suspicione ponendi. duos solos video auctoritate censorum adfinis ei turpitudini iudicari.</p>
<span class="label"><span class="italic">Against C. Iunius (F7)</span></span>
<p>​</p>
<p class="noindent"><span class="bold">F 7</span> Cic. <span class="italic">Clu.</span> 89, 90–91, 92, 93,108</p>
<p class="noindent">condemnatus est C. Iunius qui ei quaestioni praefuerat; adde etiam illud, si placet: tum est condemnatus cum esset iudex quaestionis. non modo causae sed ne legi quidem quicquam per tribunum plebis laxamenti datum est. quo tempore illum a quaestione ad nullum aliud rei publicae munus abduci licebat, eo tempore ad quaestionem ipse abreptus est. at ad quam quaestionem? ... [90] ... dicat qui volt hodie de illo populo concitato, cui tum populo mos gestus est, qua de re Iunius causam dixerit; quemcumque rogaveris, hoc respondebit, quod pecuniam acceperit, quod innocentem circumvenerit. est haec opinio. at, si ita esset, hac lege accusatum oportuit qua accusatur 
</p></section><notes><section class="footnotes"><ul><li class="note" id="note_LCL541_280_2"><a class="footnoteCrossrefLink" href="#target_note_LCL541_280_2" title="Click to highlight in text"><sup class="lineRef">2</sup>in illa Quinctiana contione habebatur <span class="italic">Graevius</span>: illa Quinctiana contiones habebantur (haberebantur) <span class="italic">vel</span> illae Quinctianae contiones habebantur <span class="italic">codd.</span></a></li><script type="text/javascript">document.getElementById('note_LCL541_280_2').style.display = "none";</script></ul></section></notes></section>