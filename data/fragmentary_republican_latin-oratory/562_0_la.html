<section class="div1 language" lang="la"><header><hgroup><h1>FRL V: ORATORY, PART 3</h1></hgroup></header><section class="div2"><p class="noindent noindent">
fuit, facetus esse voluisti, cum Tarquinium et Numam et me tertium peregrinum regem esse dixisti. mitto iam de rege quaerere; illud quaero peregrinum cur me esse dixeris. nam si ita sum, non tam est admirandum regem esse me, quoniam, ut tu ais, duo iam<a class="footnoteLink" href="#note_LCL542_146_2" id="target_note_LCL542_146_2"><sup>2</sup></a> peregrini reges Romae fuerunt, quam consulem Romae fuisse peregrinum. “hoc dico,” inquit, “te esse ex municipio.” [23] ... [25] ac si, iudices, ceteris patriciis me et vos peregrinos videri oporteret, a Torquato tamen hoc vitium sileretur ... qua re neque tu me peregrinum posthac dixeris, ne gravius refutere, neque regem, ne derideare.... [30] at vero quid ego mirer, si quid ab improbis de me improbe dicitur, cum L. Torquatus primum ipse his fundamentis adulescentiae iactis, ea spe proposita amplissimae dignitatis, deinde L. Torquati, fortissimi consulis, constantissimi senatoris, semper optimi civis filius, interdum efferatur immoderatione verborum? qui cum suppressa voce de scelere P. Lentuli, de audacia coniuratorum omnium dixisset, tantum modo ut vos qui ea probatis exaudire possetis, de supplicio, de carcere magna et queribunda voce dicebat. [31] ... [35] ... sed iam redeo ad causam atque hoc vos, iudices, testor: mihi de memet ipso tam multa dicendi necessitas quaedam imposita est ab illo. nam si Torquatus Sullam solum accusasset, ego quoque hoc tempore nihil aliud agerem nisi eum qui accusatus esset defenderem; 

</p></section><notes><section class="footnotes"><ul><li class="note" id="note_LCL542_146_2"><a class="footnoteCrossrefLink" href="#target_note_LCL542_146_2" title="Click to highlight in text"><sup class="lineRef">2</sup>duo iam <span class="italic">Clark</span>: etiam <span class="italic">codd.</span>: iam <span class="italic">Müller</span></a></li><script type="text/javascript">document.getElementById('note_LCL542_146_2').style.display = "none";</script></ul></section></notes></section>