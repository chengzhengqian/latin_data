<section class="div1 language" lang="la"><header><hgroup><h1>FRL III: ORATORY, PART 1</h1></hgroup></header><section class="div2">
<p>​</p>
<p class="noindent"><span class="bold">T 8</span> Quint. <span class="italic">Inst.</span> 1.1.6</p>
<p class="noindent">nec de patribus tantum loquor: nam Gracchorum eloquentiae multum contulisse accepimus Corneliam matrem, cuius doctissimus sermo in posteros quoque est epistulis traditus . . .</p>
<p>​</p>
<p class="noindent"><span class="bold">T 9</span> Quint. <span class="italic">Inst.</span> 2.5.21</p>
<p class="noindent">duo autem genera maxime cavenda pueris puto: unum, ne quis eos antiquitatis nimius admirator in Gracchorum Catonisque et aliorum similium lectione durescere velit; fient enim horridi atque ieiuni: nam neque vim eorum adhuc intellectu consequentur et elocutione, quae tum sine dubio erat optima, sed nostris temporibus aliena est, contenti, quod est pessimum, similes sibi magnis viris videbuntur.</p>
<p>​</p>
<p class="noindent"><span class="bold">T 10</span> Quint. <span class="italic">Inst.</span> 8.5.33</p>
<p class="noindent">quo modo potest probare Ciceronem qui nihil putet ex Catone Gracchisque mutandum? sed ante hos simplicior adhuc ratio loquendi fuit.</p>
<p>​</p>
<p class="noindent"><span class="bold">T 11</span> Plut. <span class="italic">Ti. Gracch.</span> 2.2–3</p>
<p class="noindent">= <span class="bold">48</span> T 7.</p>
</section><notes></notes></section>