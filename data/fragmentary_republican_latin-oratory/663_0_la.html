<section class="div1 language" lang="la"><header><hgroup><h1>FRL V: ORATORY, PART 3</h1></hgroup></header><section class="div2"><p class="noindent noindent">
societatum studio, meorum temporum memoria, parem virtute, integritate, modestia) aedilem factum esse miraris? hunc tu vitae splendorem maculis aspergis istis? iacis adulteria, quae nemo non modo nomine sed ne suspicione quidem possit agnoscere. bimaritum<a class="footnoteLink" href="#note_LCL542_348_1" id="target_note_LCL542_348_1"><sup>1</sup></a> appellas, ut verba etiam fingas, non solum crimina. ductum esse ab eo in provinciam aliquem dicis libidinis causa, quod non crimen est, sed impunitum in maledicto mendacium; raptam esse mimulam, quod dicitur Atinae factum a iuventute vetere quodam in scaenicos iure maximeque oppidano. [31] ... “emissus aliquis e carcere.” ... “pater vero,” inquit, “etiam obesse filio debet.” ... [33] “asperius,” inquit, “locutus est aliquid aliquando.” immo fortasse liberius. “at id ipsum,” inquit, “non est ferendum.” ... [36] sed aliquando veniamus ad causam. in qua tu nomine legis Liciniae, quae est de sodaliciis, omnis ambitus leges complexus es; neque enim quicquam aliud in hac lege nisi editicios iudices es secutus.... [38] tu autem, Laterensis, quas tribus edidisti? Teretinam, credo.... cuius tu tribus venditorem et corruptorem et sequestrem Plancium fuisse clamitas, eam tribum profecto, severissimorum praesertim hominum et gravissimorum, edere debuisti. at Voltiniam; libet enim tibi nescio quid etiam de illa tribu criminari. hanc igitur ipsam cur non edidisti? ... [43] “Voltinia tribus ab hoc 

</p></section><notes><section class="footnotes"><ul><li class="note" id="note_LCL542_348_1"><a class="footnoteCrossrefLink" href="#target_note_LCL542_348_1" title="Click to highlight in text"><sup class="lineRef">1</sup>bimaritum <span class="italic">duo codd.</span>: maritum <span class="italic">codd. cet.</span></a></li><script type="text/javascript">document.getElementById('note_LCL542_348_1').style.display = "none";</script></ul></section></notes></section>