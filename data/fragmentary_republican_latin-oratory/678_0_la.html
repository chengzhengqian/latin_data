<section class="div1 language" lang="la"><header><hgroup><h1>FRL V: ORATORY, PART 3</h1></hgroup></header><section class="div2">
<p>​</p>
<p class="noindent"><span class="bold">F 3</span> Cic. <span class="italic">Cael.</span> 2, 7</p>
<p class="noindent">sed ego Atratino, humanissimo atque optimo adulescenti meo necessario, ignosco, qui habet excusationem vel pietatis vel necessitatis vel aetatis. si voluit accusare, pietati tribuo, si iussus est, necessitati, si speravit aliquid, pueritiae.... [7] quam quidem partem accusationis admiratus sum et moleste tuli potissimum esse Atratino datam. neque enim decebat neque aetas illa postulabat neque, id quod animadvertere poteratis, pudor patiebatur optimi adulescentis in tali illum oratione versari.</p>
<p>​</p>
<p class="noindent"><span class="bold">F 4</span> Cic. <span class="italic">Cael.</span> 8</p>
<p class="noindent">sed istarum partium culpa est eorum, qui te agere voluerunt; laus pudoris tui, quod ea te invitum dicere videbamus, ingenii, quod ornate politeque dixisti.</p>
<p>​</p>
<p class="noindent"><span class="bold">F 5</span> Cic. <span class="italic">Cael.</span> 15</p>
<p class="noindent">posuistis enim, atque id tamen titubanter et strictim, coniurationis hunc propter amicitiam Catilinae participem fuisse; in quo non modo crimen non haerebat sed vix diserti adulescentis cohaerebat oratio.</p>
</section><notes></notes></section>