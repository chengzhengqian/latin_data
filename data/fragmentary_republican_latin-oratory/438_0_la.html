<section class="div1 language" lang="la"><header><hgroup><h1>FRL IV: ORATORY, PART 2</h1></hgroup></header><section class="div2">
<p>​</p>
<p class="noindent"><span class="bold">T 3</span> Quint. <span class="italic">Inst.</span> 10.1.116</p>
<p class="noindent">et Servius Sulpicius insignem non inmerito famam tribus orationibus meruit.</p>
<p>​</p>
<p class="noindent"><span class="bold">T 4</span> Quint. <span class="italic">Inst.</span> 10.7.30</p>
<p class="noindent">sed feruntur aliorum quoque et inventi forte, ut eos dicturus quisque composuerat, et in libros digesti, ut causarum quae sunt actae a Servio Sulpicio, cuius tres orationes extant: sed hi de quibus loquor commentarii ita sunt exacti ut ab ipso mihi in memoriam posteritatis videantur esse compositi.</p>
<p>​</p>
<p class="noindent"><span class="bold">T 5</span> Pompon. <span class="italic">Dig.</span> 1.2.2.43</p>
<p class="noindent">Servius autem Sulpicius cum in causis orandis primum locum aut pro certo post M. Tullium optineret, traditur ad consulendum Quintum Mucium de re amici sui pervenisse cumque eum sibi respondisse de iure Servius parum intellexisset, iterum Quintum interrogasse et a Quinto Mucio responsum esse nec tamen percepisse, et ita obiurgatum esse a Quinto Mucio: namque eum dixisse turpe esse patricio et nobili et causas oranti ius in quo versaretur ignorare. ea velut contumelia Servius tactus operam dedit iuri civili et plurimum eos, de quibus locuti sumus, audiit, institutus a Balbo Lucilio, instructus autem maxime a Gallo Aquilio, qui fuit Cercinae: itaque libri complures 
</p></section><notes></notes></section>