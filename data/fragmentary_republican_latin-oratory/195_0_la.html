<section class="div1 language" lang="la"><header><hgroup><h1>FRL III: ORATORY, PART 1</h1></hgroup></header><section class="div2"><p class="noindent noindent">
illius ineuntis aetatis meae patiebatur pudor, multa ex eo saepe quaesivi. non erit profecto tibi, quod scribo, hoc novum; nam iam tum ex me audiebas mihi illum ex multis variisque sermonibus nullius rei, quae quidem esset in his artibus de quibus aliquid existimare possem, rudem aut ignarum esse visum. [4] sed fuit hoc in utroque eorum, ut Crassus non tam existimari vellet non didicisse quam illa despicere et nostrorum hominum in omni genere prudentiam Graecis anteferre; Antonius autem probabiliorem hoc populo orationem fore censebat suam, si omnino didicisse numquam putaretur; atque ita se uterque graviorem fore, si alter contemnere alter ne nosse quidem Graecos videretur.</p>
<p>​</p>
<p class="noindent"><span class="bold">T 9</span></p>
<p>​</p>
<p class="noindent"><span class="bold">a</span> Cic. <span class="italic">Clu.</span> 140</p>
<p class="noindent">hominem ingeniosum, M. Antonium, aiunt solitum esse dicere idcirco se nullam umquam orationem scripsisse ut, si quid aliquando non opus esset ab se esse dictum, posset negare dixisse ...</p>
<p>​</p>
<p class="noindent"><span class="bold">b</span> Val. Max. 7.3.5</p>
<p class="noindent">nam M. Antonio remittendum convicium est, qui idcirco se aiebat nullam orationem scripsisse, ut si quid superiore iudicio actum ei quem postea defensurus esset nociturum foret, non dictum a se adfirmare posset, quia facti vix 
</p></section><notes></notes></section>