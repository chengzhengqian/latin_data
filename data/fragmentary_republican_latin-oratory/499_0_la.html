<section class="div1 language" lang="la"><header><hgroup><h1>FRL V: ORATORY, PART 3</h1></hgroup></header><section class="div2"><p class="noindent noindent">
 non innocentiam; ambitum vero ipsum vel tecum accusabo, si voles. dixisti senatus consultum me referente esse factum, si mercede<a class="footnoteLink" href="#note_LCL542_20_1" id="target_note_LCL542_20_1"><sup>1</sup></a> obviam candidatis issent, si conducti sectarentur, si gladiatoribus volgo locus tributim et item prandia si volgo essent data, contra legem Calpurniam factum videri.... [68] ... “multi obviam prodierunt de provincia decedenti.” consulatum petenti solet fieri; eccui<a class="footnoteLink" href="#note_LCL542_20_2" id="target_note_LCL542_20_2"><sup>2</sup></a> autem non proditur revertenti? “quae fuit ista multitudo?” ... [70] “at sectabantur multi.” ... “quid opus est” inquit “sectatoribus?” ... [72] “at spectacula sunt tributim data et ad prandium volgo vocati.” ... [74] at enim agit mecum austere et Stoice Cato, negat verum esse adlici benivolentiam cibo, negat iudicium hominum in magistratibus mandandis corrumpi voluptatibus oportere. ergo, adcenam petitionis causa si quis vocat, condemnetur? “quippe” inquit “tu mihi summum imperium, &lt;tu&gt;<a class="footnoteLink" href="#note_LCL542_20_3" id="target_note_LCL542_20_3"><sup>3</sup></a> summam auctoritatem, tu gubernacula rei publicae petas fovendis hominum sensibus et deleniendis animis et adhibendis voluptatibus? utrum lenocinium” inquit “a grege delicatae iuventutis, an orbis terrarum imperium a populo Romano petebas?” horribilis oratio; sed eam usus, vita, mores, civitas ipsa respuit.... [78] at enim te ad accusandum res publica adduxit. credo, Cato, te isto animo atque ea opinione venisse; sed tu imprudentia laberis.</p>
</section><notes><section class="footnotes"><ul><li class="note" id="note_LCL542_20_1"><a class="footnoteCrossrefLink" href="#target_note_LCL542_20_1" title="Click to highlight in text"><sup class="lineRef">1</sup>conducti <span class="italic">add. nonnulli codd.</span>: corrupti <span class="italic">add. codd. cet.</span>: <span class="italic">del. Garatoni</span></a></li><script type="text/javascript">document.getElementById('note_LCL542_20_1').style.display = "none";</script><li class="note" id="note_LCL542_20_2"><a class="footnoteCrossrefLink" href="#target_note_LCL542_20_2" title="Click to highlight in text"><sup class="lineRef">2</sup>eccui <span class="italic">ed. Ascensiana 1511</span>: et cui <span class="italic">codd.</span></a></li><script type="text/javascript">document.getElementById('note_LCL542_20_2').style.display = "none";</script><li class="note" id="note_LCL542_20_3"><a class="footnoteCrossrefLink" href="#target_note_LCL542_20_3" title="Click to highlight in text"><sup class="lineRef">3</sup><span class="italic">add. Lambinus</span></a></li><script type="text/javascript">document.getElementById('note_LCL542_20_3').style.display = "none";</script></ul></section></notes></section>