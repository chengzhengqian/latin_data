<section class="div1 language" lang="la"><header><hgroup><h1>FRL IV: ORATORY, PART 2</h1></hgroup></header><section class="div2">
<p>​</p>
<p class="noindent"><span class="bold">T 9</span> Suet. <span class="italic">Gram. et rhet.</span> 27.3</p>
<p class="noindent">deinde rhetoricam professus Cn. Pompeium Magnum docuit patrisque eius res gestas nec minus ipsius compluribus libris exposuit ...</p>
<p>​</p>
<p class="noindent"><span class="bold">T 10</span> Cic. <span class="italic">Att.</span> 7.17.2</p>
<p class="noindent">scire iam te oportet L. Caesar quae responsa referat a Pompeio, quas ab eodem ad Caesarem ferat litteras; scriptae enim et datae ita sunt ut proponerentur in publico. in quo accusavi mecum ipse Pompeium qui, cum scriptor luculentus esset, tantas res atque eas quae in omnium manus venturae essent Sestio nostro scribendas dederit; itaque nihil umquam legi scriptum Σηστιωδέστερον.</p>
<p>​</p>
<p class="noindent"><span class="bold">T 11</span> Quint. <span class="italic">Inst.</span> 3.8.50</p>
<p class="noindent">nam sunt multae a Graecis Latinisque compositae orationes quibus alii uterentur, ad quorum condicionem vitamque aptanda quae dicebantur fuerunt. an eodem modo cogitavit aut eandem personam induit Cicero cum scriberet Cn. Pompeio et cum T. Ampio ceterisve, ac non unius cuiusque eorum fortunam, dignitatem, res gestas intuitus omnium quibus vocem dabat etiam imaginem expressit, ut melius quidem sed tamen ipsi dicere viderentur?</p>
</section><notes></notes></section>