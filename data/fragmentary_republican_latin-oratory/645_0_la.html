<section class="div1 language" lang="la"><header><hgroup><h1>FRL V: ORATORY, PART 3</h1></hgroup></header><section class="div2">
<p>​</p>
<p class="noindent"><span class="bold">T 1</span> Cic. <span class="italic">Brut.</span> 279–84</p>
<p class="noindent">[<span class="sc">Cicero:</span>] “quamquam facienda mentio est, ut quidem mihi videtur, duorum adulescentium, qui si diutius vixissent magnam essent eloquentiae laudem consecuti.” [280] “C. Curionem te,” inquit <span class="sc">Brutus</span>, “et C. Licinium Calvum arbitror dicere.” “...[283] sed ad Calvum—is enim nobis erat propositus—revertamur; qui orator fuit<a class="footnoteLink" href="#note_LCL542_312_1" id="target_note_LCL542_312_1"><sup>1</sup></a> cum litteris eruditior quam Curio tum etiam accuratius quoddam dicendi et exquisitius adferebat genus; quod quamquam scienter eleganterque tractabat, nimium tamen inquirens in se atque ipse sese observans metuensque ne vitiosum colligeret, etiam verum sanguinem deperdebat. itaque eius oratio nimia religione attenuata doctis et attente audientibus erat inlustris, &lt;a&gt;<a class="footnoteLink" href="#note_LCL542_312_2" id="target_note_LCL542_312_2"><sup>2</sup></a> multitudine autem et a foro, cui nata eloquentia est, devorabatur.” [284] tum <span class="sc">Brutus</span>: “Atticum se,” inquit, “Calvus noster dici oratorem volebat; inde erat ista exilitas quam ille de industria consequebatur.”</p>
<p>​</p>
<p class="noindent"><span class="bold">T 2</span> Cic. <span class="italic">Fam.</span> 15.21.4 [ad Trebonium]</p>
<p class="noindent">nunc ad epistulam venio; cui copiose et suaviter scriptae nihil est quod multa respondeam. primum enim ego illas Calvo litteras misi non plus quam has quas nunc legis existimans exituras; aliter enim scribimus quod eos solos quibus mittimus, aliter quod multos lecturos putamus. deinde

</p></section><notes><section class="footnotes"><ul><li class="note" id="note_LCL542_312_1"><a class="footnoteCrossrefLink" href="#target_note_LCL542_312_1" title="Click to highlight in text"><sup class="lineRef">1</sup>fuit <span class="italic">Corradus</span>: fuisset <span class="italic">codd.</span>: fuisset† <span class="italic">Friedrich</span>: cum fuisset <span class="italic">Schütz</span>: cum esset <span class="italic">Piderit</span></a></li><script type="text/javascript">document.getElementById('note_LCL542_312_1').style.display = "none";</script><li class="note" id="note_LCL542_312_2"><a class="footnoteCrossrefLink" href="#target_note_LCL542_312_2" title="Click to highlight in text"><sup class="lineRef">2</sup><span class="italic">add. edd.</span></a></li><script type="text/javascript">document.getElementById('note_LCL542_312_2').style.display = "none";</script></ul></section></notes></section>