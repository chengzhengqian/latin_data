<section class="div1 language" lang="la"><header><hgroup><h1>FRL III: ORATORY, PART 1</h1></hgroup></header><section class="div2"><p class="noindent noindent">
 magis pie quam civiliter vim fecisse. [10] haec enim ipsa Ti. Gracchus queritur, dissolutam esse a privato tribuniciam potestatem, et ad postremum, cum auxilium L. Scipioni pollicetur, adicit tolerabilioris exempli esse a tribuno plebei potius quam a privato victam videri et tribuniciam potestatem et rem publicam esse. [11] sed ita hanc unam impotentem eius iniuriam invidia onerat ut increpando, quod degenerarit<a class="footnoteLink" href="#note_LCL540_42_2" id="target_note_LCL540_42_2"><sup>2</sup></a> tantum a se ipse, cumulatas ei<a class="footnoteLink" href="#note_LCL540_42_3" id="target_note_LCL540_42_3"><sup>3</sup></a> veteres laudes moderationis et temperantiae pro reprehensione praesenti reddat: [12] castigatum enim quondam ab eo populum ait quod eum perpetuum consulem et dictatorem vellet facere; prohibuisse statuas sibi in comitio, in rostris, in curia, in Capitolio, in cella Iovis poni; [13] prohibuisse ne decerneretur ut imago sua triumphali ornatu e templo Iovis optimi maximi exiret. [57.1] haec vel in laudatione posita ingentem magnitudinem animi moderantis ad civilem habitum honoribus significarent, quae exprobrando inimicus fatetur.</p>
<p>​</p>
<p class="noindent"><span class="bold">F 1B</span> Gell. <span class="italic">NA</span> 6.19.1–7</p>
<p class="noindent">pulcrum atque liberale atque magnanimum factum Tiberii Sempronii Gracchi in exemplis repositum est. [2] id exemplum huiuscemodi est: L. Scipioni Asiatico, P. Scipionis
</p></section><notes><section class="footnotes"><ul><li class="note" id="note_LCL540_42_2"><a class="footnoteCrossrefLink" href="#target_note_LCL540_42_2" title="Click to highlight in text"><sup class="lineRef">2</sup>degenerarit <span class="italic">ed. Frobeniana 1535</span>: generaverit <span class="italic">vel</span> generavit <span class="italic">vel</span> graviter <span class="italic">vel </span>degeneraverit <span class="italic">codd.</span></a></li><script type="text/javascript">document.getElementById('note_LCL540_42_2').style.display = "none";</script><li class="note" id="note_LCL540_42_3"><a class="footnoteCrossrefLink" href="#target_note_LCL540_42_3" title="Click to highlight in text"><sup class="lineRef">3</sup>cumulatas ei <span class="italic">ed. Frobeniana 1535</span>: cumulata sed <span class="italic">vel</span> cumulatas et <span class="italic">codd.</span></a></li><script type="text/javascript">document.getElementById('note_LCL540_42_3').style.display = "none";</script></ul></section></notes></section>