<section class="div1 language" lang="la"><header><hgroup><h1>FRL V: ORATORY, PART 3</h1></hgroup></header><section class="div2">
<p>​</p>
<p class="noindent"><span class="bold">T 1</span> Cic. <span class="italic">Brut.</span> 279–80</p>
<p class="noindent">[<span class="sc">Cicero</span>:] “quamquam facienda mentio est, ut quidem mihi videtur, duorum adulescentium, qui si diutius vixissent magnam essent eloquentiae laudem consecuti.” [280] “C. Curionem te,” inquit <span class="sc">Brutus</span>, “et C. Licinium Calvum arbitror dicere.” “recte,” inquam [<span class="sc">Cicero</span>], “arbitraris; quorum quidem alter {quod verisimile dixisset}<a class="footnoteLink" href="#note_LCL542_368_1" id="target_note_LCL542_368_1"><sup>1</sup></a> ita facile soluteque verbis volvebat satis interdum acutas, crebras quidem certe sententias, ut nihil posset ornatius esse, nihil expeditius. atque hic parum a magistris institutus naturam habuit admirabilem ad dicendum; industriam non sum expertus, studium certe fuit. qui si me audire voluisset, ut coeperat, honores quam opes consequi maluisset.”</p>
<p>​</p>
<p class="noindent"><span class="bold">T 2</span> Vell. Pat. 2.48.3–4</p>
<p class="noindent">bello autem civili et tot quae deinde per continuos XX annos consecuta sunt malis non alius maiorem flagrantioremque quam C. Curio tribunus pl. subiecit facem, vir nobilis eloquens audax, suae alienaeque et fortunae et pudicitiae prodigus, homo ingeniosissime nequam et facundus malo publico, [4] cuius<a class="footnoteLink" href="#note_LCL542_368_1-1" id="target_note_LCL542_368_1-1"><sup>1</sup></a> animo &lt;...&gt;<a class="footnoteLink" href="#note_LCL542_368_2" id="target_note_LCL542_368_2"><sup>2</sup></a> voluptatibus vel libidinibus neque opes ullae neque †cupiditates†<a class="footnoteLink" href="#note_LCL542_368_3" id="target_note_LCL542_368_3"><sup>3</sup></a> sufficere possent.</p>
</section><notes><section class="footnotes"><ul><li class="note" id="note_LCL542_368_1"><a class="footnoteCrossrefLink" href="#target_note_LCL542_368_1" title="Click to highlight in text"><sup class="lineRef">1</sup><span class="italic">del. Lambinus</span></a></li><script type="text/javascript">document.getElementById('note_LCL542_368_1').style.display = "none";</script><li class="note" id="note_LCL542_368_1-1"><a class="footnoteCrossrefLink" href="#target_note_LCL542_368_1-1" title="Click to highlight in text"><sup class="lineRef">1</sup>cuius <span class="italic">Gelenius</span>: huius <span class="italic">cod.</span></a></li><script type="text/javascript">document.getElementById('note_LCL542_368_1-1').style.display = "none";</script><li class="note" id="note_LCL542_368_2"><a class="footnoteCrossrefLink" href="#target_note_LCL542_368_2" title="Click to highlight in text"><sup class="lineRef">2</sup>immerso <span class="italic">add. Morgenstern</span>: obruto <span class="italic">add.</span> (<span class="italic">sed post</span> libidinibus) <span class="italic">Novák</span></a></li><script type="text/javascript">document.getElementById('note_LCL542_368_2').style.display = "none";</script><li class="note" id="note_LCL542_368_3"><a class="footnoteCrossrefLink" href="#target_note_LCL542_368_3" title="Click to highlight in text"><sup class="lineRef">3</sup>dignitates <span class="italic">Watt</span></a></li><script type="text/javascript">document.getElementById('note_LCL542_368_3').style.display = "none";</script></ul></section></notes></section>