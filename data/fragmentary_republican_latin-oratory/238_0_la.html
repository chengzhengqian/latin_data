<section class="div1 language" lang="la"><header><hgroup><h1>FRL III: ORATORY, PART 1</h1></hgroup></header><section class="div2"><p class="noindent noindent">
initia cum recitarentur, ea quae vobis nota esse arbitror: “forte evenit ut ruri in Privernati<a class="footnoteLink" href="#note_LCL540_476_2" id="target_note_LCL540_476_2"><sup>2</sup></a> essemus ego et Brutus<a class="footnoteLink" href="#note_LCL540_476_3" id="target_note_LCL540_476_3"><sup>3</sup></a> filius,” fundum Privernatem flagitabat; “in Albano eramus ego et Brutus filius,” Albanum poscebat; “in Tiburti forte cum adsedissemus<a class="footnoteLink" href="#note_LCL540_476_4" id="target_note_LCL540_476_4"><sup>4</sup></a> ego et Brutus filius,” Tiburtem fundum requirebat; Brutum autem, hominem sapientem, quod fili nequitiam videret, quae praedia ei relinqueret testificari voluisse dicebat. quod si potuisset honeste scribere se in balneis cum id aetatis filio fuisse, non praeterisset; eas se tamen ab eo balneas non ex libris patris sed ex tabulis et ex censu quaerere. Crassus tum ita Brutum ultus est ut illum recitationis suae paeniteret ...</p>
<p>​</p>
<p class="noindent"><span class="bold">F 47</span> Cic. <span class="italic">De or.</span> 2.242</p>
<p class="noindent">[<span class="sc">Caesar Strabo</span>:] in re est item ridiculum, quod ex quadam depravata imitatione sumi solet, ut idem Crassus: “per tuam nobilitatem, per vestram familiam!” quid aliud fuit, in quo contio rideret, nisi illa voltus et vocis imitatio? “per tuas statuas!” vero cum dixit et extento bracchio paulum etiam de gestu addidit, vehementius risimus.</p>
</section><notes><section class="footnotes"><ul><li class="note" id="note_LCL540_476_2"><a class="footnoteCrossrefLink" href="#target_note_LCL540_476_2" title="Click to highlight in text"><sup class="lineRef">2</sup>Privernati <span class="italic">Cic. De or., Quint. Inst.</span>: Privernate <span class="italic">nonnulli codd.</span></a></li><script type="text/javascript">document.getElementById('note_LCL540_476_2').style.display = "none";</script><li class="note" id="note_LCL540_476_3"><a class="footnoteCrossrefLink" href="#target_note_LCL540_476_3" title="Click to highlight in text"><sup class="lineRef">3</sup>Marcus <span class="italic">Cic. De or. (ita mox)</span></a></li><script type="text/javascript">document.getElementById('note_LCL540_476_3').style.display = "none";</script><li class="note" id="note_LCL540_476_4"><a class="footnoteCrossrefLink" href="#target_note_LCL540_476_4" title="Click to highlight in text"><sup class="lineRef">4</sup>adsedimus <span class="italic">Cic. De or.</span></a></li><script type="text/javascript">document.getElementById('note_LCL540_476_4').style.display = "none";</script></ul></section></notes></section>