<section class="div1 language" lang="la"><header><hgroup><h1>FRL III: ORATORY, PART 1</h1></hgroup></header><section class="div2"><p class="noindent noindent">
a se &lt;es&gt;se<a class="footnoteLink" href="#note_LCL540_464_2" id="target_note_LCL540_464_2"><sup>2</sup></a> superatum. deploravit enim casum atque orbitatem senatus, cuius ordinis a consule, qui quasi parens bonus aut tutor fidelis esse deberet, tamquam ab aliquo nefario praedone diriperetur patrimonium dignitatis; neque vero esse mirandum, si, cum suis consiliis rem p(ublicam) profligasset, consilium senatus a re p(ublica) repudiaret. [4] hic cum homini et vehementi et diserto et in primis forti ad resistendum Philippo quasi quasdam verborum faces admovisset, non tulit ille et graviter exarsit pigneribusque ablatis<a class="footnoteLink" href="#note_LCL540_464_3" id="target_note_LCL540_464_3"><sup>3</sup></a> Crassum instituit coercere. quo quidem ipso in loco multa a Crasso divinitus dicta esse ferebantur,<a class="footnoteLink" href="#note_LCL540_464_4" id="target_note_LCL540_464_4"><sup>4</sup></a> cum sibi illum consulem esse negaret, cui senator ipse non esset. “an tu, cum omnem auctoritatem universi ordinis pro pignore putaris eamque in conspectu populi R(omani) concideris, me his existimas pigneribus posse terreri? non tibi illa sunt caedenda, si L. Crassum vis coercere; haec tibi est excidenda lingua, qua vel evolsa spiritu ipso libidinem tuam libertas mea refutabit.” [5] permulta tum vehementissima contentione animi, ingenii, virium ab eo dicta esse constabat, sententiamque eam, quam senatus frequens secutus est, ornatissimis et gravissimis verbis, ut populo R(omano) satis fieret, numquam senatus neque consilium rei publicae neque fidem defuisse, ab eo dictam, et eundem, id quod in auctoritatibus 


</p></section><notes><section class="footnotes"><ul><li class="note" id="note_LCL540_464_2"><a class="footnoteCrossrefLink" href="#target_note_LCL540_464_2" title="Click to highlight in text"><sup class="lineRef">2</sup>se &lt;es&gt;se <span class="italic">Kumaniecki</span>: sese <span class="italic">vel</span> se <span class="italic">codd.</span></a></li><script type="text/javascript">document.getElementById('note_LCL540_464_2').style.display = "none";</script><li class="note" id="note_LCL540_464_3"><a class="footnoteCrossrefLink" href="#target_note_LCL540_464_3" title="Click to highlight in text"><sup class="lineRef">3</sup>ablatis <span class="italic">ed. Rom. 1469</span>: allatis <span class="italic">codd.</span></a></li><script type="text/javascript">document.getElementById('note_LCL540_464_3').style.display = "none";</script><li class="note" id="note_LCL540_464_4"><a class="footnoteCrossrefLink" href="#target_note_LCL540_464_4" title="Click to highlight in text"><sup class="lineRef">4</sup>esse ferebantur <span class="italic">Lambinus</span>: efferabantur <span class="italic">codd.</span>: ferebantur <span class="italic">vel </span>afferebantur <span class="italic">codd. rec.</span>
</a></li><script type="text/javascript">document.getElementById('note_LCL540_464_4').style.display = "none";</script></ul></section></notes></section>