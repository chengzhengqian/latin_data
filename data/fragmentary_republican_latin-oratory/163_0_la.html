<section class="div1 language" lang="la"><header><hgroup><h1>FRL III: ORATORY, PART 1</h1></hgroup></header><section class="div2"><p class="noindent noindent">
gestum sit, qui suaserint, qui dissuaserint, quot tribus iusserint, quot vetuerint. inde ad comitium vadunt ne litem suam faciant. dum eunt, nulla est in angiporto amphora quam non impleant, quippe qui vesicam plenam vini habeant. [16] veniunt in comitium, tristes iubent dicere. quorum negotium est narrant, iudex testes poscit, ipsus it minctum. ubi redit, ait se omnia audivisse, tabulas poscit, litteras inspicit: vix prae vino sustinet palpebras. eunt in consilium. ibi haec oratio: ‘quid mihi negotii est cum istis nugatoribus? quin potius<a class="footnoteLink" href="#note_LCL540_326_1" id="target_note_LCL540_326_1"><sup>1</sup></a> potamus mulsum mixtum vino Graeco, edimus turdum pinguem bonumque piscem, lupum germanum qui inter duos pontes captus fuit?’” [17] haec Titius.</p>
<p>​</p>
<p class="noindent"><span class="bold">F 3</span> Macrob. <span class="italic">Sat.</span> 3.13.13</p>
<p class="noindent">ubi iam luxuria tunc accusaretur quando tot rebus farta fuit cena pontificum? ipsa vero edulium genera quam dictu turpia? nam Titius in suasione legis Fanniae obicit saeculo suo quod porcum Troianum mensis inferant, quem illi ideo sic vocabant, quasi aliis inclusis animalibus gravidum, ut ille Troianus “equus gravidus armatis” [cf. Enn. <span class="italic">Trag. </span>F 22 <span class="italic">TrRF / FRL</span>] fuit.</p>
</section><notes><section class="footnotes"><ul><li class="note" id="note_LCL540_326_1"><a class="footnoteCrossrefLink" href="#target_note_LCL540_326_1" title="Click to highlight in text"><sup class="lineRef">1</sup>quin potius <span class="italic">Madvig</span>: potius quam <span class="italic">codd.</span></a></li><script type="text/javascript">document.getElementById('note_LCL540_326_1').style.display = "none";</script></ul></section></notes></section>