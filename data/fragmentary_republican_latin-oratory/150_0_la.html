<section class="div1 language" lang="la"><header><hgroup><h1>FRL III: ORATORY, PART 1</h1></hgroup></header><section class="div2"><p class="noindent noindent">
vos verba facere et a vobis postulare, cum genere summo ortus essem et cum fratrem propter vos amisissem, nec quisquam de P. Africani et Tiberi Gracchi familia nisi ego et puer restaremus, ut pateremini hoc tempore me quiescere, ne a stirpe genus nostrum interiret et uti aliqua propago generis nostri reliqua esset: haud &lt;scio&gt;<a class="footnoteLink" href="#note_LCL540_300_1" id="target_note_LCL540_300_1"><sup>1</sup></a> an lubentibus a vobis impetrassem.”</p>
<p>​</p>
<p class="noindent"><span class="bold">F 48</span> Gell. <span class="italic">NA</span> 10.3.2–3, 11</p>
<p class="noindent">legebamus adeo nuper orationem Gracchi de legibus promulgatis, in qua M. Marium et quosdam ex municipiis Italicis honestos viros virgis per iniuriam caesos a magistratibus populi Romani, quanta maxima invidia potest, conqueritur. [3] verba haec sunt, quae super ea re fecit: “nuper Teanum Sidicinum consul venit. uxor eius dixit se in balneis virilibus lavari velle. quaestori Sidicino M.<a class="footnoteLink" href="#note_LCL540_300_1-1" id="target_note_LCL540_300_1-1"><sup>1</sup></a> Mario datum est negotium, uti balneis exigerentur qui lavabantur. uxor renuntiat viro parum cito sibi balneas traditas esse et parum lautas fuisse. idcirco palus destitutus est in foro, eoque adductus suae civitatis nobilissimus homo M. Marius. vestimenta detracta sunt, virgis caesus est. Caleni, ubi id audierunt, edixerunt, ne quis in balneis 

</p></section><notes><section class="footnotes"><ul><li class="note" id="note_LCL540_300_1"><a class="footnoteCrossrefLink" href="#target_note_LCL540_300_1" title="Click to highlight in text"><sup class="lineRef">1</sup>haud &lt;scio&gt; <span class="italic">ed. Romana 1828</span>: haud <span class="italic">cod.</span></a></li><script type="text/javascript">document.getElementById('note_LCL540_300_1').style.display = "none";</script><li class="note" id="note_LCL540_300_1-1"><a class="footnoteCrossrefLink" href="#target_note_LCL540_300_1-1" title="Click to highlight in text"><sup class="lineRef">1</sup>Sidicino M. <span class="italic">Mommsen</span>: sidicino (-icioni / -ici omi) a m. <span class="italic">vel</span> sidicinam <span class="italic">codd.</span></a></li><script type="text/javascript">document.getElementById('note_LCL540_300_1-1').style.display = "none";</script></ul></section></notes></section>