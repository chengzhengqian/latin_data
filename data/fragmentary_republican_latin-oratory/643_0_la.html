<section class="div1 language" lang="la"><header><hgroup><h1>FRL V: ORATORY, PART 3</h1></hgroup></header><section class="div2"><p class="noindent noindent">
 nomen hic detulisset.... [57] cui denique commisit, quo adiutore usus est, quo socio, quo conscio, cui tantum facinus, cui se, cui salutem suam credidit? servisne mulieris? sic enim est obiectum. et erat tam demens is cui vos ingenium certe tribuitis, etiamsi cetera inimica oratione detrahitis, ut omnis suas fortunas alienis servis committeret? ... [58] ... habuisse aiunt domi vimque eius esse expertum in servo quodam ad eam rem<a class="footnoteLink" href="#note_LCL542_308_2" id="target_note_LCL542_308_2"><sup>2</sup></a> ipsam parato; cuius perceleri interitu esse ab hoc comprobatum venenum.... [61] ... datum esse aiunt huic P. Licinio, pudenti adulescenti et bono, Caeli familiari; constitutum<a class="footnoteLink" href="#note_LCL542_308_3" id="target_note_LCL542_308_3"><sup>3</sup></a> esse cum servis ut venirent ad balneas Senias; eodem Licinium esse venturum atque eis veneni pyxidem traditurum.... [62] “immo” inquit, “cum servi ad dominam rem totam et maleficium Caeli detulissent, mulier ingeniosa praecepit his ut omnia Caelio pollicerentur; sed ut venenum, cum a Licinio traderetur, manifesto comprehendi posset, constitui locum iussit balneas Senias, ut eo mitteret amicos, qui delitiscerent, deinde repente, cum venisset Licinius venenumque traderet, prosilirent hominemque comprenderent.”</p>
</section><notes><section class="footnotes"><ul><li class="note" id="note_LCL542_308_2"><a class="footnoteCrossrefLink" href="#target_note_LCL542_308_2" title="Click to highlight in text"><sup class="lineRef">2</sup>ad eam rem <span class="italic">unus cod., Madvig</span>: ad eadem rem <span class="italic">vel</span> ad rem <span class="italic">codd. cet.</span></a></li><script type="text/javascript">document.getElementById('note_LCL542_308_2').style.display = "none";</script><li class="note" id="note_LCL542_308_3"><a class="footnoteCrossrefLink" href="#target_note_LCL542_308_3" title="Click to highlight in text"><sup class="lineRef">3</sup>constitutum <span class="italic">Naugerius</span>: constitutum pactum <span class="italic">unus cod.</span>: constitutum factum <span class="italic">codd. cet.</span></a></li><script type="text/javascript">document.getElementById('note_LCL542_308_3').style.display = "none";</script></ul></section></notes></section>