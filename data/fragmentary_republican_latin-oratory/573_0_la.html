<section class="div1 language" lang="la"><header><hgroup><h1>FRL V: ORATORY, PART 3</h1></hgroup></header><section class="div2">
<p>​</p>
<p class="noindent"><span class="bold">F 3</span> Cic. <span class="italic">Mil. </span>12</p>
<p class="noindent">quando enim frequentissimo senatu quattuor aut summum quinque sunt inventi qui Milonis causam non probarent? declarant huius ambusti tribuni plebis illae intermortuae contiones quibus cotidie meam potentiam invidiose criminabatur, cum diceret senatum non quod sentiret sed quod ego vellem decernere.</p>
<p>​</p>
<p class="noindent"><span class="bold">F 4</span> Asc. in Cic. <span class="italic">Mil.</span> 12 (p.37 KS = 42.16–25 C.)</p>
<p class="noindent">T. Munatius Plancus et Q. Pompeius Rufus tribuni pl., de quibus &lt;in&gt;<a class="footnoteLink" href="#note_LCL542_168_1" id="target_note_LCL542_168_1"><sup>1</sup></a> argumento huius orationis diximus, cum contra Milonem Scipioni et Hypsaeo studerent, contionati sunt eo ipso tempore plebemque in Milonem accenderunt quo propter Clodi corpus curia incensa est, nec prius destiterunt quam flamma eius incendii fugati sunt e contione. erant enim tunc rostra non eo loco quo nunc sunt sed ad comitium, prope iuncta curiae. ob hoc T. Munatium “ambustum tribunum” appellat; fuit autem paratus ad dicendum.</p>
<p>​</p>
<p class="noindent"><span class="bold">F 5</span> Asc. in Cic. <span class="italic">Mil.</span> 67 (p.45 KS = 51.8–14 C.)</p>
<p class="noindent">= <span class="bold">111</span> F 28.</p>
</section><notes><section class="footnotes"><ul><li class="note" id="note_LCL542_168_1"><a class="footnoteCrossrefLink" href="#target_note_LCL542_168_1" title="Click to highlight in text"><sup class="lineRef">1</sup><span class="italic">add. Manutius</span></a></li><script type="text/javascript">document.getElementById('note_LCL542_168_1').style.display = "none";</script></ul></section></notes></section>