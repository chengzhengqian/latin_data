<section class="div1 language" lang="la"><header><hgroup><h1>FRL V: ORATORY, PART 3</h1></hgroup></header><section class="div2"><p class="noindent noindent">
 per contumeliam, sed hoc perquam raro, ut Asinius pro Urbiniae heredibus Labienum adversarii patronum inter argumenta causae malae posuit.</p>
<p>​</p>
<p class="noindent"><span class="bold">F 30</span> Quint. <span class="italic">Inst.</span> 7.2.4–5</p>
<p class="noindent">est et illud, quod potest videri extra haec positum, coniecturae genus, cum de aliquo homine quaeritur quis<a class="footnoteLink" href="#note_LCL542_410_1" id="target_note_LCL542_410_1"><sup>1</sup></a> sit, ut est quaesitum contra Urbiniae heredes is qui<a class="footnoteLink" href="#note_LCL542_410_2" id="target_note_LCL542_410_2"><sup>2</sup></a> tamquam filius petebat bona Figulus esset an Sosipater. [5] nam et substantia eius sub oculos venit, ut non possit quaeri an sit, quo modo an ultra oceanum, nec quid sit nec quale sit sed quis sit. verum hoc quoque genus litis ex praeterito pendet: an hic sit ex Urbinia natus Clusinius Figulus.</p>
<p>​</p>
<p class="noindent"><span class="bold">F 31</span> Quint. <span class="italic">Inst.</span> 7.2.26–27</p>
<p class="noindent">utraque enim pars suam expositionem habet atque eam tuetur, ut in lite Urbiniana petitor dicit Clusinium Figulum filium Urbiniae acie victa in qua steterat fugisse, iactatumque casibus variis, retentum etiam a rege, tandem in Italiam ac patriam suam †marginos†<a class="footnoteLink" href="#note_LCL542_410_1-1" id="target_note_LCL542_410_1-1"><sup>1</sup></a> venisse atque ibi agnosci: Pollio contra servisse eum Pisauri dominis duobus, medicinam factitasse, manu missum alienae se familiae venali inmiscuisse, a se rogantem ut ei serviret emptum.
</p></section><notes><section class="footnotes"><ul><li class="note" id="note_LCL542_410_1"><a class="footnoteCrossrefLink" href="#target_note_LCL542_410_1" title="Click to highlight in text"><sup class="lineRef">1</sup>quis <span class="italic">Regius</span>: qui <span class="italic">vel</span> quid <span class="italic">codd.</span></a></li><script type="text/javascript">document.getElementById('note_LCL542_410_1').style.display = "none";</script><li class="note" id="note_LCL542_410_2"><a class="footnoteCrossrefLink" href="#target_note_LCL542_410_2" title="Click to highlight in text"><sup class="lineRef">2</sup>is qui <span class="italic">Spalding</span>: is is qui <span class="italic">vel</span> si quis <span class="italic">codd.</span></a></li><script type="text/javascript">document.getElementById('note_LCL542_410_2').style.display = "none";</script><li class="note" id="note_LCL542_410_1-1"><a class="footnoteCrossrefLink" href="#target_note_LCL542_410_1-1" title="Click to highlight in text"><sup class="lineRef">1</sup>Marrucinos <span class="italic">Cuper</span>: per mangones <span class="italic">Kiderlin</span>
</a></li><script type="text/javascript">document.getElementById('note_LCL542_410_1-1').style.display = "none";</script></ul></section></notes></section>