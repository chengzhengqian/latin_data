<section class="div1 language" lang="la"><header><hgroup><h1>FRL IV: ORATORY, PART 2</h1></hgroup></header><section class="div2"><p class="noindent noindent">
 extraordinariam veram causam agens est probatus; et eo magis quod eandem causam cum ageret eius conlega ille ipse Sulpicius, hic plura et acutiora dicebat. itaque post tribunatum primo multae ad eum causae, deinde omnes maximae quaecumque erant deferebantur. [227] rem videbat acute, componebat diligenter, memoria valebat; verbis non ille quidem ornatis utebatur sed tamen non abiectis; expedita autem erat et perfacile currens oratio; et erat eius quidam<a class="footnoteLink" href="#note_LCL541_76_1" id="target_note_LCL541_76_1"><sup>1</sup></a> tamquam habitus non inurbanus; actio paulum cum vitio vocis tum etiam ineptiis claudicabat. hic temporibus floruit eis<a class="footnoteLink" href="#note_LCL541_76_2" id="target_note_LCL541_76_2"><sup>2</sup></a> quibus inter profectionem reditumque L. Sullae sine iure fuit et sine ulla dignitate res publica; hoc etiam magis probabatur, quod erat ab oratoribus quaedam in foro solitudo. Sulpicius occiderat, Cotta aberat et Curio, vivebat e reliquis patronis eius aetatis nemo praeter Carbonem et Pomponium, quorum utrumque facile superabat.</p>
<p>​</p>
<p class="noindent"><span class="bold">T 3</span> Cic. <span class="italic">Brut.</span> 308</p>
<p class="noindent">[<span class="sc">Cicero</span>:] triennium fere fuit urbs sine armis, sed oratorum aut interitu aut discessu aut fuga—nam aberant etiam adulescentes M. Crassus et Lentuli duo—primas in causis 
</p></section><notes><section class="footnotes"><ul><li class="note" id="note_LCL541_76_1"><a class="footnoteCrossrefLink" href="#target_note_LCL541_76_1" title="Click to highlight in text"><sup class="lineRef">1</sup>quidam <span class="italic">Manutius</span>: quidem <span class="italic">codd.</span></a></li><script type="text/javascript">document.getElementById('note_LCL541_76_1').style.display = "none";</script><li class="note" id="note_LCL541_76_2"><a class="footnoteCrossrefLink" href="#target_note_LCL541_76_2" title="Click to highlight in text"><sup class="lineRef">2</sup>eis <span class="italic">edd.</span>: his <span class="italic">codd.</span></a></li><script type="text/javascript">document.getElementById('note_LCL541_76_2').style.display = "none";</script></ul></section></notes></section>