<section class="div1 language" lang="la"><header><hgroup><h1>FRL III: ORATORY, PART 1</h1></hgroup></header><section class="div2"><p class="noindent">optimum oratorem, fortissimum imperatorem, auspicio suo maximas res geri, maximo honore uti, summa sapientia esse, summum senatorem haberi, pecuniam magnam bono modo invenire, multos liberos relinquere et clarissimum in civitate esse; haec contigisse ei nec ulli alii post Romam conditam.</p>
<span class="label"><span class="italic">On Carthage in the Senate (F3)</span></span>
<p>â€‹</p>
<p class="noindent"><span class="bold">F 3</span> Val. Max. 7.2.3</p>
<p class="noindent">Q. quoque Metelli cum gravis tum etiam alta in senatu sententia, qui devicta Carthagine nescire<a class="footnoteLink" href="#note_LCL540_32_1" id="target_note_LCL540_32_1"><sup>1</sup></a> se illa victoria bonine plus an mali rei publicae attulisset adseveravit, quoniam ut pacem restituendo profuisset, ita Hannibalem submovendo nonnihil nocuisset: eius enim transitu in Italiam dormientem iam populi Romani virtutem excitatam, metuique debere ne acri aemulo liberata in eundem somnum revolveretur. in aequo igitur malorum posuit uri tecta, vastari agros, exhauriri aerarium, et prisci roboris nervos hebetari.</p>
</section><notes><section class="footnotes"><ul><li class="note" id="note_LCL540_32_1"><a class="footnoteCrossrefLink" href="#target_note_LCL540_32_1" title="Click to highlight in text"><sup class="lineRef">1</sup>nescire <span class="italic">vel</span> scire <span class="italic">codd.</span></a></li><script type="text/javascript">document.getElementById('note_LCL540_32_1').style.display = "none";</script></ul></section></notes></section>