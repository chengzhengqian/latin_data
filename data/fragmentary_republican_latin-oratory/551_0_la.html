<section class="div1 language" lang="la"><header><hgroup><h1>FRL V: ORATORY, PART 3</h1></hgroup></header><section class="div2">
<p>​</p>
<p class="noindent"><span class="bold">T 1</span> Cic. <span class="italic">Brut.</span> 264</p>
<p class="noindent">[<span class="sc">Cicero</span>:] erat etiam vir doctus in primis C. Visellius Varro, consobrinus meus, qui fuit cum Sicinio aetate coniunctus. is, cum post curulem aedilitatem iudex quaestionis esset, est mortuus; in quo fateor vulgi iudicium a iudicio meo dissensisse. nam populo non erat satis vendibilis: praeceps quaedam et cum idcirco obscura quia peracuta, tum rapida et celeritate caecata oratio; sed neque verbis aptiorem cito alium dixerim neque sententiis crebriorem. praeterea perfectus in litteris iurisque civilis iam a patre Aculeone traditam tenuit disciplinam.</p>
</section>
<section class="div2">
<h2><span class="ac"></span></h2><h2><span class="ac"><span class="bold">142A</span> C. CALPURNIUS PISO FRUGI</span></h2>
<p class="noindent"><span class="italic">C. Calpurnius Piso Frugi (quaest. 58 BC; </span>RE<span class="italic"> Calpurnius 93) was married to Cicero’s daughter Tullia from 67 BC (Cic. </span>Att.<span class="italic"> 1.3.3). Piso supported Cicero during the latter’s exile in 58 BC (e.g., Cic. </span>Red. sen.<span class="italic"> 17, 38; </span>Red. pop.<span class="italic">7; </span>Sest.</p>
<p>​</p>
<p class="noindent"><span class="bold">T 1</span> Cic. <span class="italic">Brut.</span> 272</p>
<p class="noindent">[<span class="sc">Cicero</span>:] studio autem neminem nec industria maiore cognovi, quamquam ne ingenio quidem qui praestiterit facile dixerim C. Pisoni genero meo. nullum tempus illi umquam vacabat aut a forensi dictione aut a commentatione domestica aut a scribendo aut a cogitando. itaque tantos processus efficiebat ut evolare, non excurrere videretur;
</p></section><notes></notes></section>