<section class="div1 language" lang="la"><header><hgroup><h1>FRL V: ORATORY, PART 3</h1></hgroup></header><section class="div2"><p class="noindent noindent">
 ingenium eius maioribus<a class="footnoteLink" href="#note_LCL542_314_1" id="target_note_LCL542_314_1"><sup>1</sup></a> extuli laudibus quam tu id vere potuisse fieri putas primum quod ita iudicabam. acute movebatur, genus quoddam sequebatur in quo iudicio lapsus, quo valebat, tamen adsequebatur quod probarat;<a class="footnoteLink" href="#note_LCL542_314_2" id="target_note_LCL542_314_2"><sup>2</sup></a> multae erant et reconditae litterae. vis non erat; ad eam igitur adhortabar. in excitando autem et in acuendo plurimum valet si laudes eum quem cohortere. habes de Calvo iudicium et consilium meum; consilium, quod hortandi causa laudavi, iudicium, quod de ingenio eius valde existimavi bene.</p>
<p>​</p>
<p class="noindent"><span class="bold">T 3</span> Sen. <span class="italic">Contr.</span> 7.4.6–8</p>
<p class="noindent"><span class="sc">Calvus</span>, qui diu cum Cicerone iniquissimam litem de principatu eloquentiae habuit, usque eo violentus actor et concitatus fuit, ut in media eius actione surgeret Vatinius reus et exclamaret: “rogo vos, iudices: num,<a class="footnoteLink" href="#note_LCL542_314_1-1" id="target_note_LCL542_314_1-1"><sup>1</sup></a> si iste disertus est, ideo me damnari oportet?” [7] ... solebat praeterea excedere subsellia sua et impetu latus usque in adversariorum partem transcurrere. et carmina quoque eius, quamvis iocosa si&lt;n&gt;t,<a class="footnoteLink" href="#note_LCL542_314_2-1" id="target_note_LCL542_314_2-1"><sup>2</sup></a> plena sunt ingentis animi.... [8] compositio quoque eius in actionibus ad exemplum Demosthenis viget: nihil in illa placidum, nihil lene est; omnia excitata et fluctuantia.</p>
</section><notes><section class="footnotes"><ul><li class="note" id="note_LCL542_314_1"><a class="footnoteCrossrefLink" href="#target_note_LCL542_314_1" title="Click to highlight in text"><sup class="lineRef">1</sup>maioribus <span class="italic">Ernesti</span>: melioribus <span class="italic">codd.</span>: amplioribus <span class="italic">Orelli</span></a></li><script type="text/javascript">document.getElementById('note_LCL542_314_1').style.display = "none";</script><li class="note" id="note_LCL542_314_2"><a class="footnoteCrossrefLink" href="#target_note_LCL542_314_2" title="Click to highlight in text"><sup class="lineRef">2</sup>probarat <span class="italic">Nipperdey</span>: probaret <span class="italic">codd.</span></a></li><script type="text/javascript">document.getElementById('note_LCL542_314_2').style.display = "none";</script><li class="note" id="note_LCL542_314_1-1"><a class="footnoteCrossrefLink" href="#target_note_LCL542_314_1-1" title="Click to highlight in text"><sup class="lineRef">1</sup>num <span class="italic">edd.</span>: non<span class="italic"> codd.</span></a></li><script type="text/javascript">document.getElementById('note_LCL542_314_1-1').style.display = "none";</script><li class="note" id="note_LCL542_314_2-1"><a class="footnoteCrossrefLink" href="#target_note_LCL542_314_2-1" title="Click to highlight in text"><sup class="lineRef">2</sup>iocosa si&lt;n&gt;t <span class="italic">Politianus</span>: iocosa (<span class="italic">vel</span> ioca) sit <span class="italic">codd.</span></a></li><script type="text/javascript">document.getElementById('note_LCL542_314_2-1').style.display = "none";</script></ul></section></notes></section>