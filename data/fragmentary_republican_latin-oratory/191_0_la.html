<section class="div1 language" lang="la"><header><hgroup><h1>FRL III: ORATORY, PART 1</h1></hgroup></header><section class="div2">
<p>​</p>
<p class="noindent"><span class="bold">T 1</span> Cic. <span class="italic">Tusc.</span> 5.55</p>
<p class="noindent">[<span class="sc">M.</span>:] ...M. Antoni, omnium eloquentissimi quos ego audierim . . .</p>
<p>​</p>
<p class="noindent"><span class="bold">T 2</span> Cic. <span class="italic">De or.</span> 3.16</p>
<p class="noindent">[<span class="sc">Cicero</span>:] ...quo in genere orationis utrumque oratorem cognoveramus, id ipsum sumus in eorum sermone adumbrare conati. quod si quis erit, qui ductus opinione vulgi aut Antonium ieiuniorem aut Crassum pleniorem fuisse putet, quam quomodo a nobis uterque inductus est, is erit ex iis, qui aut illos non audierint aut iudicare non possint. nam fuit uterque, ut exposui antea, cum studio et ingenio et doctrina praestans omnibus, tum in suo genere perfectus, ut neque in Antonio deesset hic ornatus orationis neque in Crasso redundaret.</p>
<p>​</p>
<p class="noindent"><span class="bold">T 3</span> Cic. <span class="italic">De or.</span> 1.172</p>
<p class="noindent">[<span class="sc">Crassus</span>:] Antoni incredibilis quaedam et prope singularis et divina vis ingenii videtur, etiam si hac scientia iuris nudata sit, posse se facile ceteris armis prudentiae tueri atque defendere.</p>
<p>​</p>
<p class="noindent"><span class="bold">T 4</span> Cic. <span class="italic">De or.</span> 3.32</p>
<p class="noindent">[<span class="sc">Crassus</span>:] ad nosmet ipsos iam revertor, quoniam sic fuimus semper comparati, ut hominum sermonibus quasi in 
</p></section><notes></notes></section>