<section class="div1 language" lang="la"><header><hgroup><h1>FRL V: ORATORY, PART 3</h1></hgroup></header><section class="div2">
<p>​</p>
<p class="noindent"><span class="bold">F 20</span> Cic. <span class="italic">Phil.</span> 3.19</p>
<p class="noindent">sed quid fecit ipse? cum tot edicta &lt;pro&gt;posuisset,<a class="footnoteLink" href="#note_LCL542_262_1" id="target_note_LCL542_262_1"><sup>1</sup></a> edixit ut adesset senatus frequens a.d. VIII Kalendas Decembris: eo die ipse non adfuit. at quo modo edixit? haec sunt, ut opinor, verba in extremo: “si quis non adfuerit, hunc existimare omnes poterunt et interitus mei et perditissimorum consiliorum auctorem fuisse.”</p>
<p>​</p>
<p class="noindent"><span class="bold">F 21</span> Cic. <span class="italic">Phil.</span> 3.21</p>
<p class="noindent">quem in edictis Spartacum appellat, hunc in senatu ne improbum quidem dicere audet.</p>
<p>​</p>
<p class="noindent"><span class="bold">F 22</span> Cic. <span class="italic">Phil.</span> 3.21–23</p>
<p class="noindent">sententiolas edicti cuiusdam memoriae mandavi quas videtur ille peracutas putare: ego autem qui intellegeret quid dicere vellet adhuc neminem inveni. [22] “nulla contumelia est quam facit dignus.” primum quid est dignus? nam etiam malo multi digni, sicut ipse. an quam facit is qui cum dignitate est? quae autem potest esse maior? quid est porro facere contumeliam? quis sic loquitur? deinde: “nec timor quem denuntiat inimicus.” quid ergo? ab amico timor denuntiari solet? horum similia deinceps. nonne satius est mutum esse quam quod nemo intellegat dicere? en cur magister eius ex oratore arator factus {sit},<a class="footnoteLink" href="#note_LCL542_262_1-1" id="target_note_LCL542_262_1-1"><sup>1</sup></a> possideat in agro publico<a class="footnoteLink" href="#note_LCL542_262_2" id="target_note_LCL542_262_2"><sup>2</sup></a> campi Leontini duo milia iugerum</p>
<p class="noindent">Cf. Quint. <span class="italic">Inst.</span> 9.3.13.
</p></section><notes><section class="footnotes"><ul><li class="note" id="note_LCL542_262_1"><a class="footnoteCrossrefLink" href="#target_note_LCL542_262_1" title="Click to highlight in text"><sup class="lineRef">1</sup>&lt;pro&gt;posuisset<span class="italic"> Naugerius</span>: posuisset <span class="italic">codd.</span></a></li><script type="text/javascript">document.getElementById('note_LCL542_262_1').style.display = "none";</script><li class="note" id="note_LCL542_262_1-1"><a class="footnoteCrossrefLink" href="#target_note_LCL542_262_1-1" title="Click to highlight in text"><sup class="lineRef">1</sup><span class="italic">del. Faernus</span></a></li><script type="text/javascript">document.getElementById('note_LCL542_262_1-1').style.display = "none";</script><li class="note" id="note_LCL542_262_2"><a class="footnoteCrossrefLink" href="#target_note_LCL542_262_2" title="Click to highlight in text"><sup class="lineRef">2</sup>publico p. r. <span class="italic">una familia codd.</span></a></li><script type="text/javascript">document.getElementById('note_LCL542_262_2').style.display = "none";</script></ul></section></notes></section>