<section class="div1 language" lang="la"><header><hgroup><h1>FRL III: ORATORY, PART 1</h1></hgroup></header><section class="div2">
<p class="noindent"><span class="italic">Greek slaves (Suet. </span>Gram. et rhet.<span class="italic"> 3.5) and was a connoisseur of the arts (Plin. </span>HN<span class="italic"> 34.54). He is a speaker in Cicero’s </span>De oratore<span class="italic">. Catulus also wrote poetry (Plin. </span>Ep.<span class="italic">5.3.5; Cic. </span>Nat. D.<span class="italic"> 1.79; Gell. </span>NA<span class="italic"> 19.9.14) and a historical work, probably an account of his military activities (</span>FRHist <span class="italic">19).</span></p>
<p>​</p>
<p class="noindent"><span class="bold">T 1</span> Cic. <span class="italic">Brut.</span> 132–34</p>
<p class="noindent">[<span class="sc">Cicero</span>:] “iam Q. Catulus non antiquo illo more, sed hoc nostro, nisi quid fieri potest perfectius, eruditus. multae litterae, summa non vitae solum atque naturae sed orationis etiam comitas, incorrupta quaedam Latini sermonis integritas; quae perspici cum ex orationibus eius potest tum facillime ex eo libro quem de consulatu et de rebus gestis suis conscriptum molli et Xenophontio genere sermonis misit ad A. Furium poetam, familiarem suum [<span class="italic">FRHist</span> 19 T 1]; qui liber nihilo notior est quam illi tres, de quibus ante dixi, Scauri libri.” [133] ... “fuit igitur in Catulo sermo Latinus; quae laus dicendi non mediocris ab oratoribus plerisque neglecta est. nam de sono vocis et suavitate appellandarum litterarum, quoniam filium cognovisti, noli exspectare quid dicam.... [134] nec habitus est tamen pater ipse Catulus princeps in numero patronorum, sed erat talis ut, cum quosdam audires qui tum erant praestantes, videretur esse inferior, cum autem ipsum audires sine comparatione, non modo contentus esses, sed melius non quaereres.”</p>
</section><notes></notes></section>