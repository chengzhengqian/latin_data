<section class="div1 language" lang="la"><header><hgroup><h1>FRL III: ORATORY, PART 1</h1></hgroup></header><section class="div2">
<p>​</p>
<p class="noindent"><span class="bold">T 4</span> Cic. <span class="italic">Brut.</span> 258</p>
<p class="noindent">“solum quidem,” inquit ille [<span class="sc">Atticus</span>], “et quasi fundamentum oratoris vides, locutionem emendatam et Latinam, cuius penes quos laus adhuc fuit, non fuit rationis aut scientiae, sed quasi bonae consuetudinis. mitto C. Laelium P.<a class="footnoteLink" href="#note_LCL540_102_1" id="target_note_LCL540_102_1"><sup>1</sup></a> Scipionem: aetatis illius ista fuit laus tamquam innocentiae sic Latine loquendi—nec omnium tamen, nam illorum aequalis Caecilium et Pacuvium male locutos videmus—sed omnes tum fere, qui nec extra urbem hanc vixerant neque eos aliqua barbaries domestica infuscaverat, recte loquebantur....”</p>
<p>​</p>
<p class="noindent"><span class="bold">T 5</span> Cic. <span class="italic">Brut.</span> 295</p>
<p class="noindent">[<span class="sc">Atticus</span>:] ...quod item de Africano, de Laelio, cuius tu oratione negas fieri quicquam posse dulcius, addis etiam nescio quid augustius. nomine nos capis summi viri vitaeque elegantissimae verissimis laudibus. remove haec: ne ista dulcis oratio ita sit abiecta ut eam<a class="footnoteLink" href="#note_LCL540_102_1-1" id="target_note_LCL540_102_1-1"><sup>1</sup></a> aspicere nemo velit.</p>
<p>​</p>
<p class="noindent"><span class="bold">T 6</span> Cic. <span class="italic">De or.</span> 2.154</p>
<p class="noindent">[<span class="sc">Catulus</span>:] ... et certe non tulit ullos haec civitas aut gloria clariores aut auctoritate graviores aut humanitate 
</p></section><notes><section class="footnotes"><ul><li class="note" id="note_LCL540_102_1"><a class="footnoteCrossrefLink" href="#target_note_LCL540_102_1" title="Click to highlight in text"><sup class="lineRef">1</sup>P. <span class="italic">vel</span> Pilum <span class="italic">codd.</span>: P. illum <span class="italic">Stangl</span></a></li><script type="text/javascript">document.getElementById('note_LCL540_102_1').style.display = "none";</script><li class="note" id="note_LCL540_102_1-1"><a class="footnoteCrossrefLink" href="#target_note_LCL540_102_1-1" title="Click to highlight in text"><sup class="lineRef">1</sup>ut eam <span class="italic">edd.</span>: autem <span class="italic">codd.</span></a></li><script type="text/javascript">document.getElementById('note_LCL540_102_1-1').style.display = "none";</script></ul></section></notes></section>