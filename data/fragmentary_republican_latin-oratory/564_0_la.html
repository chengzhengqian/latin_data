<section class="div1 language" lang="la"><header><hgroup><h1>FRL V: ORATORY, PART 3</h1></hgroup></header><section class="div2"><p class="noindent noindent">
dicere in quem velis et defendere quem velis.” ... [54] quid ergo indicat aut quid adfert aut ipse Cornelius aut vos qui haec ab illo mandata defertis? gladiatores emptos esse Fausti simulatione ad caedem ac tumultum? “ita prorsus; interpositi sunt gladiatores.” quos testamento patris deberi videmus. “adrepta est familia.” quae si esset praetermissa, posset alia familia Fausti munus praebere. utinam quidem haec ipsa non modo iniquorum invidiae sed<a class="footnoteLink" href="#note_LCL542_150_3" id="target_note_LCL542_150_3"><sup>3</sup></a> aequorum exspectationi satis facere posset! “properatum vehementer est, cum longe tempus muneris abesset.” quasi vero tempus dandi muneris non valde appropinquaret. “nec opinante Fausto, cum is neque sciret neque vellet, familia est comparata.” [55] ... [60] iam vero quod obiecit Pompeianos esse a Sulla impulsos ut ad istam coniurationem atque ad hoc nefarium facinus accederent, id cuius modi sit intellegere non possum. an tibi Pompeiani coniurasse videntur? quis hoc dixit umquam, aut quae fuit istius rei vel minima suspicio? “diiunxit,” inquit, “eos a colonis ut hoc discidio ac dissensione facta oppidum in sua potestate posset per Pompeianos habere.” ... [62] ... “at enim et gladiatores et omnis ista vis rogationis Caeciliae causa comparabatur.” atque hoc loco in L. Caecilium, pudentissimum atque ornatissimum virum, vehementer 

</p></section><notes><section class="footnotes"><ul><li class="note" id="note_LCL542_150_3"><a class="footnoteCrossrefLink" href="#target_note_LCL542_150_3" title="Click to highlight in text"><sup class="lineRef">3</sup>invidiae sed <span class="italic">Lambinus</span>: invidiae esset <span class="italic">codd.</span></a></li><script type="text/javascript">document.getElementById('note_LCL542_150_3').style.display = "none";</script></ul></section></notes></section>