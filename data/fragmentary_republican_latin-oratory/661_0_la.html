<section class="div1 language" lang="la"><header><hgroup><h1>FRL V: ORATORY, PART 3</h1></hgroup></header><section class="div2">
<p>​</p>
<p class="noindent"><span class="bold">F 1</span> Schol. Bob. ad Cic. <span class="italic">Planc.</span>, <span class="italic">arg.</span> (p.153.9–13 Stangl)</p>
<p class="noindent">causa pendet ex aedilitatis petitione, in qua designatus est Plancius repulsam ferente Iuventio Laterense patriciae familiae, senatore, nec minore facundia quam generis nobilitate praedito. qui nunc etiam reum de sodaliciis facit, invidioso crimine et reis metuendo propter iudices editicios de quorum condicione supra diximus.</p>
<p>​</p>
<p class="noindent"><span class="bold">F 2</span> Cic. <span class="italic">Planc.</span> 3, 4, 6, 11, 16, 18, 23, 28, 30, 31, 33, 36, 38, 43, 47, 51, 53, 54, 55, 58, 71, 72, 75, 76, 77, 83, 84, 85, 86, 90, 91, 95</p>
<p class="noindent">equidem ad reliquos labores, quos in hac causa maiores suscipio quam in ceteris, etiam hanc molestiam adsumo, quod mihi non solum pro Cn. Plancio dicendum est, cuius ego salutem non secus ac meam tueri debeo, sed etiam pro me ipso, de quo accusatores plura paene quam de re reoque dixerunt. [4] ...<span class="italic"> </span>quae vero ita sunt agitata ab illis ut aut merita Cn. Planci erga me minora esse dicerent quam a me ipso praedicarentur, aut, si essent summa, negarent ea tamen ita magni ut ego putarem ponderis apud vos esse debere, haec mihi sunt tractanda, iudices, et modice, ne quid ipse offendam, et tum denique cum respondero criminibus, ne non tam innocentia reus sua, quam recordatione meorum temporum, defensus esse videatur. [5] ... [6] quaerit enim Laterensis atque hoc uno maxime urget qua se virtute, qua laude Plancius, qua dignitate

</p></section><notes></notes></section>