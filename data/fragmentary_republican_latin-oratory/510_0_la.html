<section class="div1 language" lang="la"><header><hgroup><h1>FRL V: ORATORY, PART 3</h1></hgroup></header><section class="div2">
<span class="label"><span class="italic">On</span> Lex Trebonia de provinciis consularibus <span class="italic">(F</span><span class="italic">25)</span></span>
<p>​</p>
<p class="noindent"><span class="bold">F 25</span> Plut. <span class="italic">Cat. min.</span> 43.1–8</p>
<p class="noindent">Γαΐου δὲ Τρεβωνίου γράψαντος νόμον ὑπὲρ νομῆς ἐπαρχιῶν τοῖς ὑπάτοις, ὥστε τὸν μὲν Ἰβηρίαν ἔχοντα καὶ Λιβύην ὑφ’ αὑτῷ,<a class="footnoteLink" href="#note_LCL542_42_1" id="target_note_LCL542_42_1"><sup>1</sup></a> τὸν δὲ Συρίαν καὶ Αἴγυπτον, οἷς βούλοιντο πολεμεῖν καὶ καταστρέφεσθαι ναυτικαῖς καὶ πεζικαῖς δυνάμεσιν ἐπιόντας, [2] οἱ μὲν ἄλλοι τὴν ἀντίπραξιν καὶ κώλυσιν ἀπεγνωκότες, ἐξέλιπον καὶ τὸ ἀντειπεῖν, Κάτωνι δ’ ἀναβάντι πρὸ τῆς ψηφοφορίας ἐπὶ τὸ βῆμα καὶ βουλομένῳ λέγειν μόλις ὡρῶν δυεῖν λόγον ἔδωκαν. [3] ὡς δὲ πολλὰ λέγων καὶ διδάσκων καὶ προθεσπίζων κατανάλωσε τὸν χρόνον, οὐκέτι λέγειν αὐτὸν εἴων, ἀλλ’ ἐπιμένοντα κατέσπασεν ὑπηρέτης προσελθών. [4] ὡς δὲ καὶ κάτωθεν ἱστάμενος ἐβόα καὶ τοὺς ἀκούοντας καὶ συναγανακτοῦντας εἶχε, πάλιν ὁ ὑπερέτης ἐπιλαβόμενος καὶ ἀγαγὼν αὐτὸν ἔξω τῆς ἀγορᾶς κατέστησε. [5] καὶ οὐκ ἔφθη πρῶτον ἀφεθείς, καὶ πάλιν ἀναστρέψας ἵετο πρὸς τὸ βῆμα, μετὰ κραυγῆς ἐγκελευόμενος τοῖς πολίταις ἀμύνειν. [6] πολλάκις δὲ τούτου γενομένου, περιπαθῶν ὁ Τρεβώνιος ἐκέλευσεν αὐτὸν εἰς τὸ δεσμωτήριον ἄγεσθαι, καὶ πλῆθος ἐπηκολούθει, λέγοντος ἅμα {σὺν}<a class="footnoteLink" href="#note_LCL542_42_2" id="target_note_LCL542_42_2"><sup>2</sup></a> τῷ βαδίζειν ἀκροώμενον, ὥστε δείσαντα τὸν 


</p></section><notes><section class="footnotes"><ul><li class="note" id="note_LCL542_42_1"><a class="footnoteCrossrefLink" href="#target_note_LCL542_42_1" title="Click to highlight in text"><sup class="lineRef">1</sup>ὑφ’ αὑτῷ <span class="italic">Coraes</span>: ὑπ’ αὐτῷ <span class="italic">codd. plerique</span>: ὑπ’ αὐτὸν <span class="italic">codd. duo</span></a></li><script type="text/javascript">document.getElementById('note_LCL542_42_1').style.display = "none";</script><li class="note" id="note_LCL542_42_2"><a class="footnoteCrossrefLink" href="#target_note_LCL542_42_2" title="Click to highlight in text"><sup class="lineRef">2</sup><span class="italic">del. Ziegler</span></a></li><script type="text/javascript">document.getElementById('note_LCL542_42_2').style.display = "none";</script></ul></section></notes></section>