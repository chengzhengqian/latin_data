<section class="div1 language" lang="la"><header><hgroup><h1>FRL IV: ORATORY, PART 2</h1></hgroup></header><section class="div2"><p class="noindent noindent">
in consilium iretur; cumque id ei per viatores consulto neglegentius agi videretur, ipse e publico iudicio ad privatum Staieni iudicium profectus est et illud pro potestate dimitti iussit; Staienum ipse ad subsellia adduxit.</p>
<span class="label"><span class="italic">On the Courts to the People (F6)</span></span>
<p>â€‹</p>
<p class="noindent"><span class="bold">F 6</span> Cic. <span class="italic">Clu.</span> 77, 111, 127</p>
<p class="noindent">condemnato Oppianico statim L. Quinctius, homo maxime popularis, qui omnis rumorum et contionum ventos conligere consuesset, oblatam sibi facultatem putavit ut ex invidia senatoria posset crescere, quod eius ordinis iudicia minus iam probari populo arbitrabatur. habetur una atque altera contio vehemens et gravis; accepisse pecuniam iudices ut innocentem reum condemnarent tribunus plebis clamitabat; agi fortunas omnium dicebat; nulla esse iudicia; qui pecuniosum inimicum haberet, incolumem esse neminem posse.... [111] ... is, quasi non esset ullo modo ferendum se ex iudicio discessisse victum, rem ab subselliis ad rostra detulit.... [127] ... quid est hoc? duos esse corruptos solos pecunia &lt;iu&gt;dicant;<a class="footnoteLink" href="#note_LCL541_278_1" id="target_note_LCL541_278_1"><sup>1</sup></a> ceteri videlicet gratiis condemnarunt. non est igitur circumventus, non oppressus

</p></section><notes><section class="footnotes"><ul><li class="note" id="note_LCL541_278_1"><a class="footnoteCrossrefLink" href="#target_note_LCL541_278_1" title="Click to highlight in text"><sup class="lineRef">1</sup>&lt;iu&gt;dicant <span class="italic">Madvig</span>: dicant <span class="italic">codd.</span>: quid <span class="italic">Angelius</span></a></li><script type="text/javascript">document.getElementById('note_LCL541_278_1').style.display = "none";</script></ul></section></notes></section>