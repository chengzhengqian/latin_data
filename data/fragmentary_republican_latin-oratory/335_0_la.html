<section class="div1 language" lang="la"><header><hgroup><h1>FRL IV: ORATORY, PART 2</h1></hgroup></header><section class="div2"><p class="noindent noindent">
eisdem redderet quibus cogitavisset. hoc adiumento ille tanto sic utebatur ut sua et commentata et scripta et nullo referente omnia omnium<a class="footnoteLink" href="#note_LCL541_166_4" id="target_note_LCL541_166_4"><sup>4</sup></a> adversariorum dicta meminisset. [302] ardebat autem cupiditate sic ut in nullo umquam flagrantius studium viderim. nullum enim patiebatur esse diem quin aut in foro diceret aut meditaretur extra forum. saepissime autem eodem die utrumque faciebat. attuleratque minime vulgare genus dicendi; duas quidem res quas nemo alius: partitiones quibus de rebus dicturus esset et conlectiones,<a class="footnoteLink" href="#note_LCL541_166_5" id="target_note_LCL541_166_5"><sup>5</sup></a> memor et<a class="footnoteLink" href="#note_LCL541_166_6" id="target_note_LCL541_166_6"><sup>6</sup></a> quae essent dicta contra quaeque ipse dixisset. [303] erat in verborum splendore elegans, compositione aptus, facultate copiosus; eaque erat cum summo ingenio tum exercitationibus maximis consecutus. rem complectebatur memoriter, dividebat acute, nec praetermittebat fere quicquam quod esset in causa aut ad confirmandum aut ad refellendum. vox canora et suavis, motus et gestus etiam plus artis habebat quam erat oratori satis.</p>
<p>â€‹</p>
<p class="noindent"><span class="bold">T 3</span> Cic. <span class="italic">Brut.</span> 317</p>
<p class="noindent">[<span class="sc">Cicero</span>:] duo tum excellebant oratores qui me imitandi cupiditate incitarent, Cotta et Hortensius; quorum alter remissus et lenis et propriis verbis comprendens solute et facile sententiam, alter ornatus, acer et non talis qualem 
</p></section><notes><section class="footnotes"><ul><li class="note" id="note_LCL541_166_4"><a class="footnoteCrossrefLink" href="#target_note_LCL541_166_4" title="Click to highlight in text"><sup class="lineRef">4</sup>omnia omnium <span class="italic">Stangl</span>: omnia omnia <span class="italic">vel </span>omnia <span class="italic">codd.</span></a></li><script type="text/javascript">document.getElementById('note_LCL541_166_4').style.display = "none";</script><li class="note" id="note_LCL541_166_5"><a class="footnoteCrossrefLink" href="#target_note_LCL541_166_5" title="Click to highlight in text"><sup class="lineRef">5</sup>conlectiones <span class="italic">edd.</span>: coniectiones <span class="italic">codd.</span></a></li><script type="text/javascript">document.getElementById('note_LCL541_166_5').style.display = "none";</script><li class="note" id="note_LCL541_166_6"><a class="footnoteCrossrefLink" href="#target_note_LCL541_166_6" title="Click to highlight in text"><sup class="lineRef">6</sup>memor et <span class="italic">vel</span> memor <span class="italic">codd.</span>: memor eorum <span class="italic">Orelli</span>: {memor} eorum <span class="italic">Jahn</span></a></li><script type="text/javascript">document.getElementById('note_LCL541_166_6').style.display = "none";</script></ul></section></notes></section>