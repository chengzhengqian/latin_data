<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

inter voluptates est superesse quod speres. Omnes vicisti, primum esse te in animo amici tui laetare; multi te vincunt, considera, quanto antecedas plures quam sequaris. Quod sit in te vitium maximum quaeris? Falsas rationes conficis; data magno aestumas, accepta parvo.</p><p><span class="br"></span><span class="lineNumber">1</span><span class="br"></span>32. Aliud in alio nos deterreat. Quibusdam timeamus irasci, quibusdam vereamur, quibusdam fastidiamus. Magnam rem sine dubio fecerimus, si servulum infelicem in ergastulum miserimus! Quid properamus verberare statim, crura protinus <span class="br"></span><span class="lineNumber">2</span><span class="br"></span> frangere? Non peribit potestas ista, si differetur. Sine id tempus veniat, quo ipsi iubeamus; nunc ex imperio irae loquemur; cum illa abierit, tune videbimus, quanto ista lis aestumanda sit. In hoc enim praecipue fallimur; ad ferrum venimus, ad capitalia supplicia, et vinculis, carcere, fame vindicamus rem <span class="br"></span><span class="lineNumber">3</span><span class="br"></span> castigandam flagris levioribus. “Quomodo,” inquis, “nos iubes intueri, quam omnia, per quae laedi videamur, exigua, misera, puerilia sint?” Ego vero nihil magis suaserim quam sumere ingentem animum et haec, propter quae litigamus, discurrimus, anhelamus, videre quam humilia et abiecta sint, nulli qui altum quiddam aut magnificum cogitat respicienda.</p><p><span class="br"></span><span class="lineNumber">1</span><span class="br"></span>33. Circa pecuniam plurimum vociferationis est. Haec fora defetigat, patres liberosque committit, venena miscet, gladios tam percussoribus quam legio­nibus 
</p></section><notes></notes></section>