<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
poena; succurrat non tantum quid patiamur, sed quid fecerimus, in consilium de vita nostra mittamur; si modo verum ipsi nobis dicere voluerimus, pluris litem nostram aestimabimus.</p><p><span class="br"></span><span class="lineNumber">1</span><span class="br"></span>28. Si volumus aequi rerum omnium iudices esse, hoc primum nobis persuadeamus, neminem nostrum esse sine culpa; hinc enim maxima indignatio oritur: “Nihil peccavi” et “nihil feci.” Immo nihil fateris! Indignamur aliqua admonitione aut coercitione nos castigatos, cum illo ipso tempore peccemus, quod adicimus malefactis adrogantiam <span class="br"></span><span class="lineNumber">2</span><span class="br"></span> et contumaciam. Quis est iste qui se profitetur omnibus legibus innocentem? Ut hoc ita sit, quam angusta innocentia est ad legem bonum esse! Quanto latius officiorum patet quam iuris regula! Quam multa pietas, humanitas, liberalitas, iustitia, fides exigunt, quae omnia extra publicas tabulas <span class="br"></span><span class="lineNumber">3</span><span class="br"></span> sunt! Sed ne ad illam quidem artissimam innocentiae formulam praestare nos possumus. Alia fecimus, alia cogitavimus, alia optavimus, aliis favimus; in quibusdam innocentes sumus, quia non <span class="br"></span><span class="lineNumber">4</span><span class="br"></span> successit. Hoc cogitantes aequiores simus delinquentibus, credamus obiurgantibus; utique bonis ne irascamur (cui enim non, si bonis quoque?), minime diis; non enim illorum vi,<a class="footnoteLink" href="#note_LCL214_224_1" id="target_note_LCL214_224_1"><sup>1</sup></a> sed lege mor­talitatis


</p></section><notes><section class="footnotes"><ul><li class="note" id="note_LCL214_224_1"><a class="footnoteCrossrefLink" href="#target_note_LCL214_224_1" title="Click to highlight in text"><sup class="lineRef">1</sup>vi <span class="italic">added by Hermes.</span></a></li><script type="text/javascript">document.getElementById('note_LCL214_224_1').style.display = "none";</script></ul></section></notes></section>