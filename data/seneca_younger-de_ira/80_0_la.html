<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
iracundiam dicant et vulgo credatur facillimus quisque huic obnoxius.</p><p><span class="br"></span><span class="lineNumber">1</span><span class="br"></span>5. “Quorsus,” inquis, “hoc pertinet?” Ut nemo se iudicet tutum ab ilia, cum lenes quoque natura et placidos in saevitiam ac violentiam evocet. Quemadmodum adversus pestilentiam nihil prodest firmitas corporis et diligens valetudinis cura—promiscue enim imbecilla robustaque invadit—, ita ab ira tam inquietis moribus periculum est quam compositis et remissis, quibus eo turpior ac periculosior est, quo <span class="br"></span><span class="lineNumber">2</span><span class="br"></span> plus in illis mutat. Sed cum primum sit non irasci, secundum desinere, tertium alienae quoque irae mederi, dicam primum quemadmodum in iram non incidamus, deinde quemadmodum nos ab illa liberemus, novissime quemadmodum irascentem retineamus placemusque et ad sanitatem reducamus.</p>
<p><span class="br"></span><span class="lineNumber">3</span><span class="br"></span>Ne irascamur praestabimus, si omnia vitia irae nobis subinde proposuerimus et illam bene aestimaverimus. Accusanda est apud nos, damnanda; perscrutanda eius mala et in medium protrahenda sunt; ut qualis sit appareat, comparanda cum <span class="br"></span><span class="lineNumber">4</span><span class="br"></span> pessimis est. Avaritia adquirit et contrahit, quo aliquis melior utatur; ira impendit, paucis gratuita est. Iracundus dominus quot in fugam servos egit, quot in mortem! Quanto plus irascendo quam id erat, propter quod irascebatur, amisit! Ira patri luctum, marito divortium attulit, magistratui odium, <span class="br"></span><span class="lineNumber">5</span><span class="br"></span> candidato repulsam. Peior est quam luxuria, quoniam



</p></section><notes></notes></section>