<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
Quando? Cum iam ira evanescit et sua sponte decedit, non cum in ipso fervore est; tunc enim <span class="br"></span><span class="lineNumber">7</span><span class="br"></span> potentior est. “Quid ergo? Non aliquando in ira quoque et dimittunt incolumes intactosque quos oderunt et a nocendo abstinent?” Faciunt. Quando? Cum adfectus repercussit adfectum et aut metus aut cupiditas aliquid impetravit. Non rationis tunc beneficio quievit, sed affectuum infida et mala pace.</p><p><span class="br"></span><span class="lineNumber">1</span><span class="br"></span>9. Deinde nihil habet in se utile nec acuit animum ad res bellicas. Numquam enim virtus vitio adiuvanda est se contenta. Quotiens impetu opus est, non irascitur sed exsurgit et in quantum putavit opus esse concitatur remittiturque, non aliter quam quae tormentis exprimuntur tela in potestate mittentis sunt <span class="br"></span><span class="lineNumber">2</span><span class="br"></span> in quantum torqueantur. “Ira,” inquit Aristoteles, “necessaria est, nec quicquam sine illa expugnari potest, nisi illa implet animum et spiritum accendit; utendum autem illa est non ut duce sed ut milite.” Quod est falsum. Nam si exaudit rationem sequiturque qua ducitur, iam non est ira, cuius proprium est contumacia; si vero repugnat et non ubi iussa est quiescit, sed libidine ferociaque provehitur, tam inutilis animi minister est quam miles, qui signum receptui <span class="br"></span><span class="lineNumber">3</span><span class="br"></span> neglegit. Itaque si modum adhiberi sibi patitur, alio nomine appellanda est, desit ira esse, quam effrenatam



</p></section><notes></notes></section>