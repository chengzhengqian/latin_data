<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span>finitio non multum a nostra abest; ait enim iram esse cupiditatem doloris reponendi. Quid inter nostram et hanc finitionem intersit, exsequi longum est. Contra utramque dicitur feras irasci nec iniuria irritatas nec poenae dolorisve alieni causa; nam <span class="br"></span><span class="lineNumber">4</span><span class="br"></span> etiam si haec efficiunt, non haec petunt. Sed dicendum est feras ira carere et omnia animalia<a class="footnoteLink" href="#note_LCL214_114_1" id="target_note_LCL214_114_1"><sup>1</sup></a> praeter hominem; nam cum sit inimica rationi, nusquam tamen nascitur, nisi ubi rationi locus est. Impetus habent ferae, rabiem, feritatem, incursum; iram quidem non magis quam luxuriam, et in quasdam <span class="br"></span><span class="lineNumber">5</span><span class="br"></span> voluptates intemperantiores homine sunt. Non est quod credas illi qui dicit:</p>
<blockquote><p>
<span class="line">Non aper irasci meminit, non fidere cursu</span><span class="linebreak"></span>
<span class="line">cerva nec armentis incurrere fortibus ursi.</span><span class="linebreak"></span>
</p></blockquote>
<p class="noindent">Irasci dicit incitari, impingi; irasci quidem non magis <span class="br"></span><span class="lineNumber">6</span><span class="br"></span> sciunt quam ignoscere. Muta animalia humanis affectibus carent, habent autem similes illis quosdam impulsus. Alioquin si amor in illis esset et odium, esset amicitia et simultas, dissensio et concordia; quorum aliqua in illis quoque exstant vestigia, ceterum humanorum pectorum propria bona malaque sunt. <span class="br"></span><span class="lineNumber">7</span><span class="br"></span> Nulli nisi homini concessa prudentia est, providentia, diligentia, cogitatio, nec tantum virtutibus humanis animalia sed etiam vitiis prohibita sunt. Tota illorum ut extra ita intra forma humanae dissimilis est;





</p></section><notes><section class="footnotes"><ul><li class="note" id="note_LCL214_114_1"><a class="footnoteCrossrefLink" href="#target_note_LCL214_114_1" title="Click to highlight in text"><sup class="lineRef">1</sup>animalia <span class="italic">added by Vahlen.</span></a></li><script type="text/javascript">document.getElementById('note_LCL214_114_1').style.display = "none";</script></ul></section></notes></section>