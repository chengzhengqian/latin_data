<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
nova genera poenarum versaverat, cum animadvertendum est, iam fracta lenisque est. Affectus cito <span class="br"></span><span class="lineNumber">6</span><span class="br"></span> cadit, aequalis est ratio. Ceterum etiam ubi perseveravit ira, nonnumquam, si plures sunt qui perire meruerunt, post duorum triumve sanguinem occidere desinit. Primi eius ictus acres sunt; sic serpentium venena a cubili erepentium nocent, innoxii dentes <span class="br"></span><span class="lineNumber">7</span><span class="br"></span> sunt, cum illos frequens morsus exhausit. Ergo non paria patiuntur qui paria commiserant, et saepe qui minus commisit plus patitur, quia recentiori obiectus est. Et in totum inaequalis est; modo ultra quam oportet excurrit, modo citerius debito resistit; sibi enim indulget et ex libidine iudicat et audire non vult et patrocinio non relinquit locum et ea tenet quae invasit et eripi sibi iudicium suum, etiam si pravum est, non sinit.</p><p><span class="br"></span><span class="lineNumber">1</span><span class="br"></span>18. Ratio utrique parti tempus dat, deinde advocationem et sibi petit, ut excutiendae veritati spatium habeat; ira festinat. Ratio id iudicare vult quod aequum est; ira id aequum videri vult quod iudicavit. <span class="br"></span><span class="lineNumber">2</span><span class="br"></span> Ratio nil praeter ipsum de quo agitur spectat; ira vanis et extra causam obversantibus commovetur. Vultus illam securior, vox clarior, sermo liberior, cultus delicatior, advocatio ambitiosior, favor popularis exasperant; saepe infesta patrono reum damnat; etiam 
</p></section><notes></notes></section>