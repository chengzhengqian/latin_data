<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

indomitamque intellego; si non patitur, perniciosa est nec inter auxilia numeranda; ita aut ira non est <span class="br"></span><span class="lineNumber">4</span><span class="br"></span> aut inutilis est. Nam si quis poenam exigit non ipsius poenae avidus sed quia oportet, non est adnumerandus iratis. Hic erit utilis miles qui scit parere consilio; adfectus quidem tam mali ministri quam duces sunt.</p><p><span class="br"></span><span class="lineNumber">1</span><span class="br"></span>10. Ideo numquam adsumet ratio in adiutorium improvidos et violentos impetus, apud quos nihil ipsa auctoritatis habeat, quos numquam comprimere possit, nisi pares illis similisque opposuerit, ut irae metum, <span class="br"></span><span class="lineNumber">2</span><span class="br"></span> inertiae iram, timori cupiditatem.<a class="footnoteLink" href="#note_LCL214_130_1" id="target_note_LCL214_130_1"><sup>1</sup></a> Absit hoc a virtute malum, ut umquam ratio ad vitia confugiat! Non potest hic animus fidele otium capere, quatiatur necesse est fluctueturque, qui malis suis tutus est, qui fortis esse nisi irascitur non potest, industrius nisi cupit, quietus nisi timet: in tyrannide illi vivendum est in alicuius adfectus venienti servitutem. Non pudet virtutes in clientelam vitiorum demittere? <span class="br"></span><span class="lineNumber">3</span><span class="br"></span> Deinde desinit quicquam posse ratio, si nihil potest sine adfectu, et incipit par illi similisque esse. Quid enim interest, si aeque adfectus inconsulta res est sine ratione quam ratio sine adfectu inefficax? Par utrumque est, ubi esse alterum sine altero non potest. Quis autem sustineat adfectum exaequare rationi?</p>
</section><notes><section class="footnotes"><ul><li class="note" id="note_LCL214_130_1"><a class="footnoteCrossrefLink" href="#target_note_LCL214_130_1" title="Click to highlight in text"><sup class="lineRef">1</sup>ut . . . cupiditatem <span class="italic">Gertz and Hermes omit.</span></a></li><script type="text/javascript">document.getElementById('note_LCL214_130_1').style.display = "none";</script></ul></section></notes></section>