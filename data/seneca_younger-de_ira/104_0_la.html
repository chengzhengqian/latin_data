<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

fuisse, nisi expediret iis dominum habere, qui tam malam haberent linguam.</p><p><span class="br"></span><span class="lineNumber">1</span><span class="br"></span>23. Huius nepos fuit Alexander, qui lanceam in convivas suos torquebat, qui ex duobus amicis, quos paulo ante rettuli, alterum ferae obiecit, alterum sibi. Ex his duobus tamen qui leoni obiectus est <span class="br"></span><span class="lineNumber">2</span><span class="br"></span> vixit. Non habuit hoc avitum ille vitium, ne paternum quidem; nam si qua alia in Philippo virtus, fuit et contumeliarum patientia, ingens instrumentum ad tutelam regni. Demochares ad illum Parrhesiastes ob nimiam et procacem linguam appellatus inter alios Atheniensium legatos venerat. Audita benigne legatione Philippus: “Dicite,” inquit, “mihi, facere quid possim, quod sit Atheniensibus gratum.” Excepit Demochares et: “Te,” inquit, <span class="br"></span><span class="lineNumber">3</span><span class="br"></span> “suspendere.” Indignatio circumstantium ad tam inhumanum responsum exorta erat; quos Philippus conticiscere iussit et Thersitam illum salvum incolumemque dimittere. “At vos,” inquit, “ceteri legati, nuntiate Atheniensibus multo superbiores esse, qui ista dicunt, quam qui impune dicta audiunt.”</p>
<p><span class="br"></span><span class="lineNumber">4</span><span class="br"></span>Multa et divus Augustus digna memoria fecit dixitque, ex quibus appareat iram illi non imperasse. Timagenes historiarum scriptor quaedam in ipsum, quaedam in uxorem eius et in totam domum dixerat nec perdiderat dicta; magis enim circumfertur et <span class="br"></span><span class="lineNumber">5</span><span class="br"></span> in ore hominum est temeraria urbanitas. Saepe illum Caesar monuit, moderatius lingua uteretur;





</p></section><notes></notes></section>