<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
contineberis.<a class="footnoteLink" href="#note_LCL214_146_1" id="target_note_LCL214_146_1"><sup>1</sup></a> Tibi fortius aliquid et quod sentias inurendum est; in exilium et loca ignota mitteris. In te duriora remedia iam solida nequitia desiderat; <span class="br"></span><span class="lineNumber">3</span><span class="br"></span> et vincula publica et carcer adhibebitur. Tibi insanabilis animus et sceleribus scelera contexens, et iam non causis, quae numquam malo defuturae sunt, impelleris, sed satis tibi est magna ad peccandum causa peccare, perbibisti nequitiam et ita visceribus immiscuisti, ut nisi cum ipsis exire non possit; olim miser mori quaeris; bene de te merebimur, auferemus tibi istam qua vexas, vexaris insaniam et per tua alienaque volutato supplicia id quod unum tibi bonum superest repraesentabimus, mortem. Quare irascar cui cum maxime prosum? Interim optimum <span class="br"></span><span class="lineNumber">4</span><span class="br"></span> misericordiae genus est occidere. Si intrassem valetudinarium exercitus ut sciens aut domus divitis, non idem imperassem omnibus per diversa aegrotantibus; varia in tot animis vitia video et civitati curandae adhibitus sum; pro cuiusque morbo medicina quaeratur, hunc sanet verecundia, hunc peregrinatio, <span class="br"></span><span class="lineNumber">5</span><span class="br"></span> hunc dolor, hunc egestas, hunc ferrum. Itaque etsi perversa induenda magistratui vestis et convocanda classico contio est, procedam in tribunal non furens





</p></section><notes><section class="footnotes"><ul><li class="note" id="note_LCL214_146_1"><a class="footnoteCrossrefLink" href="#target_note_LCL214_146_1" title="Click to highlight in text"><sup class="lineRef">1</sup><span class="italic">Hermes, after Pincianus, inserts</span> non.</a></li><script type="text/javascript">document.getElementById('note_LCL214_146_1').style.display = "none";</script></ul></section></notes></section>