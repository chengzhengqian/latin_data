<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

supplicium? Cum latrocinia tenebris abscondi soleant, animadversiones, quo notiores sunt, plus <span class="br"></span><span class="lineNumber">3</span><span class="br"></span> in exemplum emendationemque proficiant. Et hoc loco respondebitur mihi: “Quod tanto opere admiraris, isti beluae cotidianum est; ad hoc vivit, ad hoc vigilat, ad hoc lucubrat.” Nemo certe invenietur alius, qui imperaverit omnibus iis, in quos animadverti iubebat, os inserta spongea includi, ne vocis emittendae haberent facultatem. Cui umquam morituro non est relictum qua gemeret? Timuit, ne quam liberiorem vocem extremus dolor mitteret, ne quid quod nollet audiret; sciebat autem innumerabilia esse, quae obicere illi nemo nisi periturus <span class="br"></span><span class="lineNumber">4</span><span class="br"></span> auderet. Cum spongeae non invenirentur, scindi vestimenta miserorum et in os farciri pannos imperavit. Quae ista saevitia est? Liceat ultimum spiritum trahere, da exiturae animae locum, liceat <span class="br"></span><span class="lineNumber">5</span><span class="br"></span> illam non per vulnus emittere! Adicere his longum est, quod patres quoque occisorum eadem nocte dimissis per domos centurionibus confecit, id est, homo misericors luctu liberavit! Non enim Gai saevitiam, sed irae, propositum est describere, quae non tantum viritim furit sed gentes totas lancinat, sed urbes et flumina et tuta ab omni sensu doloris converberat.</p>
<p><span class="br"></span><span class="lineNumber">1</span><span class="br"></span>20. Sic rex Persarum totius populi nares recidit</p>
</section><notes></notes></section>