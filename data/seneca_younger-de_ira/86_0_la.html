<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
<span class="br"></span><span class="lineNumber">7</span><span class="br"></span> desît. Eligamus ergo vel hos potius, si conscii nobis iracundiae sumus, qui vultum nostrum ac sermonem sequantur. Facient quidem nos delicatos et in malam consuetudinem inducent nihil contra voluntatem audiendi, sed proderit vitio suo intervallum et quietem dare. Difficiles quoque et indomiti natura blandientem ferent. Nihil asperum <span class="br"></span><span class="lineNumber">8</span><span class="br"></span> territumque palpanti est. Quotiens disputatio longior et pugnacior erit, in prima resistamus, antequam robur accipiat. Alit se ipsa contentio et demissos altius tenet. Facilius est se a certamine abstinere quam abducere.</p><p><span class="br"></span><span class="lineNumber">1</span><span class="br"></span>9. Studia quoque graviora iracundis omittenda sunt aut certe citra lassitudinem exercenda, et animus non inter plura<a class="footnoteLink" href="#note_LCL214_276_1" id="target_note_LCL214_276_1"><sup>1</sup></a> versandus, sed artibus amoenis tradendus. Lectio illum carminum obleniat et historia fabulis detineat; mollius delicatiusque <span class="br"></span><span class="lineNumber">2</span><span class="br"></span> tractetur. Pythagoras perturbationes animi lyra componebat; quis autem ignorat lituos et tubas concitamenta esse, sicut quosdam cantus blandimenta, quibus mens resolvatur? Confusis oculis prosunt virentia et quibusdam coloribus infirma acies adquiescit, quorundam splendore praestringitur; <span class="br"></span><span class="lineNumber">3</span><span class="br"></span> sic mentes aegras studia laeta permulcent. Forum, advocationes, iudicia fugere debemus et omnia quae exulcerant vitium, aeque cavere lassitudinem corpo­ris;


</p></section><notes><section class="footnotes"><ul><li class="note" id="note_LCL214_276_1"><a class="footnoteCrossrefLink" href="#target_note_LCL214_276_1" title="Click to highlight in text"><sup class="lineRef">1</sup>inter plura <span class="italic">A</span>: inter dura <span class="italic">Gertz</span>.</a></li><script type="text/javascript">document.getElementById('note_LCL214_276_1').style.display = "none";</script></ul></section></notes></section>