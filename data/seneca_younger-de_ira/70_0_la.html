<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
iram amicitia mutare? Quos populus Romanus fideliores habet socios quam quos habuit pertinacissimos hostes? Quod hodie esset imperium, nisi salubris providentia victos permiscuisset victoribus? <span class="br"></span><span class="lineNumber">5</span><span class="br"></span> Irascetur aliquis; tu contra beneficiis provoca. Cadit statim simultas ab altera parte deserta; nisi paria non pugnant. Sed utrimque certabit ira, concurritur, ille est melior qui prior pedem rettulit: victus est qui vicit. Percussit te, recede; referiendo enim et occasionem saepius feriendi dabis et excusationem; non poteris revelli, cum voles.</p><p><span class="br"></span><span class="lineNumber">1</span><span class="br"></span>35. Numquid velit quisquam tam graviter hostem ferire, ut relinquat manum in vulnere et se ab ictu revocare non possit? Atqui tale ira telum est; vix retrahitur. Arma nobis expedita prospicimus, gladium commodum et habilem; non vitabimus impetus animi istos<a class="footnoteLink" href="#note_LCL214_244_1" id="target_note_LCL214_244_1"><sup>1</sup></a> graves et onerosos et irrevocabiles? <span class="br"></span><span class="lineNumber">2</span><span class="br"></span> Ea demum velocitas placet, quae ubi iussa est vestigium sistit nec ultra destinata procurrit flectique et a cursu ad gradum reduci potest; aegros scimus nervos esse, ubi invitis nobis moventur; senex aut infirmi corporis est, qui cum ambulare vult currit. Animi motus eos putemus sanissimos validissimosque, qui nostro arbitrio ibunt, non suo ferentur.</p>
<p><span class="br"></span><span class="lineNumber">3</span><span class="br"></span>Nihil tamen aeque profuerit quam primum intueri deformitatem rei, deinde periculum. Non est ullius</p>
</section><notes><section class="footnotes"><ul><li class="note" id="note_LCL214_244_1"><a class="footnoteCrossrefLink" href="#target_note_LCL214_244_1" title="Click to highlight in text"><sup class="lineRef">1</sup>istos <span class="italic">Gertz</span>: . . . hos <span class="italic">A</span><sup>1</sup><span class="italic">A</span><sup>5</sup>.</a></li><script type="text/javascript">document.getElementById('note_LCL214_244_1').style.display = "none";</script></ul></section></notes></section>