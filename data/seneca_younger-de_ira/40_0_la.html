<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent noindent">

et incendia totas urbes concremantia dominationesque funestas et regnorum publicorumque exitiorum clandestina consilia, et pro gloria habita, quae quam diu opprimi possunt, scelera sunt, raptus ac stupra et <span class="br"></span><span class="lineNumber">4</span><span class="br"></span> ne os quidem libidini exceptum. Adde nunc publica periuria gentium et rupta foedera et in praedam<a class="footnoteLink" href="#note_LCL214_184_1" id="target_note_LCL214_184_1"><sup>1</sup></a> validioris quidquid non resistebat abductum, circumscriptiones, furta, fraudes, infitiationes, quibus trina non sufficiunt fora. Si tantum irasci vis sapientem, quantum scelerum indignitas exigit, non irascendum illi sed insaniendum est.</p><p><span class="br"></span><span class="lineNumber">1</span><span class="br"></span>10. Illud potius cogitabis, non esse irascendum erroribus. Quid enim, si quis irascatur in tenebris parum vestigia certa ponentibus? Quid, si quis surdis imperia non exaudientibus? Quid, si pueris, quod neglecto dispectu officiorum ad lusus et ineptos aequalium iocos spectent? Quid, si illis irasci velis, qui,<a class="footnoteLink" href="#note_LCL214_184_2" id="target_note_LCL214_184_2"><sup>2</sup></a> quod aegrotant senescunt, fatigantur? Inter cetera mortalitatis incommoda et hoc est, caligo mentium nec tantum necessitas errandi sed errorum <span class="br"></span><span class="lineNumber">2</span><span class="br"></span> amor. Ne singulis irascaris, universis ignoscendum est, generi humano venia tribuenda est. Si irasceris iuvenibus senibusque, quod peccant, irascere et<a class="footnoteLink" href="#note_LCL214_184_3" id="target_note_LCL214_184_3"><sup>3</sup></a> infantibus: peccaturi sunt. Numquis irascitur pueris, quorum aetas nondum novit rerum discrimina? Maior






</p></section><notes><section class="footnotes"><ul><li class="note" id="note_LCL214_184_1"><a class="footnoteCrossrefLink" href="#target_note_LCL214_184_1" title="Click to highlight in text"><sup class="lineRef">1</sup><span class="italic">so editors</span>: praedam <span class="italic">A</span>: pro praeda <span class="italic">Gertz.</span></a></li><script type="text/javascript">document.getElementById('note_LCL214_184_1').style.display = "none";</script><li class="note" id="note_LCL214_184_2"><a class="footnoteCrossrefLink" href="#target_note_LCL214_184_2" title="Click to highlight in text"><sup class="lineRef">2</sup>qui <span class="italic">added by Hermes.</span></a></li><script type="text/javascript">document.getElementById('note_LCL214_184_2').style.display = "none";</script><li class="note" id="note_LCL214_184_3"><a class="footnoteCrossrefLink" href="#target_note_LCL214_184_3" title="Click to highlight in text"><sup class="lineRef">3</sup>et <span class="italic">added by Gertz.</span></a></li><script type="text/javascript">document.getElementById('note_LCL214_184_3').style.display = "none";</script></ul></section></notes></section>