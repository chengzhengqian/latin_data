<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
tamen non erit; maxima est enim factae iniuriae poena fecisse, nec quisquam gravius adficitur quam <span class="br"></span><span class="lineNumber">3</span><span class="br"></span> qui ad supplicium paenitentiae traditur. Deinde ad condicionem rerum humanarum respiciendum est, ut omnium accidentium aequi iudices simus; iniquus autem est, qui commune vitium singulis obiecit. Non est Aethiopis inter suos insignitus color, nec rufus crinis et coactus in nodum apud Germanos virum dedecet. Nihil in uno iudicabis notabile aut foedum, quod genti suae publicum est; et ista, quae rettuli, unius regionis atque anguli consuetudo defendit. Vide nunc, quanto in iis iustior venia sit, quae per totum genus humanum <span class="br"></span><span class="lineNumber">4</span><span class="br"></span> vulgata sunt. Omnes inconsulti et improvidi sumus, omnes incerti, queruli, ambitiosi,—quid lenioribus verbis ulcus publicum abscondo?—omnes mali sumus. Quidquid itaque in alio reprenditur, id unusquisque in sinu suo inveniet. Quid illius pallorem, illius maciem notas? Pestilentia est. Placidiores itaque invicem simus; mali inter malos vivimus. Una nos res facere quietos potest, mutuae <span class="br"></span><span class="lineNumber">5</span><span class="br"></span> facilitatis conventio. “Ille iam mihi nocuit, ego illi nondum.” Sed iam aliquem fortasse laesisti, sed laedes. Noli aestumare hanc horam aut hunc diem, totum inspice mentis tuae habitum; etiam si nihil mali fecisti, potes facere.</p><p><span class="br"></span><span class="lineNumber">1</span><span class="br"></span>27. Quanto satius est sanare iniuriam quam 
</p></section><notes></notes></section>