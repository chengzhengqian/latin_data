<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
potiora sunt, nec hoc sapienti dici velim: “Quod ferae, sapientis quoque telum est, timeri.” Quid? Non timetur febris, podagra, ulcus malum? Numquid ideo quicquam in istis boni est? An contra omnia despecta foedaque et turpia, ipsoque eo timentur? Sic ira per se deformis est et minime metuenda, at timetur a pluribus sicut deformis persona ab infantibus. <span class="br"></span><span class="lineNumber">3</span><span class="br"></span> Quid, quod semper in auctores redundat timor nec quisquam metuitur ipse securus? Occurrat hoc loco tibi Laberianus ille versus, qui medio civili bello in theatro dictus totum in se populum non aliter convertit, quam si missa esset vox publici adfectus:</p>
<blockquote><p>
<span class="line">Necesse est multos timeat quem multi timent.</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">4</span><span class="br"></span>Ita natura constituit, ut quidquid alieno metu magnum est, a suo non vacet. Leonum quam pavida sunt ad levissimos sonos pectora! Acerrimas feras umbra et vox et odor insolitus exagitat. Quidquid terret et trepidat. Non est ergo quare concupiscat quisquam sapiens timeri, nec ideo iram magnum quiddam putet, quia formidini est, quoniam quidem etiam contemptissima timentur ut venena et ossa <span class="br"></span><span class="lineNumber">5</span><span class="br"></span> pestifera et morsus.<a class="footnoteLink" href="#note_LCL214_190_1" id="target_note_LCL214_190_1"><sup>1</sup></a> Nec mirum est, cum maximos ferarum greges linea pinnis distincta contineat et in







</p></section><notes><section class="footnotes"><ul><li class="note" id="note_LCL214_190_1"><a class="footnoteCrossrefLink" href="#target_note_LCL214_190_1" title="Click to highlight in text"><sup class="lineRef">1</sup>venena . . . morsus <span class="italic">so A</span>: mortifera <span class="italic">for</span> pestifera <span class="italic">L</span>: venenato bestiae pestiferae morsu <span class="italic">Haupt</span>: venenato aspis viperave morsu <span class="italic">Gertz</span>: venenato serpens pestifera morsu <span class="italic">Hermes.</span></a></li><script type="text/javascript">document.getElementById('note_LCL214_190_1').style.display = "none";</script></ul></section></notes></section>