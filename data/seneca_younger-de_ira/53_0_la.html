<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

sic inter utrumque regendus est, ut mode frenis <span class="br"></span><span class="lineNumber">4</span><span class="br"></span> utamur modo stimulis. Nihil humile, nihil servile patiatur; numquam illi necesse sit rogare suppliciter nec prosit rogasse, potius causae suae et prioribus factis et bonis in futurum promissis donetur. <span class="br"></span><span class="lineNumber">5</span><span class="br"></span> In certaminibus aequalium nec vinci illum patiamur nec irasci; demus operam, ut familiaris sit iis cum quibus contendere solet, ut in certamine adsuescat non nocere velle sed vincere; quotiens superaverit et dignum aliquid laude fecerit, attolli non gestire patiamur, gaudium enim exultatio, exultationem <span class="br"></span><span class="lineNumber">6</span><span class="br"></span> tumor et nimia aestimatio sui sequitur Dabimus aliquod laxamentum, in desidiam vero otiumque non resolvemus et procul a contactu deliciarum retinebimus; nihil enim magis facit iracundos quam educatio mollis et blanda. Ideo unicis quo plus indulgetur, pupillisque quo plus licet, corruptior animus est. Non resistet offensis cui nihil umquam negatum est, cuius lacrimas sollicita semper mater <span class="br"></span><span class="lineNumber">7</span><span class="br"></span> abstersit, cui de paedagogo satisfaetum est. Non vides, ut maiorem quamque fortunam maior ira comitetur? In divitibus et nobilibus et magistratibus praecipue apparet, cum quidquid leve et inane in animo erat secunda se aura sustulit. Felicitas



</p></section><notes></notes></section>