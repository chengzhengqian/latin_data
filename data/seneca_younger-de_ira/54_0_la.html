<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

iracundiam nutrit, ubi aures superbas adsentatorum turba circumstetit: “Tibi enim ille respondeat? non pro fastigio te tuo metiris; ipse te proicis” et alia quibus vix sanae et ab initio bene fundatae <span class="br"></span><span class="lineNumber">8</span><span class="br"></span> mentes restiterunt. Longe itaque ab adsentatione pueritia removenda est; audiat verum. Et timeat interim, vereatur semper, maioribus adsurgat. Nihil per iracundiam exoret; quod flenti negatum fuerit, quieto offeratur. Et divitias parentium in conspectu <span class="br"></span><span class="lineNumber">9</span><span class="br"></span> habeat, non in usu. Exprobrentur illi perperam facta. Pertinebit ad rem praeceptores paedagogosque pueris placidos dari. Proximis adplicatur omne quod tenerum est et in eorum similitudinem crescit; nutricum et paedagogorum rettulere mox <span class="br"></span><span class="lineNumber">10</span><span class="br"></span> adulescentium mores. Apud Platonem educatus puer cum ad parentes relatus vociferantem videret patrem: “Numquam,” inquit,” hoc apud Platonem vidi.” Non dubito quin citius patrem imitatus sit <span class="br"></span><span class="lineNumber">11</span><span class="br"></span> quam Platonem. Tenuis ante omnia victus sit<a class="footnoteLink" href="#note_LCL214_212_1" id="target_note_LCL214_212_1"><sup>1</sup></a> et non pretiosa vestis et similis cultus cum aequalibus. Non irascetur aliquem sibi comparari quem ab initio multis parem feceris.</p><p><span class="br"></span><span class="lineNumber">1</span><span class="br"></span>22. Sed haec ad liberos nostros pertinent; in nobis quidem sors nascendi et educatio nec vitii locum nec iam praecepti habet; sequentia ordinanda





</p></section><notes><section class="footnotes"><ul><li class="note" id="note_LCL214_212_1"><a class="footnoteCrossrefLink" href="#target_note_LCL214_212_1" title="Click to highlight in text"><sup class="lineRef">1</sup>sit <span class="italic">added by Ruhkopf.</span></a></li><script type="text/javascript">document.getElementById('note_LCL214_212_1').style.display = "none";</script></ul></section></notes></section>