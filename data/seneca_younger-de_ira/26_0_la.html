<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

commilitoni fuisti; te, quia iussus occidere imperatori non paruisti.” Excogitavit quemadmodum tria crimina faceret, quia nullum invenerat.</p><p><span class="br"></span><span class="lineNumber">1</span><span class="br"></span>19. Habet, inquam, iracundia hoc mali; non vult regi. Irascitur veritati ipsi, si contra voluntatem suam apparuit; cum clamore et tumultu et totius corporis iactatione quos destinavit insequitur adiectis <span class="br"></span><span class="lineNumber">2</span><span class="br"></span> conviciis maledictisque. Hoc non facit ratio; sed si ita opus est, silens quietaque totas domus funditus tollit et familias rei publicae pestilentes cum coniugibus ac liberis perdit, tecta ipsa diruit et solo exaequat et inimica libertati nomina exstirpat. Hoc non frendens nec caput quassans nec quicquam indecorum iudici faciens, cuius tum maxime placidus esse debet <span class="br"></span><span class="lineNumber">3</span><span class="br"></span> et in statu vultus, cum magna pronuntiat. “Quid opus est,” inquit Hieronymus, “cum velis caedere aliquem, tua prius labra mordere?” Quid, si ille vidisset desilientem de tribunali proconsulem et fasces lictori auferentem et suamet vestimenta scindentem, <span class="br"></span><span class="lineNumber">4</span><span class="br"></span> quia tardius scindebantur aliena? Quid opus est mensam evertere? Quid pocula adfligere? Quid se in columnas impingere? Quid capillos avellere, femur pectusque percutere? Quantam iram putas, quae, quia in alium non tam cito quam vult erumpit, in se 
</p></section><notes></notes></section>