<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
repellere, aliter compescere. Ut vitemus, quaedam ad universam vitam pertinentia praecipientur; ea in educationem et in sequentia tempora dividentur.</p>
<p><span class="br"></span><span class="lineNumber">2</span><span class="br"></span>Educatio maximam diligentiam plurimumque profuturam desiderat; facile est enim teneros adhuc animos componere, difficulter reciduntur vitia quae nobiscum creverunt.</p>
<p><span class="br"></span><span class="lineNumber">1</span><span class="br"></span>19. Opportunissima ad iracundiam fervidi animi natura est. Nam cum elementa sint quattuor, ignis, aquae, aÃ«ris, terrae, potestates pares his sunt, fervida, frigida, arida atque umida. Et locorum itaque et animalium et corporum et morum varietates mixtura elementorum facit, et proinde aliquo magis incumbunt ingenia, prout alicuius elementi maior vis abundavit. Inde quasdam umidas vocamus aridasque regiones et calidas et frigidas. Eadem animalium hominumque <span class="br"></span><span class="lineNumber">2</span><span class="br"></span> discrimina sunt; refert quantum quisque umidi in se calidique contineat; cuius in illo elementi portio praevalebit, inde mores erunt. Iracundos fervida animi natura faciet, est enim actuosus et pertinax ignis; frigidi mixtura timidos facit, pigrum est enim <span class="br"></span><span class="lineNumber">3</span><span class="br"></span> contractumque frigus. Volunt itaque quidam ex nostris iram in pectore moveri effervescente circa cor sanguine; causa cur hic potissimum adsignetur irae locus non alia est, quam quod in toto corpore calidissimum <span class="br"></span><span class="lineNumber">4</span><span class="br"></span> pectus est. Quibus umidi plus inest, eorum



</p></section><notes></notes></section>