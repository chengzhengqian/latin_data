<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

deinde magna clade temeritatem audacis irae luit. <span class="br"></span><span class="lineNumber">6</span><span class="br"></span> Hic barbaris forte ruentibus in bella exitus est; cum mobiles animos species iniuriae perculit, aguntur statim et qua dolor traxit ruinae modo legionibus incidunt incompositi, interriti, incauti, pericula adpetentes sua; gaudent feriri et instare ferro et tela corpore urgere et per suum vulnus exire.</p><p><span class="br"></span><span class="lineNumber">1</span><span class="br"></span>3. “Non est,” inquis, “dubium, quin magna ista et pestifera sit vis; ideo quemadmodum sanari debeat monstra.” Atqui, ut in prioribus libris dixi, stat Aristoteles defensor irae et vetat illam nobis exsecari; calcar ait esse virtutis, hac erepta inermem animum et ad conatus magnos pigrum inertemque <span class="br"></span><span class="lineNumber">2</span><span class="br"></span> fieri. Necessarium est itaque foeditatem eius ac feritatem coarguere et ante oculos ponere quantum monstri sit homo in hominem furens quantoque impetu ruat non sine pernicie sua perniciosus et ea deprimens, quae mergi nisi cum mergente non <span class="br"></span><span class="lineNumber">3</span><span class="br"></span> possunt. Quid ergo? Sanum hunc aliquis vocat, qui velut tempestate correptus non it sed agitur et furenti malo servit, nec mandat ultionem suam, sed ipse eius exactor animo simul ac manu saevit carissimorum eorumque quae mox amissa fleturus est <span class="br"></span><span class="lineNumber">4</span><span class="br"></span> carnifex? Hunc aliquis affectum virtuti adiutorem



</p></section><notes></notes></section>