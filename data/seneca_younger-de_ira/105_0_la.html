<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

perseveranti domo sua interdixit. Postea Timagenes in contubernio Pollionis Asinii consenuit ac tota civitate direptus est. Nullum illi limen praeclusa <span class="br"></span><span class="lineNumber">6</span><span class="br"></span> Caesaris domus abstulit. Historias, quas postea scripserat, recitavit et libros acta Caesaris Augusti continentis in igne posuit et combussit; inimicitias gessit cum Caesare; nemo amicitiam eius extimuit, nemo quasi fulguritum refugit, fuit qui praeberet <span class="br"></span><span class="lineNumber">7</span><span class="br"></span> tam alte cadenti sinum. Tulit hoc, ut dixi, Caesar patienter, ne eo quidem motus, quod laudibus suis rebusque gestis manus attulerat; numquam cum <span class="br"></span><span class="lineNumber">8</span><span class="br"></span> hospite inimici sui questus est. Hoc dumtaxat Pollioni Asinio dixit: θηριοτροφεῖς; paranti deinde excusationem obstitit et “Fruere,” inquit, “mi Pollio, fruere!” et cum Pollio diceret: “Si iubes, Caesar, statim illi domo mea interdicam,” “Hoc me,” inquit, “putas facturum, cum ego vos in gratiam reduxerim?” Fuerat enim aliquando Timageni Pollio iratus nec ullam aliam habuerat causam desinendi, quam quod Caesar coeperat.</p><p><span class="br"></span><span class="lineNumber">1</span><span class="br"></span>24. Dicat itaque sibi quisque, quotiens lacessitur: “Numquid potentior sum Philippo? Illi tamen impune male dictum est. Numquid in domo mea plus possum quam toto orbe terrarum divus Augustus potuit? Ille tamen contentus fuit a conviciatore <span class="br"></span><span class="lineNumber">2</span><span class="br"></span> suo secedere.” Quid est quare ego servi mei clarius responsum et contumaciorem voltum et non per­venientem



</p></section><notes></notes></section>