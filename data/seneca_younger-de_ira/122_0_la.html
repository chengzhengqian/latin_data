<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
quemadmodum fecit divus Augustus, cum cenaret apud Vedium Pollionem. Fregerat unus ex servis eius crustallinum; rapi eum Vedius iussit ne vulgari quidem more periturum; murenis obici iubebatur, quas ingentis in piscina continebat. Quis non hoc illum putaret luxuriae causa facere? Saevitia erat. <span class="br"></span><span class="lineNumber">3</span><span class="br"></span> Evasit e manibus puer et confugit ad Caesaris pedes nihil aliud petiturus, quam ut aliter periret, ne esca fieret. Motus est novitate crudelitatis Caesar et illum quidem mitti, crustallina autem omnia coram <span class="br"></span><span class="lineNumber">4</span><span class="br"></span> se frangi iussit complerique piscinam. Fuit Caesari sic castigandus amicus; bene usus est viribus suis: “E convivio rapi homines imperas et novi generis poenis lancinari? Si calix tuus fractus est, viscera hominis distrahentur? Tantum tibi placebis, ut <span class="br"></span><span class="lineNumber">5</span><span class="br"></span> ibi aliquem duci iubeas, ubi Caesar est?” Sic cui tantum potentiae est, ut iram ex superiore loco adgredi possit, male tractet, at talem dumtaxat, qualem modo rettuli, feram, immanem, sanguinariam, quae iam insanabilis est, nisi maius aliquid extimuit.</p><p><span class="br"></span><span class="lineNumber">1</span><span class="br"></span>41. Pacem demus animo, quam dabit praeceptorum salutarium adsidua meditatio actusque rerum boni et intenta mens ad unius honesti cupiditatem. Conscientiae satis fiat, nil in famam laboremus. <span class="br"></span><span class="lineNumber">2</span><span class="br"></span> Sequatur vel mala, dum bene merentis. “At


</p></section><notes></notes></section>