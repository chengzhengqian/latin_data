<section class="div1 language" lang="la"><header><hgroup><h1>Seneca</h1></hgroup></header><section class="div2">
<p><span class="br"></span><span class="lineNumber">4</span><span class="br"></span>tamquam aut curam nostram deserentibus aut auctoritatem contemnentibus. Quid? Gladiatoribus quare populus irascitur et tam inique, ut iniuriam putet, quod non libenter pereunt? Contemni se iudicat et vultu, gestu, ardore a spectatore in adversarium <span class="br"></span><span class="lineNumber">5</span><span class="br"></span> vertitur. Quicquid est tale, non est ira, sed quasi ira, sicut puerorum, qui si ceciderunt, terram verberari volunt et saepe ne sciunt quidem, cur irascantur, sed tantum irascuntur, sine causa et sine iniuria, non tamen sine aliqua iniuriae specie nec sine aliqua poenae cupiditate. Deluduntur itaque imitatione plagarum et simulatis deprecantium lacrimis placantur et falsa ultione falsus dolor tollitur.</p><p><span class="br"></span><span class="lineNumber">1</span><span class="br"></span>3. “Irascimur,” inquit, “saepe non illis qui laeserunt, sed iis qui laesuri sunt; ut scias iram non ex iniuria nasci.” Verum est irasci nos laesuris, sed ipsa cogitatione nos laedunt, et iniuriam qui facturus <span class="br"></span><span class="lineNumber">2</span><span class="br"></span> est iam facit. “Ut scias,” inquit, “non esse iram poenae cupiditatem, infirmissimi saepe potentissimis irascuntur nec poenam concupiscunt quam non sperant.” Primum diximus cupiditatem esse poenae exigendae, non facultatem; concupiscunt autem homines et quae non possunt. Deinde nemo tam humilis est, qui poenam vel summi hominis sperare non possit; ad nocendum potentes sumus. Aristo­telis



</p></section><notes></notes></section>