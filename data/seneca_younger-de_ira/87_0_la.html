<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

consumit enim quidquid in nobis mite placidumque <span class="br"></span><span class="lineNumber">4</span><span class="br"></span> est et acria concitat. Ideo quibus stomachus suspectus est, processuri ad res agendas maioris negotii bilem cibo temperant, quam maxime movet fatigatio, sive quia calorem in media compellit et nocet sanguini cursumque eius venis laborantibus sistit, sive quia corpus attenuatum et infirmum incumbit animo; certe ob eandem causam iracundiores sunt valetudine aut aetate fessi. Fames quoque et sitis ex isdem causis vitanda est; exasperat <span class="br"></span><span class="lineNumber">5</span><span class="br"></span> et incendit animos. Vetus dictum est a lasso rixam quaeri; aeque autem et ab esuriente et a sitiente et ab omni homine quem aliqua res urit. Nam ut ulcera ad levem tactum, deinde etiam ad suspicionem tactus condolescunt, ita animus adfectus minimis offenditur, adeo ut quosdam salutatio et epistula et oratio et interrogatio in litem evocent. Numquam sine querella aegra tanguntur.</p><p><span class="br"></span><span class="lineNumber">1</span><span class="br"></span>10. Optimum est itaque ad primum mali sensum mederi sibi, tum verbis quoque suis minimum libertatis <span class="br"></span><span class="lineNumber">2</span><span class="br"></span> dare et inhibere impetum. Facile est autem adfectus suos, cum primum oriuntur, deprehendere; morborum signa praecurrunt. Quemadmodum tempestatis ac pluviae ante ipsas notae veniunt, ita irae, amoris omniumque istarum procellarum animos <span class="br"></span><span class="lineNumber">3</span><span class="br"></span> vexantium sunt quaedam praenuntia. Qui comitiali vitio solent corripi, iam adventare valetudinem intellegunt, si calor summa deseruit et incertum

</p></section><notes></notes></section>