<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
possunt, huius incitata et se ipsa rapiens violentia non paulatim procedit sed, dum incipit, tota est; nec aliorum more vitiorum sollicitat animos, sed abducit et impotentes sui cupidosque vel communis mali exagitat, nec in ea tantum in quae destinavit, <span class="br"></span><span class="lineNumber">4</span><span class="br"></span> sed in occurrentia obiter<a class="footnoteLink" href="#note_LCL214_254_1" id="target_note_LCL214_254_1"><sup>1</sup></a> furit. Cetera vitia impellunt animos, ira praecipitat. Etiam si resistere contra affectus suos non licet, at certe affectibus ipsis licet stare; haec non secus quam fulmina procellaeque et si qua alia irrevocabilia sunt, quia non eunt, sed cadunt, vim suam magis ac magis <span class="br"></span><span class="lineNumber">5</span><span class="br"></span> intendit. Alia vitia a ratione, hoc a sanitate desciscit; alia accessus lenes habent et incrementa fallentia; in iram deiectus animorum est. Nulla itaque res urget magis attonita et in vires suas prona et, sive successit, superba, sive frustratur, insana; ne repulsa quidem in taedium acta, ubi adversarium fortuna subduxit, in se ipsa morsus suos vertit. Nec refert quantum sit ex quo surrexerit; ex levissimis enim in maxima evadit.</p><p><span class="br"></span><span class="lineNumber">1</span><span class="br"></span>2. Nullam transit aetatem, nullum hominum genus excipit. Quaedam gentes beneficio egestatis non novere luxuriam; quaedam, quia exercitae et vagae sunt, effugere pigritiam; quibus incultus mos agrestisque vita est, circumscriptio ignota est et fraus et quodcumque in foro malum nascitur. Nulla gens est, quam non ira instiget, tam inter Graios


</p></section><notes><section class="footnotes"><ul><li class="note" id="note_LCL214_254_1"><a class="footnoteCrossrefLink" href="#target_note_LCL214_254_1" title="Click to highlight in text"><sup class="lineRef">1</sup>obiter <span class="italic">A</span><sup>1</sup>: ob iter <span class="italic">C. F. W. MÃ¼ller.</span></a></li><script type="text/javascript">document.getElementById('note_LCL214_254_1').style.display = "none";</script></ul></section></notes></section>