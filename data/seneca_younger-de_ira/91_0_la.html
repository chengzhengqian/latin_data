<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

sibi in suos potestatem et ob peccatum quoddam commotior: “Tu,” inquit, “Speusippe, servulum <span class="br"></span><span class="lineNumber">7</span><span class="br"></span> istum verberibus obiurga; nam ego irascor.” Ob hoc non cecidit, propter quod alius cecidisset. “Irascor,” inquit; “plus faciam quam oportet, libentius faciam; non sit iste servus in eius potestate qui in sua non est.” Aliquis vult irato committi ultionem, cum Plato sibi ipse imperium abrogaverit? Nihil tibi liceat, dum irasceris. Quare? Quia vis omnia licere.</p><p><span class="br"></span><span class="lineNumber">1</span><span class="br"></span>13. Pugna tecum ipse! Si vis<a class="footnoteLink" href="#note_LCL214_286_1" id="target_note_LCL214_286_1"><sup>1</sup></a> vincere iram, non potest te ilia. Incipis vincere, si absconditur, si illi exitus non datur. Signa eius obruamus et illam quantum fieri potest occultam secretamque teneamus. <span class="br"></span><span class="lineNumber">2</span><span class="br"></span> Cum magna id nostra molestia fiet, cupit enim exilire et incendere oculos et mutare faciem; sed si eminere illi extra nos licuit, supra nos est. In imo pectoris secessu recondatur feraturque, non ferat; immo in contrarium omnia eius indicia flectamus. Vultus remittatur, vox lenior sit, gradus lentior; paulatim <span class="br"></span><span class="lineNumber">3</span><span class="br"></span> cum exterioribus interiora formantur. In Socrate irae signum erat vocem summittere, loqui parcius. Apparebat tunc illum sibi obstare. Deprendebatur itaque a familiaribus et coarguebatur, nec erat illi exprobratio latitantis irae ingrata. Quidni gauderet,


</p></section><notes><section class="footnotes"><ul><li class="note" id="note_LCL214_286_1"><a class="footnoteCrossrefLink" href="#target_note_LCL214_286_1" title="Click to highlight in text"><sup class="lineRef">1</sup>vis <span class="italic">added by Hermes, after Madvig</span>.</a></li><script type="text/javascript">document.getElementById('note_LCL214_286_1').style.display = "none";</script></ul></section></notes></section>