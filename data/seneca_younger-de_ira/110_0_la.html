<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
renovaveris, sua sponte ira discedet et vires illi dies subtrahet. Quanto satius est a te illam vinci quam a se!</p><p><span class="br"></span><span class="lineNumber">1</span><span class="br"></span>28. Huic irasceris, deinde illi; servis, deinde libertis; parentibus, deinde liberis; notis, deinde ignotis; ubique enim causae supersunt, nisi deprecator animus accessit. Hinc te illo furor rapiet, illinc alio, et novis subinde irritamentis orientibus continuabitur rabies. Age, infelix, ecquando amabis? O quam bonum tempus in re mala perdis! <span class="br"></span><span class="lineNumber">2</span><span class="br"></span> Quanto nunc erat satius amicos parare, inimicos mitigare, rem publicam administrare, transferre in res domesticas operam, quam circumspicere, quid alicui facere possis mali, quod aut dignitati eius aut patrimonio aut corpori vulnus infligas, cum id tibi contingere sine certamine ac periculo non possit, <span class="br"></span><span class="lineNumber">3</span><span class="br"></span> etiam si cum inferiore concurses! Vinctum licet accipias et ad arbitrium tuum omni patientiae expositum; saepe nimia vis caedentis aut articulum loco movit aut nervum in his quos fregerat dentibus fixit. Multos iracundia mancos, multos debiles fecit, etiam ubi patientem est<a class="footnoteLink" href="#note_LCL214_324_1" id="target_note_LCL214_324_1">1</a> nancta materiam. Adice nunc quod nihil tam imbecille natum est, ut sine elidentis periculo pereat; imbecillos valentissimis <span class="br"></span><span class="lineNumber">4</span><span class="br"></span> alias dolor, alias casus exaequat. Quid, quod pleraque eorum, propter quae irascimur, offendunt nos magis quam laedunt? Multum autem interest,


</p></section><notes><section class="footnotes"><ul><li class="note" id="note_LCL214_324_1"><a class="footnoteCrossrefLink" href="#target_note_LCL214_324_1" title="Click to highlight in text"><sup class="lineRef">1</sup>est <span class="italic">added by Petschenig.</span></a></li><script type="text/javascript">document.getElementById('note_LCL214_324_1').style.display = "none";</script></ul></section></notes></section>