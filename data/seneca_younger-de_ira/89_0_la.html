<section class="div1 language" lang="la"><header><hgroup><h1>Seneca</h1></hgroup></header><section class="div2">
<p><span class="br"></span><span class="lineNumber">2</span><span class="br"></span>Circumscribenda multis modis ira est; pleraque in lusum iocumque vertantur. Socraten aiunt colapho percussum nihil amplius dixisse quam molestum esse, quod nescirent homines, quando <span class="br"></span><span class="lineNumber">3</span><span class="br"></span> cum galea prodire deberent. Non quemadmodum facta sit iniuria refert, sed quemadmodum lata; nec video quare difficilis sit moderatio, cum sciam tyrannorum quoque tumida et fortuna et licentia <span class="br"></span><span class="lineNumber">4</span><span class="br"></span> ingenia familiarem sibi saevitiam repressisse. Pisistratum certe, Atheniensium tyrannum, memoriae proditur, cum multa in crudelitatem eius ebrius conviva dixisset nec deessent qui vellent manus ei commodare, et alius hinc alius illinc faces subderent, placido animo tulisse et hoc irritantibus respondisse, non magis illi se suscensere quam si quis obligatis oculis in se incurrisset.</p><p><span class="br"></span><span class="lineNumber">1</span><span class="br"></span>12. Magna pars querellas manu fecit aut falsa suspicando aut levia adgravando. Saepe ad nos ira venit, saepius nos ad illam. Quae numquam arcessenda <span class="br"></span><span class="lineNumber">2</span><span class="br"></span> est; etiam cum incidit, reiciatur. Nemo dicit sibi: “Hoc propter quod irascor aut feci aut fecisse potui”; nemo animum facientis, sed ipsum aestimat factum. Atqui ille intuendus est, voluerit an incident, coactus sit an deceptus, odium secutus sit

</p></section><notes></notes></section>