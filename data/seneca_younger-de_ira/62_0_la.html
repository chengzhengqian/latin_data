<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
<span class="br"></span><span class="lineNumber">8</span><span class="br"></span> qui non pepercit suae. Aliena vitia in oculis habemus, a tergo nostra sunt; inde est quod tempestiva filii convivia pater deterior filio castigat, et nihil alienae luxuriae ignoscit qui nihil suae negavit, et homicidae tyrannus irascitur, et punit furta sacrilegus. Magna pars hominum est quae non peccatis irascitur sed peccantibus. Faciet nos moderatiores respectus nostri, si consuluerimus nos: “Numquid et ipsi aliquid tale commisimus? Numquid sic erravimus? Expeditne nobis ista damnare?”</p><p><span class="br"></span><span class="lineNumber">1</span><span class="br"></span>29. Maximum remedium irae mora est. Hoc ab illa pete initio, non ut ignoscat, sed ut iudicet: graves habet impetus primos; desinet, si expectat. Nec universam illam temptaveris tollere; tota vincetur, <span class="br"></span><span class="lineNumber">2</span><span class="br"></span> dum partibus carpitur. Ex is, quae nos offendunt, alia renuntiantur nobis, alia ipsi audimus aut videmus. De iis, quae narrata sunt, non debemus cito credere; multi mentiuntur, ut decipiant, multi, quia decepti sunt. Alius criminatione gratiam captat et fingit iniuriam, ut videatur doluisse factam; est aliquis malignus et qui amicitias cohaerentis diducere velit; est subdicax<a class="footnoteLink" href="#note_LCL214_228_1" id="target_note_LCL214_228_1"><sup>1</sup></a> et qui spectare ludos cupiat et ex <span class="br"></span><span class="lineNumber">3</span><span class="br"></span> longinquo tutoque speculetur quos conlisit. De parvola summa iudicaturo tibi res sine teste non probaretur, testis sine iureiurando non valeret,</p>
</section><notes><section class="footnotes"><ul><li class="note" id="note_LCL214_228_1"><a class="footnoteCrossrefLink" href="#target_note_LCL214_228_1" title="Click to highlight in text"><sup class="lineRef">1</sup>subdicax <span class="italic">Badstübner</span>: subprocax <span class="italic">Lipsius</span>: suspicax <span class="italic">AL</span>.</a></li><script type="text/javascript">document.getElementById('note_LCL214_228_1').style.display = "none";</script></ul></section></notes></section>