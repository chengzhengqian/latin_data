<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

an praemium, sibi morem gesserit an manum alteri commodaverit. Aliquid aetas peccantis facit, aliquid fortuna, ut ferre aut pati<a class="footnoteLink" href="#note_LCL214_284_1" id="target_note_LCL214_284_1"><sup>1</sup></a> aut humanum sit aut <span class="br"></span><span class="lineNumber">3</span><span class="br"></span> humile.<a class="footnoteLink" href="#note_LCL214_284_2" id="target_note_LCL214_284_2"><sup>2</sup></a> Eo nos loco constituamus, quo ille est cui irascimur; nunc facit nos iracundos iniqua nostri aestimatio et quae facere vellemus pati nolumus. <span class="br"></span><span class="lineNumber">4</span><span class="br"></span> Nemo se differt; atqui maximum remedium irae dilatio est, ut primus eius fervor relanguescat et caligo quae premit mentem aut residat aut minus densa sit. Quaedam ex his, quae te praecipitem ferebant, hora, non tantum dies molliet, quaedam ex toto evanescent; si nihil egerit petita advocatio, apparebit iam iudicium esse, non iram. Quidquid voles quale sit scire, tempori trade; nihil diligenter <span class="br"></span><span class="lineNumber">5</span><span class="br"></span> in fluctu cernitur. Non potuit impetrare a se Plato tempus, cum servo suo irasceretur, sed ponere illum statim tunicam et praebere scapulas verberibus iussit sua manu ipse caesurus; postquam intellexit irasci se, sicut sustulerat manum suspensam detinebat et stabat percussuro similis; interrogatus deinde ab amico, qui forte intervenerat, quid ageret: “Exigo,” inquit, “poenas ab homine iracundo.” <span class="br"></span><span class="lineNumber">6</span><span class="br"></span> Velut stupens gestum illum saevituri deformem sapienti viro servabat, oblitus iam servi, qui a alium quem potius castigaret invenerat. Itaque abstulit



</p></section><notes><section class="footnotes"><ul><li class="note" id="note_LCL214_284_1"><a class="footnoteCrossrefLink" href="#target_note_LCL214_284_1" title="Click to highlight in text"><sup class="lineRef">1</sup>aut pati <span class="italic">A</span>: ac pati <span class="italic">Hermes, after Lipsius</span>.</a></li><script type="text/javascript">document.getElementById('note_LCL214_284_1').style.display = "none";</script><li class="note" id="note_LCL214_284_2"><a class="footnoteCrossrefLink" href="#target_note_LCL214_284_2" title="Click to highlight in text"><sup class="lineRef">2</sup>humile <span class="italic">A</span>: non humile <span class="italic">Hermes, after Madvig</span>.</a></li><script type="text/javascript">document.getElementById('note_LCL214_284_2').style.display = "none";</script></ul></section></notes></section>