<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
tractandam, potestatem vitae necisque; male irato ferrum committitur.</p><p><span class="br"></span><span class="lineNumber">1</span><span class="br"></span>20. Ne illud quidem iudicandum est, aliquid iram ad magnitudinem animi conferre. Non est enim illa magnitudo; tumor est. Nec corporibus copia vitiosi umoris intentis morbus incrementum est sed pestilens <span class="br"></span><span class="lineNumber">2</span><span class="br"></span> abundantia. Omnes, quos vecors animus supra cogitationes extollit humanas, altum quiddam et sublime spirare se credunt; ceterum nil solidi subest, sed in ruinam prona sunt quae sine fundamentis crevere. Non habet ira cui insistat. Non ex firmo mansuroque oritur, sed ventosa et inanis est tantumque abest a magnitudine animi, quantum a fortitudine audacia, a fiducia insolentia, ab austeritate tristitia, a severitate <span class="br"></span><span class="lineNumber">3</span><span class="br"></span> crudelitas. Multum, inquam, interest inter sublimem animum et superbum. Iracundia nihil amplum decorumque molitur; contra mihi videtur veternosi et infelicis animi, imbecillitatis sibi conscii, saepe indolescere, ut exulcerata et aegra corpore, quae ad tactus levissimos gemunt. Ita ira muliebre maxime ac puerile vitium est. “At incidit et in viros.” Nam viris quoque puerilia ac muliebria ingenia sunt. <span class="br"></span><span class="lineNumber">4</span><span class="br"></span> “Quid ergo? Non aliquae voces ab iratis emittuntur quae magno emissae videantur animo?” Immo<a class="footnoteLink" href="#note_LCL214_160_1" id="target_note_LCL214_160_1"><sup>1</sup></a> veram ignorantibus magnitudinem, qualis illa dira et abominanda: “Oderint, dum metuant.” Sullano scias saeculo scriptam. Nescio utrum sibi peius




</p></section><notes><section class="footnotes"><ul><li class="note" id="note_LCL214_160_1"><a class="footnoteCrossrefLink" href="#target_note_LCL214_160_1" title="Click to highlight in text"><sup class="lineRef">1</sup>immo <span class="italic">added by Madvig.</span></a></li><script type="text/javascript">document.getElementById('note_LCL214_160_1').style.display = "none";</script></ul></section></notes></section>