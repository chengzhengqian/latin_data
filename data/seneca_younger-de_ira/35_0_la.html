<section class="div1 language" lang="la"><header><hgroup><h1>Seneca</h1></hgroup></header><section class="div2">
<p><span class="br"></span><span class="lineNumber">1</span><span class="br"></span>4. Et ut scias quemadmodum incipiant adfectus aut crescant aut efferantur, est primus motus non voluntarius, quasi praeparatio adfectus et quaedam comminatio; alter cum voluntate non contumaci, tamquam oporteat me vindicari, cum laesus sim, aut oporteat hunc poenas dare, cum scelus fecerit; tertius motus est iam impotens, qui non si oportet ulcisci vult, <span class="br"></span><span class="lineNumber">2</span><span class="br"></span> sed utique, qui rationem evicit. Primum illum animi ictum effugere ratione non possumus, sicut ne illa quidem quae diximus accidere corporibus, ne nos oscitatio aliena sollicitet, ne oculi ad intentationem subitam digitorum conprimantur. Ista non potest ratio vincere, consuetudo fortasse et adsidua observatio extenuat. Alter ille motus, qui iudicio nascitur, iudicio tollitur.</p><p><span class="br"></span><span class="lineNumber">1</span><span class="br"></span>5. Illud etiamnunc quaerendum est, ii qui vulgo saeviunt et sanguine humano gaudent an irascantur, cum eos occidunt, a quibus nec acceperunt iniuriam nec accepisse ipsi se existimant; qualis fuit Apollodorus <span class="br"></span><span class="lineNumber">2</span><span class="br"></span> aut Phalaris. Haec non est ira, feritas est; non enim quia accepit iniuriam nocet, sed parata est, dum noceat, vel accipere, nec illi verbera lacerationesque <span class="br"></span><span class="lineNumber">3</span><span class="br"></span> in ultionem petuntur sed in voluptatem. Quid ergo est<a class="footnoteLink" href="#note_LCL214_174_1" id="target_note_LCL214_174_1"><sup>1</sup></a>? Origo huius mali ab ira est, quae ubi




</p></section><notes><section class="footnotes"><ul><li class="note" id="note_LCL214_174_1"><a class="footnoteCrossrefLink" href="#target_note_LCL214_174_1" title="Click to highlight in text"><sup class="lineRef">1</sup>est <span class="italic">Hermes after Gertz.</span></a></li><script type="text/javascript">document.getElementById('note_LCL214_174_1').style.display = "none";</script></ul></section></notes></section>