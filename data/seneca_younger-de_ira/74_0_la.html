<section class="div1 language" lang="la"><header><hgroup><h1>Seneca</h1></hgroup></header><section class="div2">
</section>
<section class="div2">
<h2>Liber V</h2>
<h2><span class="sc">ad novatvm</span><span class="linebreak"></span>DE IRA</h2>
<h2><span class="sc">liber iii</span></h2>
<p><span class="br"></span><span class="lineNumber">1</span><span class="br"></span>1. Quod maxime desiderasti, Novate, nunc facere temptabimus, iram excidere animis aut certe refrenare et impetus eius inhibere. Id aliquando palam aperteque faciendum est, ubi minor vis mali patitur, aliquando ex occulto, ubi nimium ardet omnique impedimento exasperatur et crescit; refert quantas vires quamque integras habeat, utrum reverberanda et agenda retro sit an cedere ei debeamus, dum tempestas prima desaevit, ne remedia ipsa secum ferat.</p>
<p><span class="br"></span><span class="lineNumber">2</span><span class="br"></span>Consilium pro moribus cuiusque capiendum erit; quosdam enim preces vincunt; quidam insultant instantque summissis, quos terrendo placabimus; alios obiurgatio, alios confessio, alios pudor coepto deiecit, alios mora, lentum praecipitis mali remedium, <span class="br"></span><span class="lineNumber">3</span><span class="br"></span> ad quod novissime descendendum est. Ceteri enim adfectus dilationem recipiunt et curari tardius 
</p></section><notes></notes></section>