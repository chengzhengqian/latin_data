<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>sunt. Contra primas itaque causas pugnare debemus. Causa autem iracundiae opinio iniuriae est, cui non facile credendum est. Ne apertis quidem manifestisque statim accedendum; quaedam enim <span class="br"></span><span class="lineNumber">3</span><span class="br"></span> falsa veri speciem ferunt. Dandum semper est tempus; veritatem dies aperit. Ne sint aures criminantibus faciles; hoc humanae naturae vitium suspectum notumque nobis sit, quod, quae inviti audimus, libenter credimus et, antequam iudicemus, <span class="br"></span><span class="lineNumber">4</span><span class="br"></span> irascimur. Quid, quod non criminationibus tantum, sed suspicionibus impellimur et ex vultu risuque alieno peiora interpretati innocentibus irascimur? Itaque agenda est contra se causa absentis et in suspenso ira retinenda; potest enim poena dilata exigi, non potest exacta revocari.</p><p><span class="br"></span><span class="lineNumber">1</span><span class="br"></span>23. Notus est ille tyrannicida, qui imperfecto opere comprehensus et ab Hippia tortus, ut conscios indicaret, circumstantes amicos tyranni nominavit quibusque maxime caram salutem eius sciebat; et cum ille singulos, ut nominati erant, occidi iussisset, interroganti, ecquis superesset, “Tu,” inquit, “solus; neminem enim alium cui carus esses reliqui.” Effecit ira, ut tyrannus tyrannicidae manus accommodaret <span class="br"></span><span class="lineNumber">2</span><span class="br"></span> et praesidia sua gladio suo caederet. Quanto animosius




</p></section><notes></notes></section>