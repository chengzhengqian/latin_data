<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
capillis offensus, rogante patre ut salutem sibi filii concederet, quasi de supplicio admonitus duci protinus iussit; ne tamen omnia inhumane faceret adversum patrem, ad cenam illum eo die <span class="br"></span><span class="lineNumber">4</span><span class="br"></span> invitavit. Venit Pastor vultu nihil exprobrante. Propinavit illi Caesar heminam et posuit illi custodem; perduravit miser, non aliter quam si fili sanguinem biberet. Unguentum et coronas misit et observare iussit an sumeret; sumpsit. Eo die, quo filium extulerat, immo quo non extulerat, iacebat conviva centesimus et potiones vix honestas natalibus liberorum podagricus senex hauriebat, cum interim non lacrimam emisit, non dolorem aliquo signo erumpere passus est; cenavit tamquam pro filio exorasset. <span class="br"></span><span class="lineNumber">5</span><span class="br"></span> Quaeris, quare? Habebat alterum. Quid ille Priamus? Non dissimulavit iram et regis genua complexus est, funestam perfusamque cruore fili manum ad os suum retulit, cenavit? Sed tamen sine unguento, sine coronis, et illum hostis saevissimus multis solaciis, ut cibum caperet, hortatus est, non ut pocula ingentia super caput posito custode <span class="br"></span><span class="lineNumber">6</span><span class="br"></span> siccaret. Contempsisses<a class="footnoteLink" href="#note_LCL214_240_1" id="target_note_LCL214_240_1"><sup>1</sup></a> Romanum patrem, si sibi timuisset; nunc iram compescuit pietas. Dignus fuit cui permitteretur a convivio ad ossa fili legenda




</p></section><notes><section class="footnotes"><ul><li class="note" id="note_LCL214_240_1"><a class="footnoteCrossrefLink" href="#target_note_LCL214_240_1" title="Click to highlight in text"><sup class="lineRef">1</sup>contempsisses <span class="italic">Hermes, after Gertz</span>: contempsisset <span class="italic">AL.</span></a></li><script type="text/javascript">document.getElementById('note_LCL214_240_1').style.display = "none";</script></ul></section></notes></section>