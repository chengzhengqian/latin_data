<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

concitatio, quae nihil moveat in vultu. Quid ergo interest? Quod alii affectus apparent, hic eminet.</p>
<p><span class="br"></span><span class="lineNumber">1</span><span class="br"></span>2. Iam vero si effectus eius damnaque intueri velis, nulla pestis humano generi pluris stetit. Videbis caedes ac venena et reorum mutuas sordes et urbium clades et totarum exitia gentium et principum sub civili hasta capita venalia et subiectas tectis faces nec intra moenia coercitos ignes sed ingentia spatia regionum <span class="br"></span><span class="lineNumber">2</span><span class="br"></span> hostili flamma relucentia. Aspice nobilissimarum civitatum fundamenta vix notabilia; has ira deiecit. Aspice solitudines per multa milia sine habitatore desertas; has ira exhausit. Aspice tot memoriae proditos duces mali exempla fati; alium ira in cubili suo confodit, alium intra sacra mensae iura percussit, alium intra leges celebrisque spectaculum fori lancinavit, alium filii parricidio dare sanguinem iussit, alium servili manu regalem aperire iugulum, alium <span class="br"></span><span class="lineNumber">3</span><span class="br"></span> in cruce membra distendere. Et adhuc singulorum supplicia narro; quid, si tibi libuerit relictis in quos ira viritim exarsit aspicere caesas gladio contiones et plebem immisso milite contrucidatam et in perniciem promiscuam totos populos capitis damnatos<a class="footnoteLink" href="#note_LCL214_110_1" id="target_note_LCL214_110_1"><sup>1</sup></a></p>
</section><notes><section class="footnotes"><ul><li class="note" id="note_LCL214_110_1"><a class="footnoteCrossrefLink" href="#target_note_LCL214_110_1" title="Click to highlight in text"><sup class="lineRef">1</sup>damnatos <span class="italic">restored by Madvig, after which a leaf or more of the <span class="sc">ms.</span> has been lost.</span></a></li><script type="text/javascript">document.getElementById('note_LCL214_110_1').style.display = "none";</script></ul></section></notes></section>