<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

ne recidat; ipsum quoque impetum, quem non audet lenire, fallet; removebit omnia ultionis instrumenta, simulabit iram, ut tamquam adiutor et doloris comes plus auctoritatis in consiliis habeat, moras nectet et, dum maiorem poenam quaerit, <span class="br"></span><span class="lineNumber">4</span><span class="br"></span> praesentem differet. Omni arte requiem furori dabit. Si vehementior erit, aut pudorem illi cui non resistat incutiet aut metum; si infirmior, sermones inferet vel gratos vel novos et cupiditate cognoscendi avocabit. Medicum aiunt, cum regis filiam curare deberet nec sine ferro posset, dum tumentem mammam leniter fovet, scalpellum spongea tectum induxisse. Repugnasset puella remedio palam admoto, eadem, quia non expectavit, dolorem tulit. Quaedam non nisi decepta sanantur.</p>
<p><span class="br"></span><span class="lineNumber">1</span><span class="br"></span>40. Alteri dices: “Vide ne inimicis iracundia tua voluptati sit,” alteri: “Vide ne magnitudo animi tui creditumque apud plerosque robur cadat. Indignor me hercules et non invenio dolendi modum, sed tempus expectandum est; dabit poenas; serva istud in animo tuo; cum potueris, et pro mora reddes.” Castigare vero irascentem et ultro obirasci <span class="br"></span><span class="lineNumber">2</span><span class="br"></span> incitare est; varie adgredieris blandeque, nisi forte tanta persona eris, ut possis iram comminuere, 
</p></section><notes></notes></section>