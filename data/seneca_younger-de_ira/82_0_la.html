<section class="div1 language" lang="la"><header><hgroup><h1>Seneca</h1></hgroup></header><section class="div2">
<p>Aut potentior te aut imbecillior laesit; si imbecillior, parce illi, si potentior, tibi.</p><p><span class="br"></span><span class="lineNumber">1</span><span class="br"></span>6. Nullum est argumentum magnitudinis certius quam nihil posse quo instigeris accidere. Pars superior mundi et ordinatior ac propinqua sideribus nec in nubem cogitur nec in tempestatem impellitur nec versatur in turbinem; omni tumultu caret, inferiora fulminantur. Eodem modo sublimis animus, quietus semper et in statione tranquilla conlocatus, omnia infra<a class="footnoteLink" href="#note_LCL214_268_1" id="target_note_LCL214_268_1"><sup>1</sup></a> se premens, quibus ira contrahitur, modestus et venerabilis est et dispositus; quorum <span class="br"></span><span class="lineNumber">2</span><span class="br"></span> nihil invenies in irato. Quis enim traditus dolori et furens non primam reiecit verecundiam? Quis impetu turbidus et in aliquem ruens non quidquid in se venerandi habuit abiecit? Cui officiorum numerus aut ordo constitit incitato? Quis linguae temperavit? Quis ullam partem corporis tenuit? <span class="br"></span><span class="lineNumber">3</span><span class="br"></span> Quis se regere potuit immissum? Proderit nobis illud Democriti salutare praeceptum, quo monstratur tranquillitas, si neque privatim neque publice multa aut maiora viribus nostris egerimus. Numquam tam feliciter in multa discurrenti negotia dies transit, ut non aut ex homine aut ex re offensa <span class="br"></span><span class="lineNumber">4</span><span class="br"></span> nascatur, quae animum in iras paret. Quemadmodum per frequentia urbis loca properanti in multos incursitandum est et aliubi labi necesse est, aliubi





</p></section><notes><section class="footnotes"><ul><li class="note" id="note_LCL214_268_1"><a class="footnoteCrossrefLink" href="#target_note_LCL214_268_1" title="Click to highlight in text"><sup class="lineRef">1</sup>infra <span class="italic">inferior <span class="sc">mss</span></span>.: intra <span class="italic">AL</span>.</a></li><script type="text/javascript">document.getElementById('note_LCL214_268_1').style.display = "none";</script></ul></section></notes></section>