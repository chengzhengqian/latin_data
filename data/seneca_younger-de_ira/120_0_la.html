<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

inimicus esset. Vis tu aequo animo pati candidatus suffragia!</p><p><span class="br"></span><span class="lineNumber">1</span><span class="br"></span>38. Contumeliam tibi fecit aliquis. Numquid maiorem quam Diogeni philosopho Stoico, cui de ira cum maxime disserenti adulescens protervus inspuit? Tulit hoc ille leniter et sapienter: “Non quidem,” inquit, “irascor, sed dubito tamen an <span class="br"></span><span class="lineNumber">2</span><span class="br"></span> oporteat irasci.” Quanto Cato<a class="footnoteLink" href="#note_LCL214_344_1" id="target_note_LCL214_344_1">1</a> noster melius! Qui, cum agenti causam in frontem mediam quantum poterat attracta pingui saliva inspuisset Lentulus ille patrum nostrorum memoria factiosus et impotens, abstersit faciem et: “Adfirmabo,” inquit, “omnibus, Lentule, falli eos qui te negant os habere.”</p>
<p><span class="br"></span><span class="lineNumber">1</span><span class="br"></span>39. Contigit iam nobis, Novate, bene componere animum; aut non sentit iracundiam aut superior est. Videamus quomodo alienam leniamus; nec enim sani esse tantum volumus, sed sanare.</p>
<p><span class="br"></span><span class="lineNumber">2</span><span class="br"></span>Primam iram non audebimus oratione mulcere. Surda est et amens; dabimus illi spatium. Remedia in remissionibus prosunt. Nec oculos tumentis temptamus vim rigentem movendo incitaturi, nec cetera vitia, dum fervent. Initia morborum quies <span class="br"></span><span class="lineNumber">3</span><span class="br"></span> curat. “Quantulum,” inquis, “prodest remedium tuum, si sua sponte desinentem iram placat!” Primum, ut citius desinat, efficit; deinde custodit,




</p></section><notes><section class="footnotes"><ul><li class="note" id="note_LCL214_344_1"><a class="footnoteCrossrefLink" href="#target_note_LCL214_344_1" title="Click to highlight in text"><sup class="lineRef">1</sup>Cato <span class="italic">added by Fickert</span>: quanto noster <span class="italic">A.</span></a></li><script type="text/javascript">document.getElementById('note_LCL214_344_1').style.display = "none";</script></ul></section></notes></section>