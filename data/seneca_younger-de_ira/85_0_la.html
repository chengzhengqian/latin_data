<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

inter placida dediscitur. Accedit huc, quod non tantum exemplo melior fit qui cum quietis hominibus vivit, sed quod causas irascendi non invenit nec vitium suum exercet. Fugere itaque debebit omnis quos irritaturos iracundiam sciet. <span class="br"></span><span class="lineNumber">4</span><span class="br"></span> “Qui sunt,” inquis, “isti?” Multi ex variis causis idem facturi: offendet te superbus contemptu, dicax contumelia, petulans iniuria. lividus malignitate, pugnax contentione, ventosus et mendax vanitate; non feres a suspicioso timeri, a pertinace vinci, a <span class="br"></span><span class="lineNumber">5</span><span class="br"></span> delicato fastidiri. Elige simplices, faciles, moderatos, qui iram tuam nec evocent et ferant. Magis adhuc proderunt summissi et humani et dulces, non tamen usque in adulationem, nam iracundos nimia assentatio <span class="br"></span><span class="lineNumber">6</span><span class="br"></span> offendit. Erat certe amicus noster vir bonus, sed irae paratioris, cui non magis tutum erat blandiri quam male dicere.</p>
<p>Caelium oratorem fuisse iracundissimum constat. Cum quo, ut aiunt, cenabat in cubiculo lectae patientiae cliens, sed difficile erat illi in copulam coniecto rixam eius cum quo cohaerebat effugere; optimum iudicavit quidquid dixisset sequi et secundas agere. Non tulit Caelius adsentientem et exclamavit: “Dic aliquid contra, ut duo simus!” Sed ille quoque, quod non irasceretur iratus, cito sine adver­sario 
</p></section><notes></notes></section>