<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
<span class="br"></span><span class="lineNumber">6</span><span class="br"></span> infestam pariter invisamque. Vel, si videtur, sit qualis apud vates nostros est:</p>
<blockquote><p>
<span class="line">Sanguineum quatiens dextra Bellona flagellum,</span><span class="linebreak"></span>
<span class="line">aut scissa gaudens vadit Discordia palla,</span><span class="linebreak"></span>
</p></blockquote>
<p class="noindent">aut si qua magis dira facies excogitari diri adfectus potest.</p><p><span class="br"></span><span class="lineNumber">1</span><span class="br"></span>36. Quibusdam, ut ait Sextius, iratis profuit aspexisse speculum; perturbavit illos tanta mutatio sui; velut in rem praesentem adducti non agnoverunt se. Et quantulum ex vera deformitate imago illa <span class="br"></span><span class="lineNumber">2</span><span class="br"></span> speculo repercussa reddebat? Animus si ostendi et si in ulla materia perlucere posset, intuentis nos confunderet ater maculosusque et aestuans et distortus et tumidus. Nunc quoque tanta deformitas eius est per ossa carnesque et tot impedimenta effluentis; quid si nudus ostenderetur? <span class="br"></span><span class="lineNumber">3</span><span class="br"></span> Speculo quidem neminem deterritum ab ira credideris: quid ergo est<a class="footnoteLink" href="#note_LCL214_248_1" id="target_note_LCL214_248_1"><sup>1</sup></a>? Qui ad speculum venerat, ut se mutaret, iam mutaverat; iratis quidem nulla est formonsior effigies quam atrox et horrida, qualesque esse etiam videri volunt.</p>
<p><span class="br"></span><span class="lineNumber">4</span><span class="br"></span>Magis illud videndum est, quam multis ira per se nocuerit. Alii nimio fervore rupere venas et sanguinem supra vires elatus clamor egessit et</p>
</section><notes><section class="footnotes"><ul><li class="note" id="note_LCL214_248_1"><a class="footnoteCrossrefLink" href="#target_note_LCL214_248_1" title="Click to highlight in text"><sup class="lineRef">1</sup>est <span class="italic">added by Gertz.</span></a></li><script type="text/javascript">document.getElementById('note_LCL214_248_1').style.display = "none";</script></ul></section></notes></section>