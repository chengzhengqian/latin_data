<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
<span class="br"></span><span class="lineNumber">8</span><span class="br"></span>ferro ipsi suo caderent. Non est itaque utilis ne in proeliis quidem aut bellis ira; in temeritatem enim prona est et pericula, dum inferre vult, non cavet. Illa certissima est virtus quae se diu multumque circumspexit et rexit et ex lento ac destinato provexit.</p><p><span class="br"></span><span class="lineNumber">1</span><span class="br"></span>12. “Quid ergo?” inquit, “vir bonus non irascitur, si caedi patrem suum viderit, si rapi matrem?” Non irascetur, sed vindicabit, sed tuebitur. Quid autem times, ne parum magnus illi stimulus etiam sine ira pietas sit? Aut dic eodem modo: “Quid ergo? Cum videat secari patrem suum filiumve, vir bonus non flebit nec linquetur animo?” Quae accidere feminis videmus, quotiens illas levis periculi <span class="br"></span><span class="lineNumber">2</span><span class="br"></span> suspicio perculit. Officia sua vir bonus exsequetur inconfusus, intrepidus; et sic bono viro digna faciet, ut nihil faciat viro indignum. Pater caedetur, defendam; caesus est, exsequar, quia oportet, non quia <span class="br"></span><span class="lineNumber">3</span><span class="br"></span> dolet. “Irascuntur boni viri pro suorum iniuriis.”<a class="footnoteLink" href="#note_LCL214_136_1" id="target_note_LCL214_136_1"><sup>1</sup></a> Cum hoc dicis, Theophraste, quaeris invidiam praeceptis fortioribus et relicto iudice ad coronam venis. Quia unusquisque in eiusmodi suorum casu irascitur, putas iudicaturos homines id fieri debere quod faciunt; fere enim iustum quisque affectum iudicat <span class="br"></span><span class="lineNumber">4</span><span class="br"></span> quem adgnoscit. Sed idem faciunt, si calda non


</p></section><notes><section class="footnotes"><ul><li class="note" id="note_LCL214_136_1"><a class="footnoteCrossrefLink" href="#target_note_LCL214_136_1" title="Click to highlight in text"><sup class="lineRef">1</sup><span class="italic">The words</span> irascuntur . . . iniuriis <span class="italic">Gertz places here; in AL they appear after</span> adgnoscit <span class="italic">below.</span></a></li><script type="text/javascript">document.getElementById('note_LCL214_136_1').style.display = "none";</script></ul></section></notes></section>