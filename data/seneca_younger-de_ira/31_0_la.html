<section class="div1 language" lang="la"><header><hgroup><h1>Seneca</h1></hgroup></header><section class="div2">
</section><section class="div2">
<h2><span class="ac">Liber IV</span></h2>
<h2><span class="sc">ad novatvm</span><span class="linebreak"></span>DE IRA</h2>
<h2><span class="sc">liber ii</span></h2>
<p><span class="br"></span><span class="lineNumber">1</span><span class="br"></span>1. Primus liber, Novate, benigniorem habuit materiam; facilis enim in proclivia vitiorum decursus est. Nunc ad exiliora veniendum est; quaerimus enim ira utrum iudicio an impetu incipiat, id est utrum sua sponte moveatur an quemadmodum pleraque, quae intra nos non<a class="footnoteLink" href="#note_LCL214_166_1" id="target_note_LCL214_166_1"><sup>1</sup></a> insciis nobis oriuntur. <span class="br"></span><span class="lineNumber">2</span><span class="br"></span> Debet autem in haec se demittere disputatio, ut ad illa quoque altiora possit exsurgere. Nam et in corpore nostro ossa nervique et articuli, firmamenta totius et vitalia, minime speciosa visu, prius ordinantur, deinde haec, ex quibus omnis in faciem adspectumque decor est; post haec omnia, qui maxime oculos rapit, color ultimus perfecto iam corpore adfunditur.</p>
<p><span class="br"></span><span class="lineNumber">3</span><span class="br"></span>Iram quin species oblata iniuriae moveat non est dubium; sed utrum speciem ipsa statim sequatur et non accedente animo excurrat, an illo adsentiente




</p></section><notes><section class="footnotes"><ul><li class="note" id="note_LCL214_166_1"><a class="footnoteCrossrefLink" href="#target_note_LCL214_166_1" title="Click to highlight in text"><sup class="lineRef">1</sup>non <span class="italic">added by Hermes.</span></a></li><script type="text/javascript">document.getElementById('note_LCL214_166_1').style.display = "none";</script></ul></section></notes></section>