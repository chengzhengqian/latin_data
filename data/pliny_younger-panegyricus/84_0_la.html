<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> claritatem virtute superasti, deterior
                    esset condicio eorum qui posteros habere nobiles mererentur, quam eorum qui
                    parentes habuissent? O te dignum qui de magistratibus nostris semper haec
                    nunties, nec poenis malorum sed bonorum praemiis bonos<span class="br"></span><span class="lineNumber">3</span><span class="br"></span> facias! Accensa est iuventus erexitque animos ad aemulandum quod
                    laudari videbat, nec fuit quisquam quem non haec cogitatio subiret, cum sciret
                    quidquid a quoque in provinciis bene fieret, omnia<span class="br"></span><span class="lineNumber">4</span><span class="br"></span>
                    te scire. Utile est, Caesar, et salutare praesidibus provinciarum hanc habere
                    fiduciam, paratum esse sanctitati industriae suae maximum praemium,<span class="br"></span><span class="lineNumber">5</span><span class="br"></span> iudicium principis suffragium principis. Adhuc autem
                    quamlibet sincera rectaque ingenia, etsi non detorquebat, hebetabat tamen misera
                    sed vera reputatio:<span class="br"></span><span class="lineNumber">6</span><span class="br"></span> “Vides enim: si quid
                    bene fecero sciet<span class="br"></span><span class="lineNumber">7</span><span class="br"></span> Caesar? aut si scierit
                    testimonium reddet?” Ita eadem illa seu neglegentia seu malignitas
                    principum, cum male consultis impunitatem, recte factis nullum praemium
                    polliceretur, nec illos a crimine et hos<span class="br"></span><span class="lineNumber">8</span><span class="br"></span>
                    deterrebat a laude. At nunc si bene aliquis provinciam rexerit, huic quaesita
                    virtute dignitas offertur. Patet enim omnibus honoris et gloriae campus: ex hoc
                    quisque quod concupiit petat et adsecutus sibi debeat. Provinciis quoque in
                    posterum et iniuriarum metum et accusandi necessitatem remisisti. Nam si </p></section><notes></notes></section>