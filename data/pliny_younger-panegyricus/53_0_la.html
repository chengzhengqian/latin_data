<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent">
<span class="br"></span><span class="lineNumber">8</span><span class="br"></span>hominum genus laetetur et gaudeat. Boni
                    provehuntur; mali, qui est tranquillissimus status civitatis, nec timent nec
                    timentur. Vitiorum paenitentiam exspectas, mederis erroribus sed
                        implorantium,<a class="footnoteLink" href="#note_LCL059_426_1" id="target_note_LCL059_426_1"><sup>1</sup></a> omnibusque quos bonos facis hanc
                    adstruis laudem, ne coegisse videaris.</p>
</section>
<section class="div2">
<p>47. Quid? vitam, quid? mores iuventutis quam principaliter formas! quem honorem
                    dicendi magistris, quam dignationem sapientiae doctoribus habes! ut sub te
                    spiritum et sanguinem et patriam receperunt studia! quae priorum temporum
                    immanitas exsiliis puniebat, cum sibi vitiorum omnium conscius princeps inimicas
                    vitiis artes non odio magis quam reverentia<span class="br"></span><span class="lineNumber">2</span><span class="br"></span>
                    relegaret. At tu easdem artes in complexu oculis auribus habes. Praestas enim
                    quaecumque praecipiunt, tantumque eas diligis quantum ab illis<span class="br"></span><span class="lineNumber">3</span><span class="br"></span> probaris. An quisquam studia humanitatis professus non
                    cum omnia tua tum vel in primis laudibus ferat<span class="br"></span><span class="lineNumber">4</span><span class="br"></span>
                    admissionum tuarum facilitatem? Magno quidem animo parens tuus hanc ante vos
                    principes arcem publicarum aedium nomine inscripserat; frustra tamen, nisi
                    adoptasset qui habitare ut in publicis<span class="br"></span><span class="lineNumber">5</span><span class="br"></span> posset.
                    Quam bene cum titulo isto moribus tuis convenit, quamque omnia sic facis tamquam
                    non alius inscripserit! Quod enim forum, quae templa tam reserata? Non
                    Capitolium ipsaque illa adoptionis tuae sedes magis publica magis omnium. 
                    
                    
                    </p></section><notes><section class="footnotes"><ul><li class="note" id="note_LCL059_426_1"><a class="footnoteCrossrefLink" href="#target_note_LCL059_426_1" title="Click to highlight in text"><sup class="lineRef">1</sup>implorantium <span class="italic">Schwarz:</span> implorantibus <span class="italic">M.</span></a></li><script type="text/javascript">document.getElementById('note_LCL059_426_1').style.display = "none";</script></ul></section></notes></section>