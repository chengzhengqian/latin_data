<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent">experirentur,
                    crescerent de tuo qui crescerent tibi, alimentisque tuis ad stipendia tua
                    pervenirent, tantumque omnes uni tibi quantum parentibus suis<span class="br"></span><span class="lineNumber">4</span><span class="br"></span> quisque deberent. Recte, Caesar, quod spem Romani
                    nominis sumptibus tuis suscipis. Nullum est enim magno principe
                    immortalitatemque merituro impendii genus dignius, quam quod erogatur
                        in<span class="br"></span><span class="lineNumber">5</span><span class="br"></span> posteros. Locupletes ad tollendos liberos
                    ingentia praemia et pares poenae cohortantur, pauperibus<span class="br"></span><span class="lineNumber">6</span><span class="br"></span> educandi una ratio est bonus princeps. Hic fiducia sui procreatos
                    nisi larga manu fovet auget amplectitur, occasum imperii occasum rei publicae
                    accelerat, frustraque proceres plebe neglecta ut desectum corpore caput
                    nutaturumque instabili<span class="br"></span><span class="lineNumber">7</span><span class="br"></span> pondere tuetur. Facile est
                    coniectare quod perceperis gaudium, cum te parentum liberorum, senum
                        infantium<a class="footnoteLink" href="#note_LCL059_380_1" id="target_note_LCL059_380_1"><sup>1</sup></a> clamor exciperet. Haec prima parvulorum
                    civium vox aures tuas imbuit, quibus tu daturus alimenta hoc maximum
                    praestitisti, ne rogarent.</p>
</section>
<section class="div2">
<p>27. Super omnia est tamen quod talis es, ut sub te liberos tollere libeat
                    expediat. Nemo iam parens filio nisi fragilitatis humanae vices horret, nec
                    inter insanabiles morbos principis ira numeratur. Magnum quidem est educandi
                    incitamentum tollere liberos in spem alimentorum, in spem congiariorum; maius
                    tamen in spem libertatis, in spem securitatis.<span class="br"></span><span class="lineNumber">2</span><span class="br"></span>
                    Atque adeo nihil largiatur princeps dum nihil auferat, non alat dum non occidat;
                    nec deerunt qui filios 
                    
                    </p></section><notes><section class="footnotes"><ul><li class="note" id="note_LCL059_380_1"><a class="footnoteCrossrefLink" href="#target_note_LCL059_380_1" title="Click to highlight in text"><sup class="lineRef">1</sup>infantium <span class="italic">H:</span> infantium puerorum <span class="italic">X.</span></a></li><script type="text/javascript">document.getElementById('note_LCL059_380_1').style.display = "none";</script></ul></section></notes></section>