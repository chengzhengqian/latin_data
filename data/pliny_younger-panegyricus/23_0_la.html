<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> Consecuti sunt ut absens quoque de
                    absentibus nemini magis quam tibi crederes.</p>
</section>
<section class="div2">
<p>20. Iam te civium desideria revocabant, amoremque castrorum superabat caritas
                    patriae. Iter inde placidum ac modestum et plane a pace redeuntis.<span class="br"></span><span class="lineNumber">2</span><span class="br"></span> Nec vero ego in laudibus tuis ponam, quod adventum tuum
                    non pater quisquam, non maritus expavit: adfectata aliis castitas, tibi ingenita
                    et innata,<span class="br"></span><span class="lineNumber">3</span><span class="br"></span> interque ea quae imputare non possis.
                    Nullus in exigendis vehiculis tumultus, nullum circa hospitia fastidium; annona
                    quae ceteris; ad hoc comitatus accinctus et parens. Diceres magnum aliquem ducem
                    ac te potissimum ad exercitus ire: adeo nihil aut certe parum intererat inter
                    imperatorem factum<span class="br"></span><span class="lineNumber">4</span><span class="br"></span> et futurum. Quam dissimilis
                    nuper alterius principis transitus! si tamen transitus ille, non populatio fuit,
                    cum abactus hospitium<a class="footnoteLink" href="#note_LCL059_366_1" id="target_note_LCL059_366_1"><sup>1</sup></a> exsereret, omniaque dextera laevaque
                    perusta et attrita, ut si vis aliqua vel ipsi illi barbari quos fugiebat
                    inciderent. Persuadendum provinciis erat illud iter Domitiani fuisse, non
                        principis.<span class="br"></span><span class="lineNumber">5</span><span class="br"></span> Itaque non tam pro tua gloria quam
                    pro utilitate communi edicto subiecisti, quid in utrumque vestrum esset
                    impensum. Adsuescat imperator cum imperio calculum ponere; sic exeat sic redeat
                        
                    
                    </p></section><notes><section class="footnotes"><ul><li class="note" id="note_LCL059_366_1"><a class="footnoteCrossrefLink" href="#target_note_LCL059_366_1" title="Click to highlight in text"><sup class="lineRef">1</sup>abactus hospicium
                        exereret <span class="italic">M, quod tuetur Haupt:</span> exerceret <span class="italic">codex deterior.</span></a></li><script type="text/javascript">document.getElementById('note_LCL059_366_1').style.display = "none";</script></ul></section></notes></section>