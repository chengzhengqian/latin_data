<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> vestigio suo exsiluit? quis exsiluisse
                    sensit? Multa fecimus sponte, plura instinctu quodam et imperio;<span class="br"></span><span class="lineNumber">3</span><span class="br"></span> nam gaudio quoque cogendi vis inest. Num ergo modum ei
                    tua saltern modestia imposuit? Non quanto magis a te reprimebatur exarsimus? non
                    contumacia, Caesar; sed ut in tua potestate est an<span class="br"></span><span class="lineNumber">4</span><span class="br"></span>
                    gaudeamus, ita in quantum nec in nostra. Comprobasti et ipse acclamationum
                    nostrarum fidem lacrimarum tuarum veritate. Vidimus humescentes oculos tuos
                    demissumque gaudio vultum, tantumque<span class="br"></span><span class="lineNumber">5</span><span class="br"></span> sanguinis in
                    ore quantum in animo pudoris. Atque hoc magis incensi sumus ut precaremur, ne
                    quando tibi non eadem causa lacrimarum, utque numquam<span class="br"></span><span class="lineNumber">6</span><span class="br"></span> frontem tuam 〈adduceres〉.<a class="footnoteLink" href="#note_LCL059_496_1" id="target_note_LCL059_496_1"><sup>1</sup></a> Hoc ipsum has
                    nos sedes quasi responsuras interrogemus, viderintne umquam principis lacrimas;
                    at senatus saepe viderunt. Onerasti futuros principes, sed et posteros nostros.
                    Nam et hi a principibus suis exigent, ut eadem audire mereantur, et illi quod
                    non audiant indignabuntur.</p>
</section>
<section class="div2">
<p>74. Nihil magis possum proprie dicere, quam quod dictum est a cuncto senatu:
                    “O te felicem”! Quod cum diceremus, non opes tuas sed animum
                    mirabamur. Ea enim demum vera felicitas, felicitate<span class="br"></span><span class="lineNumber">2</span><span class="br"></span> dignum videri. Sed cum multa illo die dicta sunt sapienter et graviter, tum
                    vel in primis: “Crede nobis, crede tibi.” Magna hoc fiducia
                    nostri, maiore 
                    </p></section><notes><section class="footnotes"><ul><li class="note" id="note_LCL059_496_1"><a class="footnoteCrossrefLink" href="#target_note_LCL059_496_1" title="Click to highlight in text"><sup class="lineRef">1</sup>adduceres <span class="italic">add. Schuster: om. M.</span></a></li><script type="text/javascript">document.getElementById('note_LCL059_496_1').style.display = "none";</script></ul></section></notes></section>