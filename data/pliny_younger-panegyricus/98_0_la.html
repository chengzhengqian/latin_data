<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> quae quantaeque sint huius curae seriae et
                    intentae, et a quibus se in tale otium recipit. Voluptates sunt enim voluptates,
                    quibus optime de cuiusque gravitate<span class="br"></span><span class="lineNumber">9</span><span class="br"></span> sanctitate
                    temperantia creditur. Nam quis adeo dissolutus, cuius non occupationibus aliqua
                    species severitatis insideat? Otio prodimur. An non plerique principes hoc idem
                    tempus in aleam stupra luxum conferebant, cum seriarum laxamenta curarum
                    vitiorum contentione supplerent?</p>
</section>
<section class="div2">
<p>83. Habet hoc primum magna fortuna, quod nihil tectum, nihil occultum esse
                    patitur; principum vero non domus modo sed cubicula ipsa intimosque secessus
                    recludit, omniaque arcana noscenda famae proponit atque explicat. Sed tibi,
                    Caesar, nihil accommodatius fuerit ad gloriam quam penitus<span class="br"></span><span class="lineNumber">2</span><span class="br"></span> inspici. Sunt quidem praeclara quae in publicum profers, sed non
                    minora ea quae limine tenes. Est magnificum quod te ab omni contagione vitiorum
                    reprimis ac revocas, sed magnificentius quod tuos;<span class="br"></span><span class="lineNumber">3</span><span class="br"></span>
                    quanto enim magis arduum est alio praestare quam se, tanto laudabilius quod, cum
                    ipse sis optimus,<span class="br"></span><span class="lineNumber">4</span><span class="br"></span> omnes circa te similes tui
                    fecisti. Multis inlustribus dedecori fuit aut inconsultius uxor adsumpta aut
                    retenta patientius; ita foris claros domestica destruebat infamia, et ne maximi
                    cives haberentur, hoc </p></section><notes></notes></section>