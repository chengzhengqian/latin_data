<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> nomine Augusti admonemur eius cui primum
                    dicatum est, ita haec Optimi adpellatio numquam memoriae hominum sine te
                    recurret, quotiensque posteri nostri Optimum aliquem vocare cogentur, totiens
                    recordabuntur quis meruerit vocari.</p>
</section>
<section class="div2">
<p>89. Quanto nunc, dive Nerva, gaudio frueris, cum vides et esse optimum et dici,
                    quem tamquam optimum elegisti! quam laetum tibi, quod comparatus filio tuo
                    vinceris! Neque enim alio magis adprobatur animi tui magnitudo, quam quod
                        optimus<span class="br"></span><span class="lineNumber">2</span><span class="br"></span> ipse non timuisti elegere meliorem.
                    Sed et tu, pater Traiane, (nam tu quoque, si non sidera, proximam tamen
                    sideribus obtines sedem) quantum percipis voluptatem, cum illum tribunum, illum
                    militem tuum tantum imperatorem, tantum principem cernis, cumque eo qui
                    adoptavit amicissime contendis, pulchrius<span class="br"></span><span class="lineNumber">3</span><span class="br"></span> fuerit
                    genuisse talem an elegisse! Macte uterque ingenti in rem publicam merito, cui
                    hoc tantum boni contulistis! Licet alteri vestrum filii virtus triumphalia,
                    caelum alteri dederit, non minor tamen vestra laus, quod ista per filium, quam
                    si ipsi meruissetis.</p>
</section>
<section class="div2">
<p>90. Scio, patres conscripti, cum ceteros cives, tum praecipue consules oportere
                    sic adfici, ut se publice<span class="br"></span><span class="lineNumber">2</span><span class="br"></span> magis quam privatim
                    obligatos putent. Ut enim 
                    
                    
                    </p></section><notes></notes></section>