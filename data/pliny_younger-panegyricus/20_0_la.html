<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> tuae die dicata Capitolino Iovi laurus,
                    idcirco ex<span class="br"></span><span class="lineNumber">2</span><span class="br"></span> occasione omni quaeris triumphos. Non
                    times bella nec provocas. Magnum est, imperator auguste, magnum est stare in
                    Danubii ripa, si transeas certum triumphi, nec decertare cupere cum
                    recusantibus; quorum alterum fortitudine, alterum moderatione<span class="br"></span><span class="lineNumber">3</span><span class="br"></span> efficitur. Nam ut ipse nolis pugnare moderatio,
                    fortitudo tua praestat ut neque hostes tui velint. Accipiet ergo aliquando
                    Capitolium non mimicos currus nec falsae simulacra victoriae, sed imperatorem
                    veram ac solidam gloriam reportantem, pacem<a class="footnoteLink" href="#note_LCL059_360_1" id="target_note_LCL059_360_1"><sup>1</sup></a>
                    tranquillitatem et tam confessa hostium obsequia, ut<span class="br"></span><span class="lineNumber">4</span><span class="br"></span> vincendus nemo fuerit. Pulchrius hoc omnibus triumphis; neque enim umquam
                    nisi ex contemptu<span class="br"></span><span class="lineNumber">5</span><span class="br"></span> imperii nostri factum est ut
                    vinceremus. Quodsi quis barbarus rex eo insolentia furorisque processerit, ut
                    iram tuam indignationemque mereatur, ne ille sive interfuso mari seu fluminibus
                    immensis seu praecipiti monte defenditur, omnia haec tam prona tamque cedentia
                    virtutibus tuis sentiet, ut subsedisse montes, flumina exaruisse, interceptum
                    mare inlatasque sibi non classes nostras sed terras ipsas arbitretur.</p>
</section><notes><section class="footnotes"><ul><li class="note" id="note_LCL059_360_1"><a class="footnoteCrossrefLink" href="#target_note_LCL059_360_1" title="Click to highlight in text"><sup class="lineRef">1</sup>pacem <span class="italic">H: om.
                        X.</span></a></li><script type="text/javascript">document.getElementById('note_LCL059_360_1').style.display = "none";</script></ul></section></notes></section>