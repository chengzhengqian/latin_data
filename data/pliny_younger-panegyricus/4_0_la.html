<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> laborabo, ut orationem meam ad modestiam
                    principis moderationemque submittam, nec minus considerabo, quid aures eius pati
                    possint, quam quid virtutibus<span class="br"></span><span class="lineNumber">3</span><span class="br"></span> debeatur. Magna et
                    inusitata principis gloria, cui gratias acturus non tam vereor ne me in laudibus
                        suis<span class="br"></span><span class="lineNumber">4</span><span class="br"></span> parcum, quam ne nimium putet. Haec me
                    cura haec difficultas sola circumstat; nam merenti gratias agere facile est,
                    patres conscripti. Non enim periculum est ne, cum loquar de humanitate,
                    exprobrari sibi superbiam credat; cum de frugalitate, luxuriam; cum de dementia,
                    crudelitatem; cum de liberalitate, avaritiam; cum de benignitate, livorem; cum
                    de continentia, libidinem; cum de labore, inertiam;<span class="br"></span><span class="lineNumber">5</span><span class="br"></span> cum de fortitudine, timorem. Ac ne illud quidem vereor, ne gratus ingratusve
                    videar, prout satis aut parum dixero. Animadverto enim etiam deos ipsos non tam
                    accuratis adorantium precibus quam innocentia et sanctitate laetari,
                    gratioremque existimari, qui delubris eorum puram castamque mentem quam qui
                    meditatum carmen intulerit.</p>
</section>
<section class="div2">
<p>4. Sed parendum est senatus consulto quod ex utilitate publica placuit, ut
                    consulis voce sub titulo gratiarum agendarum boni principes quae
                        facerent<span class="br"></span><span class="lineNumber">2</span><span class="br"></span> recognoscerent, mali quae facere
                    deberent. Id nunc 
                    </p></section><notes></notes></section>