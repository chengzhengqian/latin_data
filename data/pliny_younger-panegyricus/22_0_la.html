<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> operibus, adsunt exercitationibus, arma
                    moenia viros<span class="br"></span><span class="lineNumber">3</span><span class="br"></span> aptant. Quippe non is princeps qui
                    sibi imminere sibi intendi putet, quod in hostes paretur; quae persuasio fuit
                    illorum qui hostilia cum facerent timebant. Iidem ergo torpere militaria studia
                    nec animos modo sed corpora ipsa languescere, gladios etiam incuria hebetari
                    retundique gaudebant. Duces porro nostri non tam regum exterorum quam suorum
                    principum insidias, nec tam hostium quam commilitonum manus ferrumque
                    metuebant.</p>
</section>
<section class="div2">
<p>19. Est haec natura sideribus, ut parva et exilia validorum exortus obscuret:
                    similiter imperatoris<span class="br"></span><span class="lineNumber">2</span><span class="br"></span> adventu legatorum dignitas
                    inumbratur. Tu tamen maior quidem omnibus eras, sed sine ullius deminutione
                    maior: eandem auctoritatem praesente te quisque quam<a class="footnoteLink" href="#note_LCL059_364_1" id="target_note_LCL059_364_1"><sup>1</sup></a> absente
                    retinebat; quin etiam plerisque ex eo reverentia accesserat, quod tu<span class="br"></span><span class="lineNumber">3</span><span class="br"></span> quoque illos reverebare. Itaque perinde summis atque
                    infimis carus, sic imperatorem commilitonemque miscueras, ut studium omnium
                    laboremque et tamquam exactor intenderes et tamquam particeps<span class="br"></span><span class="lineNumber">4</span><span class="br"></span> sociusque relevares. Felices illos, quorum fides et
                    industria non per internuntios et interpretes, sed ab ipso te nec auribus tuis
                    sed oculis probabantur! 
                    
                    </p></section><notes><section class="footnotes"><ul><li class="note" id="note_LCL059_364_1"><a class="footnoteCrossrefLink" href="#target_note_LCL059_364_1" title="Click to highlight in text"><sup class="lineRef">1</sup>quisque quam <span class="italic">Puteolanus</span>: quisquam <span class="italic">M.</span></a></li><script type="text/javascript">document.getElementById('note_LCL059_364_1').style.display = "none";</script></ul></section></notes></section>