<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> paria fecisti, instar refectionis existimas
                    mutationem laboris. Quae enim remissio tibi nisi lustrare saltus, excutere
                    cubilibus feras, superare immensa montium iuga et horrentibus scopulis gradum
                    inferre, nullius manu nullius vestigio adiutum, atque inter haec pia<span class="br"></span><span class="lineNumber">2</span><span class="br"></span> mente adire lucos et occursare numinibus? Olim haec
                    experientia iuventutis, haec voluptas erat, his artibus futuri duces
                    imbuebantur, certare cum fugacibus feris cursu, cum audacibus robore, cum
                    callidis astu; nec mediocre pacis decus habebatur submota campis inruptio
                    ferarum et obsidione quadam liberatus<span class="br"></span><span class="lineNumber">3</span><span class="br"></span> agrestium
                    labor. Usurpabant gloriam istam illi quoque principes qui obire non poterant;
                    usurpabant autem ita ut domitas fractasque claustris feras, ac deinde in ipsorum
                    (quidni?) ludibrium emissas, mentita sagacitate colligerent. Huic par capiendi
                    quaerendique sudor, summusque et idem gratissimus<span class="br"></span><span class="lineNumber">4</span><span class="br"></span>
                    labor invenire. Enimvero, si quando placuit idem corporis robur in maria
                    proferre, non ille fluitantia vela aut oculis sequitur aut manibus, sed nunc
                    gubernaculis adsidet, nunc cum valentissimo quoque sodalium certat frangere
                    fluctus, domitare ventos reluctantes remisque transferre obstantia freta.</p>
</section>
<section class="div2">
<p>82. Quantum dissimilis illi, qui non Albani lacus otium Baianique torporem et
                    silentium ferre, non </p></section><notes></notes></section>