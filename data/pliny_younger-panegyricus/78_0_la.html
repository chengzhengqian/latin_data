<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> leges sed leges super principem idemque
                        Caesari<span class="br"></span><span class="lineNumber">2</span><span class="br"></span> consuli quod ceteris non licet. Iurat
                    in leges attendentibus dis (nam cui magis quam Caesari attendant?), iurat
                    observantibus his quibus idem iurandum est, non ignarus alioqui nemini
                    religiosius quod iuraverit custodiendum, quam cuius maxime interest non
                    peierari. Itaque et abiturus consulatu iurasti te nihil contra leges fecisse.
                    Magnum hoc erat cum promitteres, maius postquam praestitisti.<span class="br"></span><span class="lineNumber">3</span><span class="br"></span> Iam totiens procedere in rostra, inascensumque illum
                    superbiae principum locum terere, hic suscipere hic ponere magistratus, quam
                    dignum te quamque diversum consuetudini illorum, qui pauculis diebus gestum
                    consulatum, immo non gestum abiciebant per edictum! Hoc pro contione pro
                    rostris, pro iure iurando, scilicet, ut primis extrema congruerent, utque hoc
                    solo intellegerentur ipsi consules fuisse, quod alii non fuissent.</p>
</section>
<section class="div2">
<p>66. Non transilui, patres conscripti, principis nostri consulatum, sed eundem in
                    locum contuli, quidquid de iure iurando dicendum erat. Neque enim ut in sterili
                    ieiunaque materia eandem speciem laudis deducere ac spargere atque identidem
                        tractare<span class="br"></span><span class="lineNumber">2</span><span class="br"></span> debemus. Inluxerat primus consulatus
                    tui dies, quo tu curiam ingressus nunc singulos, nunc universos adhortatus es
                    resumere libertatem, capessere quasi </p></section><notes></notes></section>