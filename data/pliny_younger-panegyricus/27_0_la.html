<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent">
<span class="br"></span><span class="lineNumber">6</span><span class="br"></span>Inde tu in palatium quidem, sed eo vultu ea
                    moderatione, ut si privatam domum peteres; ceteri ad penates suos quisque
                    iteraturus gaudii fidem, ubi nulla necessitas gaudendi est.</p>
</section>
<section class="div2">
<p>24. Onerasset alium eius modi introitus; tu cotidie admirabilior et melior, talis
                    denique quales alii principes futuros se tantum pollicentur. Solum ergo te
                    commendat augetque temporis spatium: iunxisti enim ac miscuisti res
                    diversissimas, securitatem olim<span class="br"></span><span class="lineNumber">2</span><span class="br"></span> imperantis et
                    incipientis pudorem. Non tu civium amplexus ad pedes tuos deprimis, nec osculum
                    manu reddis; manet imperatori quae prior oris humanitas, dexterae
                        verecundia.<a class="footnoteLink" href="#note_LCL059_374_1" id="target_note_LCL059_374_1"><sup>1</sup></a> Incedebas pedibus, incedis; laetabaris
                    labore, laetaris, eademque illa omnia circa<span class="br"></span><span class="lineNumber">3</span><span class="br"></span> te,
                    nihil 〈in〉<a class="footnoteLink" href="#note_LCL059_374_2" id="target_note_LCL059_374_2"><sup>2</sup></a> ipso te fortuna mutavit. Liberum est
                    ingrediente per publicum principe subsistere occurrere, comitari praeterire:
                    ambulas inter nos non quasi contingas, et copiam tui non ut imputes facis.
                    Haeret lateri tuo quisquis accessit, finemque sermoni<span class="br"></span><span class="lineNumber">4</span><span class="br"></span> suus cuique pudor, non tua superbia facit. Regimur quidem a te et
                    subiecti tibi, sed quemadmodum legibus sumus: nam et illae cupiditates nostras
                    libidinesque moderantur, nobiscum tamen et inter nos versantur. Emines excellis
                    ut Honor, ut Potestas, quae super homines quidem, hominum<span class="br"></span><span class="lineNumber">5</span><span class="br"></span> sunt tamen. Ante te principes fastidio nostri et 
                    
                    </p></section><notes><section class="footnotes"><ul><li class="note" id="note_LCL059_374_1"><a class="footnoteCrossrefLink" href="#target_note_LCL059_374_1" title="Click to highlight in text"><sup class="lineRef">1</sup>dextrae verecundia <span class="italic">Cuspinianus: om. M.</span></a></li><script type="text/javascript">document.getElementById('note_LCL059_374_1').style.display = "none";</script><li class="note" id="note_LCL059_374_2"><a class="footnoteCrossrefLink" href="#target_note_LCL059_374_2" title="Click to highlight in text"><sup class="lineRef">2</sup>in <span class="italic">add.
                            Lipsius; om, M,</span></a></li><script type="text/javascript">document.getElementById('note_LCL059_374_2').style.display = "none";</script></ul></section></notes></section>