<section class="div1 language" lang="la"><header><hgroup><h1>Panegyricus</h1></hgroup></header><section class="div2">
</section>
<section class="div2">
<p>17. Videor iam cernere non spoliis provinciarum et extorto sociis auro, sed
                    hostilibus armis captorumque<span class="br"></span><span class="lineNumber">2</span><span class="br"></span> regum catenis
                    triumphum gravem; videor ingentia ducum nomina nec indecora nominibus corpora
                    noscitare; videor intueri immanibus ausis barbarorum onusta fercula et sua
                    quemque facta vinctis manibus sequentem, mox ipsum te sublimem instantemque
                    curru domitarum gentium tergo, ante<span class="br"></span><span class="lineNumber">3</span><span class="br"></span> currum autem
                    clipeos quos ipse perfoderis. Nec tibi opima defuerint, si quis regum venire in
                    manus audeat, nec modo telorum tuorum, sed oculorum etiam minarumque coniectum,
                    toto campo totoque<span class="br"></span><span class="lineNumber">4</span><span class="br"></span> exercitu opposito perhorrescat.
                    Meruisti proxima moderatione, ut quandoque te vel inferre vel propulsare bellum
                    coegerit imperi dignitas, non ideo vicisse videaris ut triumphares, sed
                    triumphare quia viceris.</p>
</section>
<section class="div2">
<p>18. Aliud ex alio mihi occurrit. Quam speciosum est enim quod disciplinam
                    castrorum lapsam exstinctam refovisti, depulso prioris saeculi malo inertia
                        et<span class="br"></span><span class="lineNumber">2</span><span class="br"></span> contumacia et dedignatione parendi! Tutum
                    est reverentiam, tutum caritatem mereri, nec ducum quisquam aut non amari a
                    militibus aut amari timet; exinde<a class="footnoteLink" href="#note_LCL059_362_1" id="target_note_LCL059_362_1"><sup>1</sup></a> offensae
                    pariter gratiaeque securi, instant 
                    
                    
                    </p></section><notes><section class="footnotes"><ul><li class="note" id="note_LCL059_362_1"><a class="footnoteCrossrefLink" href="#target_note_LCL059_362_1" title="Click to highlight in text"><sup class="lineRef">1</sup>exinde <span class="italic">Baehrens</span>: inde <span class="italic">Keil:</span> et inde <span class="italic">M.</span></a></li><script type="text/javascript">document.getElementById('note_LCL059_362_1').style.display = "none";</script></ul></section></notes></section>