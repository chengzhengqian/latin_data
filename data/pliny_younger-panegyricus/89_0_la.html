<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span>tamen tui diximus. Alius enim fortasse alium,
                    ipsum se nemo deceperit, introspiciat modo vitam seque quid mereatur interroget.
                    Proinde dabat vocibus nostris fidem apud optimum principem, quod apud malos
                    detrahebat. Quamvis enim faceremus quae amantes solent, illi tamen non amari se
                        credebant<span class="br"></span><span class="lineNumber">4</span><span class="br"></span> sibi. Super haec precati sumus, ut
                    sic te amarent di quemadmodum tu nos. Quis hoc aut de se aut principi diceret
                    mediocriter amanti? Pro nobis ipsis quidem haec fuit summa votorum, ut nos sic
                    amarent di quomodo tu. Estne verum, quod inter ista clamavimus: “O nos
                    felices”? Quid enim felicius nobis, quibus non iam illud optandum est, ut
                    nos diligat princeps, sed di quemadmodum princeps?<span class="br"></span><span class="lineNumber">5</span><span class="br"></span>
                    Civitas religionibus dedita, semperque deorum indulgentiam pie merita, nihil
                    felicitati suae putat adstrui posse, nisi ut di Caesarem imitentur.</p>
</section>
<section class="div2">
<p>75. Sed quid singula consector et colligo? quasi vero aut oratione complecti aut
                    memoria consequi possim, quae vos, patres conscripti, ne qua interciperet
                    oblivio, et in publica acta mittenda et<span class="br"></span><span class="lineNumber">2</span><span class="br"></span> incidenda
                    in aere censuistis. Ante orationes principum tantum eius modi genere
                    monimentorum mandari aeternitati solebant, acclamationes quidem nostrae
                    parietibus curiae claudebantur. Erant enim quibus nec senatus gloriari nec
                    principes possent. 
                    </p></section><notes></notes></section>