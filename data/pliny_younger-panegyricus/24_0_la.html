<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> tamquam rationem redditurus; edicat quid
                        absumpserit.<span class="br"></span><span class="lineNumber">6</span><span class="br"></span> Ita fiet ut non absumat quod
                    pudeat edicere. Praeterea futuri principes, velint nolint, sciant: “Tanti
                    〈. . ., tanti〉<a class="footnoteLink" href="#note_LCL059_368_1" id="target_note_LCL059_368_1"><sup>1</sup></a> tuum constat”, propositisque
                    duobus exemplis meminerint perinde coniecturam de moribus suis homines esse
                    facturos, prout hoc vel illud elegerint.</p>
</section>
<section class="div2">
<p>21. Nonne his tot tantisque meritis novos aliquos honores, novos titulos
                    merebare? At tu etiam patris patriae recusabas. Quam longa nobis cum
                        modestia<span class="br"></span><span class="lineNumber">2</span><span class="br"></span> tua pugna, quam tarde vicimus! Nomen
                    illud, quod alii primo statim principatus die ut imperatoris et Caesaris
                    receperunt, tu usque eo distulisti, donec tu quoque, beneficiorum tuorum
                    parcissimus aestimator,<span class="br"></span><span class="lineNumber">3</span><span class="br"></span> iam te mereri fatereris.
                    Itaque soli omnium contigit tibi, ut pater patriae esses ante quam fieres. Eras
                    enim in animis in iudiciis nostris, nec publicae pietatis intererat quid
                    vocarere, nisi quod ingrata sibi videbatur, si te imperatorem potius vocaret
                        et<span class="br"></span><span class="lineNumber">4</span><span class="br"></span> Caesarem, cum patrem experiretur. Quod
                    quidem nomen qua benignitate qua indulgentia exerces! ut cum civibus tuis quasi
                    cum liberis parens vivis! ut reversus imperator, qui privatus exieras, agnoscis
                    agnosceris! Eosdem nos eundem te putas, par omnibus et hoc tantum ceteris maior
                    quod melior.</p>
</section><notes><section class="footnotes"><ul><li class="note" id="note_LCL059_368_1"><a class="footnoteCrossrefLink" href="#target_note_LCL059_368_1" title="Click to highlight in text"><sup class="lineRef">1</sup>tanti tuum constat <span class="italic">M: lacunam indicat Mynors addito</span> tanti.</a></li><script type="text/javascript">document.getElementById('note_LCL059_368_1').style.display = "none";</script></ul></section></notes></section>