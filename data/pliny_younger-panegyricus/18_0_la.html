<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> spatium cum legiones duceres seu potius
                    (tanta velocitas erat) raperes, non vehiculum umquam, non equum respexisti.
                    Levis hic, non subsidium itineris, sed decus [et cum]<a class="footnoteLink" href="#note_LCL059_356_1" id="target_note_LCL059_356_1"><sup>1</sup></a>
                    subsequebatur, ut cuius tibi nullus usus, nisi cum die stativorum proximum
                    campum alacritate discursus pulvere attolleres.<span class="br"></span><span class="lineNumber">4</span><span class="br"></span>
                    Initium laboris mirer an finem? Multum est quod perseverasti, plus tamen quod
                    non timuisti ne perseverare<span class="br"></span><span class="lineNumber">5</span><span class="br"></span> non posses. Nec dubito
                    quin ille qui te inter ipsa Germaniae bella ab Hispania usque ut validissimum
                    praesidium exciverat, iners ipse alienisque virtutibus tunc quoque invidus
                    imperator, cum ope earum indigeret, tantam admirationem tui non sine quodam
                    timore conceperit, quantam ille genitus love post saevos labores duraque imperia
                    regi suo indomitus semper indefessusque referebat, cum aliis super alias
                    expeditionibus itinere illo dignus invenireris.</p>
</section>
<section class="div2">
<p>15. Tribunus vero disiunctissimas terras teneris adhuc annis viri firmitate
                    lustrasti, iam tunc praemonente fortuna, ut diu penitusque perdisceres, 
                    
                    
                    
                    </p></section><notes><section class="footnotes"><ul><li class="note" id="note_LCL059_356_1"><a class="footnoteCrossrefLink" href="#target_note_LCL059_356_1" title="Click to highlight in text"><sup class="lineRef">1</sup>et cum <span class="italic">M:
                            del. Haupt.</span></a></li><script type="text/javascript">document.getElementById('note_LCL059_356_1').style.display = "none";</script></ul></section></notes></section>