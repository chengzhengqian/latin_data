<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> illum triplici gaudio laetum, qui principem
                    abstulit pessimum, dedit optimum, meliorem optimo genuit.<span class="br"></span><span class="lineNumber">5</span><span class="br"></span> Nos sub oculis tuis augustior solito currus accipiet. nos inter
                    secunda omina et vota certantia, quae praesenti tibi conferentur, vehemur
                    alacres et incerti, ex utra parte maior auribus nostris accidat clamor.</p>
</section>
<section class="div2">
<p>93. Super omnia tamen praedicandum videtur, quod pateris consules esse quos
                    fecisti; quippe nullum periculum, nullus ex principe metus consulares animos
                    debilitat et frangit, nihil invitis audiendum, nihil coactis decernendum erit.
                    Manet manebitque honori veneratio sua nec securitatem auctoritate<span class="br"></span><span class="lineNumber">2</span><span class="br"></span> perdemus. Ac, si quid forte ex consulatus fastigio
                    fuerit deminutum, nostra haec erit culpa non saeculi. Licet enim quantum ad
                    principem, licet tales consules agere, quales ante principes erant.<span class="br"></span><span class="lineNumber">3</span><span class="br"></span> Ullamne tibi pro beneficiis referre gratiam parem
                    possumus? nisi tamen illam, ut semper nos meminerimus consules fuisse et
                    consules tuos; ea sentiamus, ea censeamus quae consularibus digna sunt; ita
                    versemur in re publica ut credamus esse rem publicam; non consilium nostrum, non
                    operam subtrahamus, nec defunctos nos et quasi dimissos conÂ­sulatu 
                    
                    </p></section><notes></notes></section>