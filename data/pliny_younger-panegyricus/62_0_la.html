<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> meminerintque sic maxime laudari incolumem
                    imperatorem, si priores secus meriti reprehendantur. Nam cum
                        〈de〉<a class="footnoteLink" href="#note_LCL059_444_1" id="target_note_LCL059_444_1"><sup>1</sup></a> malo principe posteri tacent, manifestum
                    est eadem facere praesentem.</p>
</section>
<section class="div2">
<p>54. Et quis iam locus miserae adulationis manebat ignarus, cum laudes imperatorum
                    ludis etiam et commissionibus<a class="footnoteLink" href="#note_LCL059_444_2" id="target_note_LCL059_444_2"><sup>2</sup></a> celebrarentur, saltarentur atque in
                    omne ludibrium effeminatis vocibus modis gestibus frangerentur? Sed illud
                    indignum, quod eodem tempore in senatu et in scaena, ab histrione et a<span class="br"></span><span class="lineNumber">2</span><span class="br"></span> consule laudabantur. Tu procul a tui cultu ludicras
                    artes removisti. Seria ergo te carmina honorque aeternus annalium, non haec
                    brevis et pudenda praedicatio colit; quin etiam tanto maiore consensu in
                    venerationem tui theatra ipsa consurgent, quanto<span class="br"></span><span class="lineNumber">3</span><span class="br"></span>
                    magis de te scaenae silebunt. Sed quid ego istud admiror, cum eos quoque honores
                    qui tibi a nobis offeruntur aut delibare parcissime aut omnino soleas recusare?
                    Nihil ante tam vulgare tam parvum in senatu agebatur, ut non laudibus principum
                    immorarentur, quibuscumque censendi necessitas accidisset.<span class="br"></span><span class="lineNumber">4</span><span class="br"></span> De ampliando numero gladiatorum aut de instituendo collegio fabrorum
                    consulebamur, et quasi prolatis imperii finibus nunc ingentes arcus
                    excessurosque templorum fastigium titulos, nunc menses 
                    
                    </p></section><notes><section class="footnotes"><ul><li class="note" id="note_LCL059_444_1"><a class="footnoteCrossrefLink" href="#target_note_LCL059_444_1" title="Click to highlight in text"><sup class="lineRef">1</sup>de <span class="italic">add. corrector cod.
                            Vat.: om. M.</span></a></li><script type="text/javascript">document.getElementById('note_LCL059_444_1').style.display = "none";</script><li class="note" id="note_LCL059_444_2"><a class="footnoteCrossrefLink" href="#target_note_LCL059_444_2" title="Click to highlight in text"><sup class="lineRef">2</sup>commissionibus <span class="italic">Lipsius:</span> commessacionibus <span class="italic">M.</span></a></li><script type="text/javascript">document.getElementById('note_LCL059_444_2').style.display = "none";</script></ul></section></notes></section>