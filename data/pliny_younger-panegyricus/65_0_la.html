<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> neglegit carpitque posteritas: contra
                    contemptor ambitionis et infinitae potestatis domitor ac frenator animus ipsa
                    vetustate florescit, nec ab ullis magis laudatur quam quibus minime necesse est.
                    Praeterea ut quisque factus est princeps, extemplo fama eius, incertum bona an
                    mala, ceterum aeterna est.<span class="br"></span><span class="lineNumber">10</span><span class="br"></span> Non ergo perpetua
                    principi fama, quae invitum manet, sed bona concupiscenda est; ea porro non
                    imaginibus et statuis, sed virtute ac meritis prorogatur.<span class="br"></span><span class="lineNumber">11</span><span class="br"></span> Quin etiam leviora haec, formam principis figuramque, non aurum
                    melius vel argentum quam favor hominum exprimat teneatque. Quod quidem prolixe
                    tibi cumulateque contingit, cuius laetissima facies et amabilis vultus in omnium
                    civium ore oculis animo sedet.</p>
</section>
<section class="div2">
<p>56. Adnotasse vos credo, patres conscripti, iam dudum me non eligere quae
                    referam. Propositum est enim mihi principem laudare, non principis facta. Nam
                    laudabilia multa etiam mali faciunt, ipse laudari nisi optimus non potest. Quare
                    non alia maior, imperator auguste, gloria tua quam quod agentibus tibi gratias
                    nihil velandum est, nihil omittendum<span class="br"></span><span class="lineNumber">2</span><span class="br"></span> [est].<a class="footnoteLink" href="#note_LCL059_450_1" id="target_note_LCL059_450_1"><sup>1</sup></a> Quid est enim in principatu tuo, quod cuiusquam praedicatio
                    vel transilire vel praetervehi debeat? Quod momentum, quod immo temporis
                    punctum, aut beneficio sterile aut vacuum laude? Non omnia eius modi, ut is
                    optime te laudasse videatur, qui narraverit fidelissime? Quo fit ut prope in
                    immensum diffundatur oratio mea, et 
                    </p></section><notes><section class="footnotes"><ul><li class="note" id="note_LCL059_450_1"><a class="footnoteCrossrefLink" href="#target_note_LCL059_450_1" title="Click to highlight in text"><sup class="lineRef">1</sup>omittendum est quid est <span class="italic">M:</span> omittendum ecquid <span class="italic">Livineius.</span></a></li><script type="text/javascript">document.getElementById('note_LCL059_450_1').style.display = "none";</script></ul></section></notes></section>