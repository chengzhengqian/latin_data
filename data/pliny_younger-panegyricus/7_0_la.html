<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> recusabas enim imperare, recusabas, quod
                    erat bene<span class="br"></span><span class="lineNumber">6</span><span class="br"></span> imperaturi. Igitur cogendus fuisti. Cogi
                    porro non poteras nisi periculo patriae et nutatione rei publicae; obstinatum
                    enim tibi non suscipere imperium, nisi<span class="br"></span><span class="lineNumber">7</span><span class="br"></span> servandum
                    fuisset. Quare ego illum ipsum furorem motumque castrensem reor exstitisse, quia
                    magna vi magnoque terrore modestia tua vincenda erat;<span class="br"></span><span class="lineNumber">8</span><span class="br"></span> ac sicut maris caelique temperiem turbines tempestatesque
                    commendant, ita ad augendam pacis tuae gratiam illum tumultum praecessisse
                        crediderim.<span class="br"></span><span class="lineNumber">9</span><span class="br"></span> Habet has vices condicio
                    mortalium, ut adversa ex secundis, ex adversis secunda nascantur. Occultat
                    utrorumque semina deus, et plerumque bonorum malorumque causae sub diversa
                    specie latent.</p>
</section>
<section class="div2">
<p>6. Magnum quidem illud saeculo dedecus, magnum rei publicae vulnus impressum est:
                    imperator et parens generis humani obsessus captus inclusus, ablata mitissimo
                    seni servandorum hominum potestas, ereptumque principi illud in principatu
                        beatissimum,<span class="br"></span><span class="lineNumber">2</span><span class="br"></span> quod nihil cogitur. Si tamen haec
                    sola erat ratio, quae te publicae salutis gubernaculis admoveret, prope est ut
                    exclamem tanti fuisse. Corrupta est disciplina castrorum, ut tu corrector
                    emendatorque 
                    
                    </p></section><notes></notes></section>