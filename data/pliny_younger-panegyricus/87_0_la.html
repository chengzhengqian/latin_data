<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> posses in fine votorum adiecisses ut ita
                    precibus tuis di adnuerent, si iudicium nostrum mereri perseverasses? Adeo nihil
                    tibi amore civium antiquius, ut ante a nobis deinde a dis, atque ita ab illis
                        amari<span class="br"></span><span class="lineNumber">4</span><span class="br"></span> velis, si a nobis ameris. Et sane
                    priorum principum exitus docuit, ne a dis quidem amari nisi quos homines ament.
                    Arduum erat has precationes tuas<span class="br"></span><span class="lineNumber">5</span><span class="br"></span> laudibus
                    adaequare; adaequavimus tamen. Qui amoris ardor, qui stimuli, quae faces illas
                    nobis exclamationes subiecerunt! Non nostri, Caesar, ingenii, sed tuae virtutis
                    tuorumque meritorum voces fuerunt, quas nulla umquam adulatio invenit,<span class="br"></span><span class="lineNumber">6</span><span class="br"></span> nullus cuiquam terror expressit. Quem sic timuimus ut
                    haec fingeremus? quern sic amavimus ut haec fateremur? Nosti necessitatem
                    servitutis: ecquando<span class="br"></span><span class="lineNumber">7</span><span class="br"></span> simile aliquid audisti,
                    ecquando dixisti? Multa quidem excogitat metus, sed quae adpareant quaesita ab
                    invitis. Aliud sollicitudinis aliud securitatis ingenium est; alia tristium
                    inventio, alia gaudentium: neutrum simulationes expresserint. Habent sua verba
                    miseri, sua verba felices, utque iam maxime eadem ab utrisque dicantur, aliter
                    dicuntur.</p>
</section>
<section class="div2">
<p>73. Testis ipse es quae in omnium ore laetitia. Non amictus cuiquam non habitus
                    quem modo extulerat. Inde resultantia vocibus tecta, nihilque<span class="br"></span><span class="lineNumber">2</span><span class="br"></span> tantis clamoribus satis clausum. Quis tunc non e 
                    </p></section><notes></notes></section>