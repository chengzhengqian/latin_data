<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> gentes ita commercio miscuit, ut quod
                    genitum esset<span class="br"></span><span class="lineNumber">3</span><span class="br"></span> usquam, id apud omnes natum
                    videretur. Nonne cernere datur ut sine ullius iniuria omnis usibus nostris annus
                    exuberet? Quippe non ut ex hostico raptae perituraeque in horreis messes
                        nequiquam<span class="br"></span><span class="lineNumber">4</span><span class="br"></span> quiritantibus sociis auferuntur.
                    Devehunt ipsi quod terra genuit, quod sidus aluit, quod annus tulit, nec novis
                    indictionibus pressi ad vetera tributa deficiunt;<span class="br"></span><span class="lineNumber">5</span><span class="br"></span>
                    emit fiscus quidquid videtur emere. Inde copiae, inde annona de qua inter
                    licentem vendentemque conveniat, inde hic satietas nec fames usquam.</p>
</section>
<section class="div2">
<p>30. Aegyptus alendis augendisque seminibus ita gloriata est, ut nihil imbribus
                    caeloque deberet, siquidem proprio semper amne perfusa, nec alio genere aquarum
                    solita pinguescere, quam quas ipsa devexerat, tantis segetibus induebatur, ut
                    cum feracissimis terris quasi numquam cessura certaret.<span class="br"></span><span class="lineNumber">2</span><span class="br"></span> Haec inopina siccitate usque iniuriam sterilitatis exaruit, quia
                    piger Nilus cunctanter alveo sese ac languide extulerat, ingentibus quidem tunc
                        quoque<span class="br"></span><span class="lineNumber">3</span><span class="br"></span> ille fluminibus, tamen conferendus.
                    Hinc pars magna terrarum, mergi repararique amne consueta, alto pulvere
                    incanduit. Frustra tunc Aegyptus nubila optavit caelumque respexit, cum ipse
                    fecunditatis parens contractior et exilior isdem ubertatem 
                    
                    </p></section><notes></notes></section>