<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> ut alii contundis ac deprimis, sed foves et
                        attollis.<span class="br"></span><span class="lineNumber">7</span><span class="br"></span> Prodest bonos esse, cum sit satis
                    abundeque, si non nocet; his honores his sacerdotia, his provincias offers, hi
                    amicitia tua hi iudicio florent. Acuuntur isto integritatis et industriae pretio
                    similes, dissimiles adliciuntur; nam praemia bonorum malorumque<span class="br"></span><span class="lineNumber">8</span><span class="br"></span> bonos ac malos faciunt. Pauci adeo ingenio valent ut non
                    turpe honestumque, prout bene ac secus cessit, expetant fugiantve; ceteri, ubi
                    laboris inertiae vigilantiae somno, frugalitatis luxuriae merces datur, eadem
                    ista quibus alios artibus adsecutos vident consectantur, qualesque sunt illi,
                    tales esse et videri volunt, et dum volunt fiunt.</p>
</section>
<section class="div2">
<p>45. Et priores quidem principes, excepto patre tuo, praeterea uno aut altero (et
                    nimis dixi), vitiis potius civium quam virtutibus laetabantur, primum quod in
                    alio sua quemque natura delectat, deinde quod patientiores servitutis
                    arbitrabantur, quos non<span class="br"></span><span class="lineNumber">2</span><span class="br"></span> deceret esse nisi servos.
                    Horum in sinum omnia congerebant, bonos autem otio aut situ abstrusos et quasi
                    sepultos non nisi delationibus et periculis in<span class="br"></span><span class="lineNumber">3</span><span class="br"></span>
                    lucem ac diem proferebant. Tu amicos ex optimis 〈sumis〉,<a class="footnoteLink" href="#note_LCL059_420_1" id="target_note_LCL059_420_1"><sup>1</sup></a> et hercule aequum est esse eos carissimos bono principi, qui
                    invisissimi malo fuerint. Scis, ut 
                    </p></section><notes><section class="footnotes"><ul><li class="note" id="note_LCL059_420_1"><a class="footnoteCrossrefLink" href="#target_note_LCL059_420_1" title="Click to highlight in text"><sup class="lineRef">1</sup>sumis <span class="italic">add. Keil: om, M.</span></a></li><script type="text/javascript">document.getElementById('note_LCL059_420_1').style.display = "none";</script></ul></section></notes></section>