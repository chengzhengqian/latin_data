<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span>principe privatus esse desisti. Adsumptus es in
                    laborum curarumque consortium, nec te prospera et laeta stationis istius, sed
                    aspera et dura ad capessendam eam compulerunt: suscepisti imperium,
                        postquam<span class="br"></span><span class="lineNumber">4</span><span class="br"></span> alium suscepti paenitebat. Nulla
                    adoptati cum eo qui adoptabat cognatio, nulla necessitudo, nisi quod uterque
                    optimus erat, dignusque alter eligi alter eligere. Itaque adoptatus es non ut
                    prius alius atque alius in gratiam uxoris. Adscivit enim te filium non vitricus
                    sed princeps, eodemque animo divus Nerva pater tuus factus est, quo erat
                        omnium.<span class="br"></span><span class="lineNumber">5</span><span class="br"></span> Nec decet aliter filium adsumi, si
                    adsumatur a principe. An senatum populumque Romanum, exercitus provincias socios
                    transmissurus uni successorem e sinu uxoris accipias, summaeque potestatis
                    heredem tantum intra domum tuam quaeras? non totam per civitatem circumferas
                    oculos et hunc tibi proximum, hunc coniunctissimum existimes, quem
                        optimum<span class="br"></span><span class="lineNumber">6</span><span class="br"></span> quem dis simillimum inveneris?
                    Imperaturus omnibus eligi debet ex omnibus; non enim servulis tuis dominum, ut
                    possis esse contentus quasi necessario herede, sed principem civibus daturus et
                    imperatorem. Superbum istud et regium, nisi adoptes eum quem constet imperaturum
                    fuisse, etiamsi non<span class="br"></span><span class="lineNumber">7</span><span class="br"></span> adoptasses. Fecit hoc Nerva
                    nihil interesse arbitratus, genueris an elegeris, si perinde sine iudicio
                    adoptentur liberi ac nascuntur; nisi quod tamen 
                    </p></section><notes></notes></section>