<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent">
<span class="br"></span><span class="lineNumber">5</span><span class="br"></span>adiecissent! At tu simul omnia profudisti,<a class="footnoteLink" href="#note_LCL059_400_1" id="target_note_LCL059_400_1"><sup>1</sup></a> ut sol et dies non parte aliqua sed statim totus, nec uni aut
                    alteri sed omnibus in commune profertur.</p>
</section>
<section class="div2">
<p>36. Quam iuvat cernere aerarium silens et quietum, et quale ante delatores erat!
                    Nunc templum illud nunc vere dei 〈sedes〉,<a class="footnoteLink" href="#note_LCL059_400_2" id="target_note_LCL059_400_2"><sup>2</sup></a> non
                    spoliarium civium cruentarumque praedarum saevum receptaculum, ac toto in orbe
                    terrarum adhuc locus unus in quo<span class="br"></span><span class="lineNumber">2</span><span class="br"></span> optimo principe
                    boni malis impares essent. Manet tamen honor legum, nihilque ex publica
                    utilitate convulsum, nec poena cuiquam remissa, sed addita est ultio, solumque
                    mutatum, quod iam non delatores<span class="br"></span><span class="lineNumber">3</span><span class="br"></span> sed leges
                    timentur. At fortasse non eadem severitate fiscum qua aerarium cohibes: immo
                    tanto maiore quanto plus tibi licere de tuo quam de publico credis. Dicitur
                    actori atque etiam procuratori tuo:<span class="br"></span><span class="lineNumber">4</span><span class="br"></span> “In ius
                    veni, sequere ad tribunal.” Nam tribunal quoque excogitatum
                        principatui<a class="footnoteLink" href="#note_LCL059_400_3" id="target_note_LCL059_400_3"><sup>3</sup></a> est par ceteris, nisi illud litigatoris
                    amplitudine metiaris. Sors et urna fisco iudicem adsignat; licet reicere, licet
                    exclamare: “Hunc nolo, timidus est et bona saeculi parum intellegit;
                    illum volo, qui Caesarem fortiter amat.” Eodem foro utuntur principatus
                    et libertas; quae praecipua tua gloria est, saepius vincitur fiscus, cuius mala
                    causa numquam est nisi sub bono principe. 
                    
                    
                    
                    </p></section><notes><section class="footnotes"><ul><li class="note" id="note_LCL059_400_1"><a class="footnoteCrossrefLink" href="#target_note_LCL059_400_1" title="Click to highlight in text"><sup class="lineRef">1</sup>profudisti <span class="italic">Catanaeus</span>: perfudisti <span class="italic">M.</span></a></li><script type="text/javascript">document.getElementById('note_LCL059_400_1').style.display = "none";</script><li class="note" id="note_LCL059_400_2"><a class="footnoteCrossrefLink" href="#target_note_LCL059_400_2" title="Click to highlight in text"><sup class="lineRef">2</sup>dei sedes <span class="italic">Schwarz:</span> deus <span class="italic">M.</span></a></li><script type="text/javascript">document.getElementById('note_LCL059_400_2').style.display = "none";</script><li class="note" id="note_LCL059_400_3"><a class="footnoteCrossrefLink" href="#target_note_LCL059_400_3" title="Click to highlight in text"><sup class="lineRef">3</sup>principatui <span class="italic">Lipsius</span>: cruciatum <span class="italic">M.</span></a></li><script type="text/javascript">document.getElementById('note_LCL059_400_3').style.display = "none";</script></ul></section></notes></section>