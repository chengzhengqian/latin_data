<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>quae mox praecipere deberes. Neque enim
                    prospexisse castra brevemque militiam quasi transisse contentus, ita egisti
                    tribunum ut esse dux statim posses, nihilque discendum haberes tempore
                        docendi:<span class="br"></span><span class="lineNumber">3</span><span class="br"></span> cognovisti per stipendia decem mores
                    gentium regionum situs opportunitates locorum, et diversam aquarum caelique
                    temperiem ut patrios fontes patriumque sidus ferre consuesti. Quotiens
                        equos,<span class="br"></span><span class="lineNumber">4</span><span class="br"></span> quotiens emerita arma mutasti! Veniet
                    ergo tempus quo posteri visere visendumque tradere minoribus suis gestient, quis
                    sudores tuos hauserit campus, quae refectiones tuas arbores, quae somnum saxa
                    praetexerint, quod denique tectum magnus hospes impleveris, ut tunc ipsi tibi
                    ingentium ducum sacra<span class="br"></span><span class="lineNumber">5</span><span class="br"></span> vestigia isdem in locis
                    monstrabantur. Verum haec olim; in praesentia quidem, quisquis paulo vetustior
                    miles, hic te commilitone censetur. Quotus enim quisque, cuius tu non ante
                    commilito quam imperator? Inde est, quod prope omnes nomine adpellas, quod
                    singulorum fortia facta commemoras, nec habent adnumeranda tibi pro re publica
                    vulnera, quibus statim laudator et testis contigisti.</p>
</section>
<section class="div2">
<p>16. Sed tanto magis praedicanda est moderatio tua, quod innutritus bellicis
                    laudibus pacem amas, nec quia vel pater tibi triumphalis vel adoptionis 
                    </p></section><notes></notes></section>