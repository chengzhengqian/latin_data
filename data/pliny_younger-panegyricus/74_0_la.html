<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span>penitus illos animo Caesaris insinuavit. An parum
                    saepe experti sumus hanc esse rerum condicionem, ut senatus favor apud principem
                    aut prosit aut noceat? Nonne paulo ante nihil magis exitiale erat quam illa
                    principis cogitatio: “hunc senatus probat, hic senatui carus est”?
                    Oderat quos nos amaremus,<span class="br"></span><span class="lineNumber">4</span><span class="br"></span> sed et nos quos ille.
                    Nunc inter principem senatumque dignissimi cuiusque caritate certatur.
                    Demonstramus invicem, credimus invicem, quodque maximum amoris mutui signum est,
                    eosdem amamus.<span class="br"></span><span class="lineNumber">5</span><span class="br"></span> Proinde, patres conscripti, favete
                    aperte, diligite constanter. Non iam dissimulandus est amor ne noceat, non
                    premendum odium ne prosit: eadem Caesar quae senatus probat improbatque. Vos
                    ille praesentes, vos etiam absentes in consilio habet. Tertio consules fecit
                    quos vos elegeratis, et fecit hoc<span class="br"></span><span class="lineNumber">6</span><span class="br"></span> ordine quo
                    electi a vobis erant. Magnus uterque honor vester, sive eosdem maxime diligit
                    quos scit vobis esse carissimos, sive illis neminem praefert,<span class="br"></span><span class="lineNumber">7</span><span class="br"></span> quamvis aliquem magis amet. Proposita sunt senioribus
                    praemia, iuvenibus exempla. Adeant frequentent securas tandem ac patentes domos.
                    Quisquis probatos senatui viros suspicit, hic maxime<span class="br"></span><span class="lineNumber">8</span><span class="br"></span> principem promeretur. Sibi enim adcrescere putat quod cuique adstruatur,
                    nullamque in eo gloriam ponit, quod si omnibus maior, nisi maximi
                        fuerint<span class="br"></span><span class="lineNumber">9</span><span class="br"></span> quibus maior est. Persta, Caesar, in
                    ista ratione </p></section><notes></notes></section>