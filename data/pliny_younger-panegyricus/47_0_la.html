<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> tum vel maxime avaris adulationibus
                    obstructus est<span class="br"></span><span class="lineNumber">4</span><span class="br"></span> aditus. Silent ergo et quiescunt,
                    et postquam non est cui suadeatur, qui suadeant non sunt. Quo evenit ut, cum
                    plurimum tibi pro tuis, plus tamen pro nostris moribus debeamus.</p>
</section>
<section class="div2">
<p>42. Locupletabant et fiscum et aerarium non tam Voconiae et Iuliae leges, quam
                    maiestatis singulare et unicum crimen, eorum qui crimine vacarent. Huius tu
                    metum penitus sustulisti, contentus magnitudine qua nulli magis caruerunt, quam
                    qui sibi<span class="br"></span><span class="lineNumber">2</span><span class="br"></span> maiestatem vindicabant. Reddita est
                    amicis fides, liberis pietas, obsequium servis: verentur et parent<span class="br"></span><span class="lineNumber">3</span><span class="br"></span> et dominos habent. Non enim iam servi nostri principis
                    amici sed nos sumus, nec pater patriae alienis se mancipiis cariorem quam
                    civibus suis credit. Omnes accusatore domestico liberasti, unoque salutis
                    publicae signo illud, ut sic dixerim, servile bellum sustulisti. In quo non
                    minus servis quam dominis praestitisti: nos enim securos, illos bonos
                        fecisti.<span class="br"></span><span class="lineNumber">4</span><span class="br"></span> Non vis in te ea laudari, nec
                    fortasse laudanda sint; grata sunt tamen recordantibus principem illum in capita
                    dominorum servos subornantem, monstrantemque crimina quae tamquam delata
                    puniret, magnum et inevitabile ac totiens cuique experiendum 
                    </p></section><notes></notes></section>