<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>montes maria deserviunt. Est quod Caesar non suum
                    videat, tandemque imperium principis quam patrimonium maius est. Multa enim ex
                    patrimonio refert in imperium, quae priores principes occupabant,<span class="br"></span><span class="lineNumber">3</span><span class="br"></span> non ut ipsi fruerentur, sed ne quis alius. Ergo in
                    vestigia sedesque nobilium immigrant pares domini, nec iam clarissimorum virorum
                    receptacula habitatore servo teruntur, aut foeda vastitate procumbant.<span class="br"></span><span class="lineNumber">4</span><span class="br"></span> Datur intueri pulcherrimas aedes deterso situ auctas ac
                    vigentes. Magnum hoc tuum non erga homines modo sed erga tecta ipsa meritum,
                    sistere ruinas solitudinem pellere, ingentia opera eodem quo exstructa sunt
                    animo ab interitu vindicare. Muta quidem illa et anima carentia sentire tamen et
                    laetari videntur, quod niteant quod frequententur, quod aliquando coeperint esse
                    domini scientis.<span class="br"></span><span class="lineNumber">5</span><span class="br"></span> Circumfertur sub nomine Caesaris
                    tabula ingens rerum venalium, quo fit<a class="footnoteLink" href="#note_LCL059_434_1" id="target_note_LCL059_434_1"><sup>1</sup></a> detestanda
                    avaritia illius, qui tam multa concupiscebat, cum haberet supervacua tam multa.
                    Tum exitialis erat apud principem huic<span class="br"></span><span class="lineNumber">6</span><span class="br"></span> laxior
                    domus, illi amoenior villa: nunc princeps in haec eadem dominos quaerit, ipse
                    inducit; ipsos illos magni aliquando imperatoris hortos, illud numquam 
                    
                    
                    </p></section><notes><section class="footnotes"><ul><li class="note" id="note_LCL059_434_1"><a class="footnoteCrossrefLink" href="#target_note_LCL059_434_1" title="Click to highlight in text"><sup class="lineRef">1</sup>quo fit <span class="italic">Perizonius:</span> quod sit <span class="italic">M.</span></a></li><script type="text/javascript">document.getElementById('note_LCL059_434_1').style.display = "none";</script></ul></section></notes></section>