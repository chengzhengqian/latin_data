<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent">propositi, talesque nos crede,
                    qualis fama cuiusque est. Huic aures huic oculos intende: ne respexeris
                    clandestinas existimationes nullisque magis quam audientibus insidiantes
                    susurros. Melius omnibus quam singulis creditur: singuli enim decipere et decipi
                    possunt, nemo omnes neminem omnes fefellerunt.</p>
</section>
<section class="div2">
<p>63. Praevertor iam ad consulatum tuum, etsi sunt quaedam ad consulatum quidem
                    pertinentia, ante consulatum tamen: in primis quod comitiis tuis interfuisti
                    candidatus, non consulatus tantum sed immortalitatis et gloria et exempli quod
                        sequerentur<span class="br"></span><span class="lineNumber">2</span><span class="br"></span> boni principes, mali mirarentur.
                    Vidit te populus Romanus in illa vetere potestatis suae sede; perpessus es
                    longum illud carmen comitiorum nec iam inridendam moram consulque sic factus es
                    ut unus<span class="br"></span><span class="lineNumber">3</span><span class="br"></span> ex nobis, quos facis consules. Quotus
                    quisque principum antecedentium honorem istum aut consulatui habuit aut populo?
                    Non alii marcidi somno, hesternaque cena redundantes, comitiorum suorum nuntios
                    opperiebantur; alii sane pervigiles et insomnes. sed intra cubilia sua illis
                    ipsis consulibus a quibus consules renuntiabantur, exsilia et caedem<span class="br"></span><span class="lineNumber">4</span><span class="br"></span> machinabantur? O prava et inscia verae maiestatis
                    ambitio, concupiscere honorem quem dedigneris, dedignari quem concupieris,
                    cumque ex proximis hortis campum et comitia prospectes, sic ab illis 
                    </p></section><notes></notes></section>