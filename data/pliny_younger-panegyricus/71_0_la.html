<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> an et senatorem, hoc nunc scito interesse,
                        principem<span class="br"></span><span class="lineNumber">4</span><span class="br"></span> te habeat tantum an et consulem. His
                    tot tantisque rationibus quamquam multum reluctata, verecundia principis nostri
                    tandem tamen cessit. At quemadmodum cessit? Non se ut privatis, sed ut privatos
                    sibi pares faceret. Recepit enim tertium consulatum,<span class="br"></span><span class="lineNumber">5</span><span class="br"></span> ut daret. Noverat pudorem noverat moderationem hominum, qui non sustinerent
                    tertio consules esse nisi cum ter consule. Bellorum istud sociis olim,
                    periculorum consortibus, parce tamen tribuebatur, quod tu singularibus viris ac
                    de te quidem bene ac<span class="br"></span><span class="lineNumber">6</span><span class="br"></span> fortiter sed in toga meritis
                    praestitisti. Utriusque cura utriusque vigilantia obstrictus es, Caesar. Sed in
                    principe rarum ac prope insolitum est, ut se putet obligatum, aut si putet amet.
                    Debes ergo, Caesar, et solvis, et cum ter consules facis non tibi magnus
                    princeps sed non ingratus amicus videris; quin etiam perquam modica quaedam
                    civium merita fortunae<span class="br"></span><span class="lineNumber">7</span><span class="br"></span> tuae viribus in maius
                    extollis. Efficis enim ut tantum tibi quisque praestitisse videatur, quantum a
                    te recepit. Quid isti benignitati precer, nisi ut semper obliges obligeris,
                    incertumque facias, utrum magis expediat civibus tuis debere tibi an
                    praestitisse!</p>
</section>
<section class="div2">
<p>61. Equidem illum antiquum senatum contueri 
                    </p></section><notes></notes></section>