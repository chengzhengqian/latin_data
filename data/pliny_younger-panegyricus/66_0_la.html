<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span>necdum de biennio loquor. Quam multa dixi de
                    moderatione, et quanto plura adhuc restant! ut illud, quod secundum consulatum
                    recepisti, quia princeps et pater deferebat; at postquam ad te imperî
                    summam, et cum omnium rerum tum etiam tui potestatem, di transtulerunt, tertium
                    consulatum recusasti, cum agere tam bonum consulem posses.<span class="br"></span><span class="lineNumber">4</span><span class="br"></span> Magnum est differre honorem, gloriam maius. Gestum consulatum mirer
                    an non receptum?— gestum non in hoc urbis otio et intimo sinu pacis, sed
                    iuxta barbaras gentes, ut illi solebant, quibus erat moris paludamento mutare
                    praetextam ignotasque<span class="br"></span><span class="lineNumber">5</span><span class="br"></span> terras victoria sequi.
                    Pulchrum imperio gloriosum tibi, cum te socii atque amici sua in
                        patria,<span class="br"></span><span class="lineNumber">6</span><span class="br"></span> suis in sedibus adierunt. Decora
                    facies multa post saecula consulis tribunal viridi caespite exstructum, nec
                    fascium tantum sed pilorum signorumque honore circumdatum. Augebant maiestatem
                    praesidentis diversi postulantium habitus ac dissonae voces,<span class="br"></span><span class="lineNumber">7</span><span class="br"></span> raraque sine interprete oratio. Magnificum est civibus
                    iura, quid hostibus reddere! speciosum certam fori pacem, quid immanes campos
                    sella curuli victorisque vestigio premere, imminere minacibus ripis tutum
                    quietumque, spernere barbaros 
                    
                    </p></section><notes></notes></section>