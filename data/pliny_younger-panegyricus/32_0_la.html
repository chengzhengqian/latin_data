<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> plebis animis obiectabant, id tu tam
                    innocens populo<span class="br"></span><span class="lineNumber">4</span><span class="br"></span> dedisti, quam populus accepit.
                    Paulo minus, patres conscripti, quinque milia ingenuorum fuerunt, quae
                    liberalitas principis nostri conquisivit invenit adscivit.<span class="br"></span><span class="lineNumber">5</span><span class="br"></span> Hi subsidium bellorum ornamentum pacis publicis sumptibus aluntur,
                    patriamque non ut patriam tantum, verum ut altricem amare condiscunt; ex his
                    castra ex his tribus replebuntur, ex his quandoque<span class="br"></span><span class="lineNumber">6</span><span class="br"></span>
                    nascentur, quibus alimentis opus non sit. Dent tibi, Caesar, aetatem di quam
                    mereris, serventque animum quem dederunt: et quanto maiorem infantium turbam
                    iterum atque iterum iubebis incidi!<span class="br"></span><span class="lineNumber">7</span><span class="br"></span> Augetur enim
                    cotidie et crescit, non quia cariores parentibus liberi, sed quia principi
                    cives. Dabis congiaria si voles, praestabis alimenta si voles: illi tamen
                    propter te nascuntur.</p>
</section>
<section class="div2">
<p>29. Instar ego perpetui congiarii reor adfluentiam annonae. Huius aliquando cura
                    Pompeio non minus addidit gloriae quam pulsus ambitus campo, exactus hostis
                    mari, Oriens triumphis Occidensque lustratus.<span class="br"></span><span class="lineNumber">2</span><span class="br"></span> Nec
                    vero ille civilius quam parens noster auctoritate consilio fide reclusit vias
                    portus patefecit, itinera terris litoribus mare litora mari reddidit,
                    diversasque 
                    
                    </p></section><notes></notes></section>