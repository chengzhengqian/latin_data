<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span>Has vero et in vulgus exire et posteris prodi cum
                    ex utilitate tum ex dignitate publica fuit, primum ut orbis terrarum pietatis
                    nostrae adhiberetur testis et conscius; deinde ut manifestum esset audere nos de
                    bonis malisque principibus non tantum post ipsos iudicare; postremo ut
                    experimento cognosceretur et ante nos gratos, sed miseros fuisse, quibus esse
                        nos<span class="br"></span><span class="lineNumber">4</span><span class="br"></span> gratos probare antea non licuit. At qua
                    contentione, quo nisu, quibus clamoribus expostulatum est, ne adfectus nostros
                    ne tua merita supprimeres, denique<span class="br"></span><span class="lineNumber">5</span><span class="br"></span> ut in posterum
                    exemplo provideres! Discant et principes acclamationes veras falsasque
                    discernere, habeantque muneris tui quod iam decipi non poterunt. Non instruendum
                    illis iter ad bonam famam, sed non deserundum; non submovenda adulatio sed non
                    reducenda est. Certum est et quae facere et quae<span class="br"></span><span class="lineNumber">6</span><span class="br"></span>
                    debeant audire si faciant. Quid nunc ego super ea, quae sum cum toto senatu
                    precatus, pro senatu precer, nisi ut haereat animo tuo gaudium, quod tunc oculis
                    protulisti; ames illum diem et tamen vincas, nova merearis, nova audias? eadem
                    enim dici nisi 〈ob eadem〉<a class="footnoteLink" href="#note_LCL059_500_1" id="target_note_LCL059_500_1"><sup>1</sup></a> facta non
                    possunt.</p>
</section>
<section class="div2">
<p>76. Iam quam antiquum quam consulare, quod triduum totum senatus sub exemplo
                    patientiae tuae sedit, cum interea nihil praeter consulem ageres!<span class="br"></span><span class="lineNumber">2</span><span class="br"></span> Interrogatus censuit<a class="footnoteLink" href="#note_LCL059_500_2" id="target_note_LCL059_500_2"><sup>2</sup></a> quisque quod
                    placuit; 〈licuit〉<a class="footnoteLink" href="#note_LCL059_500_3" id="target_note_LCL059_500_3"><sup>3</sup></a>
</p></section><notes><section class="footnotes"><ul><li class="note" id="note_LCL059_500_1"><a class="footnoteCrossrefLink" href="#target_note_LCL059_500_1" title="Click to highlight in text"><sup class="lineRef">1</sup>ob eadem <span class="italic">add. Catanaeus, om. M. lacunam post</span> nisi <span class="italic">statuit
                            Keil, Mynors.</span></a></li><script type="text/javascript">document.getElementById('note_LCL059_500_1').style.display = "none";</script><li class="note" id="note_LCL059_500_2"><a class="footnoteCrossrefLink" href="#target_note_LCL059_500_2" title="Click to highlight in text"><sup class="lineRef">2</sup>interrogatus censuit <span class="italic">Mueller:</span> interrogavit <span class="italic">M.</span></a></li><script type="text/javascript">document.getElementById('note_LCL059_500_2').style.display = "none";</script><li class="note" id="note_LCL059_500_3"><a class="footnoteCrossrefLink" href="#target_note_LCL059_500_3" title="Click to highlight in text"><sup class="lineRef">3</sup>licuit <span class="italic">add. Haupt, om. M.</span></a></li><script type="text/javascript">document.getElementById('note_LCL059_500_3').style.display = "none";</script></ul></section></notes></section>