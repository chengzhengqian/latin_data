<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> quoque visuque terribilis: superbia in
                    fronte, ira in oculis, femineus pallor in corpore, in ore impudentia<span class="br"></span><span class="lineNumber">5</span><span class="br"></span> multo rubore suffusa. Non adire quisquam non adloqui
                    audebat, tenebras semper secretumque captantem, nec umquam ex solitudine sua
                    prodeuntem, nisi ut solitudinem faceret.</p>
</section>
<section class="div2">
<p>49. Ille tamen, quibus sibi parietibus et muris salutem suam tueri videbatur,
                    dolum secum et insidias et ultorem scelerum deum inclusit. Dimovit perfregitque
                    custodias Poena, angustosque per aditus et obstructos non secus ac per apertas
                    fores et invitantia limina irrupit: longe tunc illi divinitas sua, longe arcana
                    illa cubilia saevique secessus, in quos timore et superbia et odio hominum
                        agebatur.<span class="br"></span><span class="lineNumber">2</span><span class="br"></span> Quanto nunc tutior, quanto securior
                    eadem domus, postquam erus<a class="footnoteLink" href="#note_LCL059_430_1" id="target_note_LCL059_430_1"><sup>1</sup></a> non crudelitatis sed amoris excubiis.
                    non solitudine et claustris, sed civium celebritate<span class="br"></span><span class="lineNumber">3</span><span class="br"></span> defenditur! Ecquid ergo? Discimus experimento fidissimam esse custodiam
                    principis innocentiam ipsius. Haec arx inaccessa, hoc inexpugnabile munimentum,
                    munimento non egere. Frustra se terrore succinxerit, qui saeptus caritate non
                    fuerit; armis<span class="br"></span><span class="lineNumber">4</span><span class="br"></span> enim arma irritantur. Num autem
                    serias tantum partes dierum in oculis nostris coetuque consumis? non
                    remissionibus tuis eadem frequentia eademque<span class="br"></span><span class="lineNumber">5</span><span class="br"></span> illa
                    socialitas interest? non tibi semper in medio 
                    
                    
                    </p></section><notes><section class="footnotes"><ul><li class="note" id="note_LCL059_430_1"><a class="footnoteCrossrefLink" href="#target_note_LCL059_430_1" title="Click to highlight in text"><sup class="lineRef">1</sup>erus <span class="italic">Baehrens:</span> eius
                            <span class="italic">M.</span></a></li><script type="text/javascript">document.getElementById('note_LCL059_430_1').style.display = "none";</script></ul></section></notes></section>