<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> eius angustiis quibus abundantiam suam
                        cohibuisset.<span class="br"></span><span class="lineNumber">4</span><span class="br"></span> Neque enim solum vagus ille
                        〈cum〉<a class="footnoteLink" href="#note_LCL059_388_1" id="target_note_LCL059_388_1"><sup>1</sup></a> expandatur amnis intra usurpata semper
                    collium substiterat atque haeserat, sed supino etiam ac detinenti solo non
                    placido se mollique lapsu refugum abstulerat necdum satis umentes terras
                    addiderat arentibus.<span class="br"></span><span class="lineNumber">5</span><span class="br"></span> Igitur inundatione, id est
                    ubertate, regio fraudata sic opem Caesaris invocavit, ut solet amnem suum, nec
                    longius illi adversorum fuit spatium quam dum nuntiat: tam velox, Caesar,
                    potestas tua est, tamque in omnia pariter intenta bonitas et accincta, ut
                    tristius aliquid saeculo tuo passis ad remedium salutemque sufficiat ut
                    scias.</p>
</section>
<section class="div2">
<p>31. Omnibus equidem gentibus fertiles annos gratasque terras precor; crediderim
                    tamen per hunc Aegypti statum tuas fortunam vires experiri, tuamque vigilantiam
                    spectare voluisse. Nam cum omnia ubique secunda merearis, nonne manifestum est,
                    si quid adversi cadat, tuis laudibus tuisque virtutibus materiam campumque
                    praesterni, cum<span class="br"></span><span class="lineNumber">2</span><span class="br"></span> secunda felices, adversa magnos
                    probent? Percrebruerat antiquitus urbem nostram nisi opibus Aegypti ali
                    sustentarique non posse. Superbiebat ventosa et insolens natio, quod victorem
                    quidem populum pasceret tamen quodque in suo flumine in suis navibus vel
                    abundantia nostra vel fames esset.<span class="br"></span><span class="lineNumber">3</span><span class="br"></span> Refundimus Nilo
                    suas copias: recepit frumenta quae miserat, deportatasque messes revexit. Discat
                    igitur Aegyptus credatque experimento, non alimenta se 
                    </p></section><notes><section class="footnotes"><ul><li class="note" id="note_LCL059_388_1"><a class="footnoteCrossrefLink" href="#target_note_LCL059_388_1" title="Click to highlight in text"><sup class="lineRef">1</sup>cum <span class="italic">add. corrector cod.
                            Vat.: om. M.</span></a></li><script type="text/javascript">document.getElementById('note_LCL059_388_1').style.display = "none";</script></ul></section></notes></section>