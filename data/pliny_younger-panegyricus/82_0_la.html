<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> iurari, cum ipse iuraveris omnibus. Nemo
                    hoc non<span class="br"></span><span class="lineNumber">5</span><span class="br"></span> sibi praestat. Amamus quidem te in quantum
                    mereris; istud tamen non tui facimus amore sed nostri, nee umquam inlucescat
                    dies quo pro te nuncupet vota non utilitas nostra sed fides, Caesar.<span class="br"></span><span class="lineNumber">6</span><span class="br"></span> Turpis tutela principis, cui potest imputari. Queri
                    libet quod in secreta nostra non inquirant principes<span class="br"></span><span class="lineNumber">7</span><span class="br"></span> nisi quos odimus. Nam si eadem cura bonis ac malis esset, quam ubique
                    admirationem tui, quod gaudium exultationemque deprenderes, quos omnium cum
                    coniugibus ac liberis, quos etiam cum domesticis aris focisque sermones! Scires
                    mollissimis istis auribus parci. Et alioqui, cum sint odium amorque contraria,
                    hoc perquam simile habent, quod ibi intemperantius amamus bonos principes, ubi
                    liberius malos odimus.</p>
</section>
<section class="div2">
<p>69. Cepisti tamen et adfectus nostri et iudicii experimentum, quantum maximum
                    praesens capere potuisti, illo die quo sollicitudini pudorique candidatorum ita
                    consuluisti, ne ullius gaudium alterius tristitia turbaret. Alii cum laetitia,
                    alii cum spe recesserunt; multis gratulandum, nemo consolandus<span class="br"></span><span class="lineNumber">2</span><span class="br"></span> fuit. Nee ideo segnius iuvenes nostros exhortatus es,
                    senatum circumirent, senatui supplicarent, atque ita a principe sperarent
                    honores, si a senatu petissent.<span class="br"></span><span class="lineNumber">3</span><span class="br"></span> Quo quidem in
                    loco, si quibus opus exemplo, adiecisti 
                    </p></section><notes></notes></section>