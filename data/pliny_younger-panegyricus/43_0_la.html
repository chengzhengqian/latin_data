<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> fecit, quod delibasse<a class="footnoteLink" href="#note_LCL059_406_1" id="target_note_LCL059_406_1"><sup>1</sup></a> quaedam seu
                    potius demonstrasse contentus, largam ac prope intactam<span class="br"></span><span class="lineNumber">2</span><span class="br"></span> bene faciendi materiam filio reservavit. Statim ergo muneri eius
                    liberalitas tua adstruxit, ut, quemadmodum in patris filius, sic in hereditate
                    filii pater esset immunis, nec eodem momento quo pater esse desisset, hoc quoque
                    amitteret quod fuisset.<span class="br"></span><span class="lineNumber">3</span><span class="br"></span> Egregie, Caesar, quod
                    lacrimas parentum vectigales esse non pateris. Bona filii pater sine deminutione
                    possideat, nec socium hereditatis accipiat, qui non habet luctus; nemo recentem
                    et attonitam orbitatem ad computationem vocet, cogatque patrem quid<span class="br"></span><span class="lineNumber">4</span><span class="br"></span> reliquerit filius scire. Augeo, patres conscripti,
                    principis munus, cum ostendo liberalitati eius inesse rationem. Ambitio enim et
                    iactantia et effusio et quidvis potius quam liberalitas existimanda est,
                        cui<span class="br"></span><span class="lineNumber">5</span><span class="br"></span> ratio non constat. Dignum ergo, imperator,
                    mansuetudine tua minuere orbitatis iniurias, nec pati quemquam filio amisso
                    insuper adfici alio dolore. Sic quoque abunde misera res est pater filio
                        solus<span class="br"></span><span class="lineNumber">6</span><span class="br"></span> heres: quid si coheredem non a filio
                    accipiat? Adde quod cum divus Nerva sanxisset, ut in paternis bonis liberi
                    necessitate vicesimae solverentur, congruens erat eandem immunitatem parentes in
                        liberorum<span class="br"></span><span class="lineNumber">7</span><span class="br"></span> bonis obtinere. Cur enim posteris
                    amplior honor quam maioribus haberetur, curve non retro quoque recurreret
                    aequitas [non]<a class="footnoteLink" href="#note_LCL059_406_2" id="target_note_LCL059_406_2"><sup>2</sup></a> eadem? Tu quidem, 
                    
                    </p></section><notes><section class="footnotes"><ul><li class="note" id="note_LCL059_406_1"><a class="footnoteCrossrefLink" href="#target_note_LCL059_406_1" title="Click to highlight in text"><sup class="lineRef">1</sup>delibasse <span class="italic">Cuspinianus:</span> deliberasse <span class="italic">M.</span></a></li><script type="text/javascript">document.getElementById('note_LCL059_406_1').style.display = "none";</script><li class="note" id="note_LCL059_406_2"><a class="footnoteCrossrefLink" href="#target_note_LCL059_406_2" title="Click to highlight in text"><sup class="lineRef">2</sup>non <span class="italic">M:
                            del. Puteolanus.</span></a></li><script type="text/javascript">document.getElementById('note_LCL059_406_2').style.display = "none";</script></ul></section></notes></section>