<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> cibus semperque mensa communis? non ex
                    convictu nostro mutua voluptas? non provocas reddisque sermones? non ipsum
                    tempus epularum tuarum,<span class="br"></span><span class="lineNumber">6</span><span class="br"></span> cum frugalitas contrahat,
                    extendit humanitas? Non enim ante medium diem distentus solitaria cena,
                    spectator adnotatorque convivis tuis immines, nec ieiunis et inanibus plenus
                    ipse 〈et〉 eructans<a class="footnoteLink" href="#note_LCL059_432_1" id="target_note_LCL059_432_1"><sup>1</sup></a> non tam
                    adponis quam obicis cibos quos dedigneris attingere, aegreque perpessus superbam
                    illam convictus simulationem, rursus te ad clandestinam<span class="br"></span><span class="lineNumber">7</span><span class="br"></span> ganeam occultumque luxum refers. Ergo non aurum nec argentum, nec
                    exquisita ingenia cenarum, sed suavitatem tuam iucunditatemque miramur, quibus
                    nulla satietas adest, quando sincera omnia et<span class="br"></span><span class="lineNumber">8</span><span class="br"></span> vera
                    et ornata gravitate. Neque enim aut peregrinae superstitionis ministeria aut
                    obscaena petulantia mensis principis oberrat, sed benigna invitatio et liberales
                    ioci et studiorum honor. Inde tibi parcus et brevis somnus, nullumque amore
                    nostri tempus angustius, quam quod sine nobis agis.</p>
</section>
<section class="div2">
<p>50. Sed cum rebus tuis ut participes perfruamur, quae habemus ipsi, quam propria
                    quam nostra sunt! Non enim exturbatis prioribus dominis omne stagnum, omnem
                    lacum, omnem etiam saltum immensa possessione circumvenis, nec unius oculis
                    flumina 
                    
                    
                    </p></section><notes><section class="footnotes"><ul><li class="note" id="note_LCL059_432_1"><a class="footnoteCrossrefLink" href="#target_note_LCL059_432_1" title="Click to highlight in text"><sup class="lineRef">1</sup>et eructans <span class="italic">Mynores:</span> ructans <span class="italic">Livineius:</span>
                        eructans <span class="italic">M.</span></a></li><script type="text/javascript">document.getElementById('note_LCL059_432_1').style.display = "none";</script></ul></section></notes></section>