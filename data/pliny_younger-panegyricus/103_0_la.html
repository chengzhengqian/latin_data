<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> sustinuit recedentem non etiam atque etiam
                        votis<span class="br"></span><span class="lineNumber">5</span><span class="br"></span> et lacrimis sequi. Nam de liberalitate
                    taceo. Quibus enim muneribus aequari haec cura principis haec patientia potest,
                    qua meruisti ut ille sibi nimium fortis ac prope durus videretur? Nec dubito
                    quin agitaverit secum, an gubernacula retorqueret, et fecisset nisi quod paene
                    ipso contubernio principis felicius iucundiusque est, desiderare principem
                        desiderantem.<span class="br"></span><span class="lineNumber">6</span><span class="br"></span> Et ille quidem ut maximo fructu
                    suscepti ita maiore depositi officii gloria fruitur; tu autem facilitate ista
                    consecutus es, ne quem retinere videaris invitum.</p>
</section>
<section class="div2">
<p>87. Civile hoc et parenti publico convenientissimum nihil cogere, semperque
                    meminisse nullam tantam potestatem cuiquam dari posse, ut non sit<span class="br"></span><span class="lineNumber">2</span><span class="br"></span> gratior potestate libertas. Dignus es, Caesar, qui
                    officia mandes deponere optantibus, qui petentibus vacationem, invitus quidem
                    sed tamen tribuas, qui ab amicis orantibus requiem non te relinqui putes, qui
                    semper invenias et quos ex otio revoces, et quos<span class="br"></span><span class="lineNumber">3</span><span class="br"></span>
                    otio reddas. Vos quoque quos parens noster familiariter inspicere dignatur,
                    fovete iudicium eius quod<span class="br"></span><span class="lineNumber">4</span><span class="br"></span> de vobis habet: hic
                    vester labor est. Princeps enim, cum in uno probavit amare se scire, vacat culpa
                    si alios minus amat. Ipsum quidem quis mediocriter </p></section><notes></notes></section>