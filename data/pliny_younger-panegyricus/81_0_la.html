<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> suam mutent, si talis esse desieris qualis
                    electus es;<span class="br"></span><span class="lineNumber">7</span><span class="br"></span> sed ingenti conscientia, Caesar, quasi
                    pacisceris cum dis, ut te si mereberis servent, cum scias an merearis
                        neminem<span class="br"></span><span class="lineNumber">8</span><span class="br"></span> magis quam deos scire. Nonne vobis,
                    patres conscripti, haec diebus ac noctibus agitare secum videtur: “Ego
                    quidem in me, si omnium utilitas ita posceret, etiam praefecti manum armavi; sed
                    ne deorum quidem aut iram aut neglegentiam deprecor, quaeso immo et obtestor, ne
                    umquam pro me vota res publica invita suscipiat, aut si susceperit ne
                    debeat”?</p>
</section>
<section class="div2">
<p>68. Capis ergo, Caesar, salutis tuae gloriosissimum fructum ex consensu deorum.
                    Nam cum excipias ut ita demum te dei servent, si bene rem publicam et ex
                    utilitate omnium rexeris, certus es bene te rem publicam et ex utilitate omnium
                    regere cum servent.<span class="br"></span><span class="lineNumber">2</span><span class="br"></span> Itaque securus tibi et laetus
                    dies exit, qui principes alios cura et metu distinebat, cum suspensi et
                    attoniti, parumque confisi patientia nostra, hinc atque inde publicae servitutis
                    nuntios exspectarent.<span class="br"></span><span class="lineNumber">3</span><span class="br"></span> Ac si forte aliquos flumina
                    nives venti praepedissent, statim hoc illud esse credebant quod merebantur; nec
                    erat discrimen ullum pavoris, propterea quod cum a malo principe tamquam
                    successor timeatur quisquis est dignior, cum sit nemo non dignior,
                        omnes<span class="br"></span><span class="lineNumber">4</span><span class="br"></span> timentur. Tuam securitatem non mora
                    nuntiorum, non litterarum tarditas differt. Scis tibi ubique 
                    </p></section><notes></notes></section>