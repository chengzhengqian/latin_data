<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> aequiore animo ferunt homines, quem
                    princeps parum feliciter genuit, quam quem male elegit.</p>
</section>
<section class="div2">
<p>8. Sedulo ergo vitavit hunc casum, nec modo iudicium hominum sed deorum etiam in
                    consilium adsumpsit. Itaque non in cubiculo sed in templo, nec ante genialem
                    torum sed ante pulvinar Iovis optimi maximi adoptio peracta est, qua tandem non
                    servitus nostra sed libertas et salus et securitas<span class="br"></span><span class="lineNumber">2</span><span class="br"></span>
                    fundabatur. Sibi enim gloriam illam di vindicaverunt: horum opus, horum illud
                    imperium. Nerva tantum minister fuit, utque<a class="footnoteLink" href="#note_LCL059_340_1" id="target_note_LCL059_340_1"><sup>1</sup></a> adoptaret,
                    tam paruit quam tu qui adoptabaris. Adlata erat ex Pannonia laurea, id agentibus
                    dis ut invicti imperatoris exortum<span class="br"></span><span class="lineNumber">3</span><span class="br"></span> victoriae
                    insigne decoraret. Hanc imperator Nerva in gremio Iovis collocarat, cum repente
                    solito maior et augustior advocata contione hominum deorumque te filium sibi,
                    hoc est unicum auxilium<span class="br"></span><span class="lineNumber">4</span><span class="br"></span> fessis rebus, adsumpsit.
                    Inde quasi depositi imperii qua securitate qua gloria laetus (nam quantulum
                    refert, deponas an partiaris imperium? nisi quod difficilius hoc est), non secus
                    ac praesenti tibi innixus, tuis umeris se patriamque sustentans tua
                        iuventa,<span class="br"></span><span class="lineNumber">5</span><span class="br"></span> tuo robore invaluit. Statim consedit
                    omnis tumultus. 
                    
                    
                    </p></section><notes><section class="footnotes"><ul><li class="note" id="note_LCL059_340_1"><a class="footnoteCrossrefLink" href="#target_note_LCL059_340_1" title="Click to highlight in text"><sup class="lineRef">1</sup>utque <span class="italic">Mynors:</span> ut qui <span class="italic">R:</span> utque qui
                            <span class="italic">M.</span></a></li><script type="text/javascript">document.getElementById('note_LCL059_340_1').style.display = "none";</script></ul></section></notes></section>