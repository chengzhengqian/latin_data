<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> privatis facultatibus velut hausta et
                    implicita retro secum quidquid attigerant referrent?</p>
</section>
<section class="div2">
<p>44. Quam utile est ad usum secundorum per adversa venisse! Vixisti nobiscum,
                    periclitatus es, timuisti, quae tunc erat innocentium vita. Scis et expertus es,
                    quanto opere detestentur malos principes, etiam qui malos faciunt. Meministi
                        quae<span class="br"></span><span class="lineNumber">2</span><span class="br"></span> optare nobiscum, quae sis queri solitus.
                    Nam privato iudicio principem geris, meliorem immo te praestas, quam tibi alium
                    precabare. Itaque sic imbuti sumus ut, quibus erat summa votorum melior pessimo
                    princeps, iam non possimus nisi optimum<span class="br"></span><span class="lineNumber">3</span><span class="br"></span> ferre.
                    Nemo est ergo tam tui, tam ignarus sui, ut locum istum post te concupiscat.
                    Facilius est ut esse<span class="br"></span><span class="lineNumber">4</span><span class="br"></span> aliquis successor tuus
                    possit, quam ut velit. Quis enim curae tuae molem sponte subeat? quis comparari
                    tibi non reformidet? Expertus et ipse es, quam sit onerosum succedere bono
                    principi, et<span class="br"></span><span class="lineNumber">5</span><span class="br"></span> adferebas excusationem adoptati. An
                    parva pronaque sunt ad aemulandum quod nemo incolumitatem turpitudine rependit,
                    salva est omnibus vita et dignitas vitae, nec iam consideratus et sapiens,
                        qui<span class="br"></span><span class="lineNumber">6</span><span class="br"></span> aetatem in tenebris agit? Eadem quippe sub
                    principe virtutibus praemia quae in libertate, nec bene factis tantum ex
                    conscientia merces. Amas constantiam civium, rectosque ac vividos animos non
                        
                    </p></section><notes></notes></section>