<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> exciperes, ut dimissus osculo fueras;
                    gratum, quod equestris ordinis decora honore nominum sine monitore signares;
                    gratum, quod tantum 〈non〉<a class="footnoteLink" href="#note_LCL059_372_1" id="target_note_LCL059_372_1"><sup>1</sup></a> ultro
                    clientibus salutatis quasdam familiaritatis notas<span class="br"></span><span class="lineNumber">2</span><span class="br"></span>
                    adderes; gratius tamen, quod sensim et placide et quantum respectantium turba
                    pateretur incederes, quod occursantium populus te quoque, et immo maxime
                        artaret,<a class="footnoteLink" href="#note_LCL059_372_2" id="target_note_LCL059_372_2"><sup>2</sup></a> quod primo statim die latus
                        tuum<span class="br"></span><span class="lineNumber">3</span><span class="br"></span> crederes omnibus. Neque enim stipatus
                    satellitum manu sed circumfusus undique nunc senatus, nunc equestris ordinis
                    flore, prout alterutrum frequentiae genus invaluisset, silentes quietosque
                    lictores tuos subsequebare; nam milites nihil a plebe habitu<span class="br"></span><span class="lineNumber">4</span><span class="br"></span> tranquillitate modestia differebant. Ubi vero coepisti
                    Capitolium ascendere, quam laeta omnibus adoptionis tuae recordatio, quam
                    peculiare gaudium eorum, qui te primi eodem loco salutaverant imperatorem! Quin
                    etiam deum ipsum tuum 〈patrem〉<a class="footnoteLink" href="#note_LCL059_372_3" id="target_note_LCL059_372_3"><sup>3</sup></a> praecipuam
                    voluptatem operis sui percepisse crediderim.<span class="br"></span><span class="lineNumber">5</span><span class="br"></span> Ut
                    quidem isdem vestigiis institisti, quibus parens tuus ingens illud deorum
                    prolaturus arcanum, quae circumstantium gaudia, quam recens clamor, quam similis
                    illi dies, qui hunc diem genuit! ut plena altaribus angusta victimis cuncta, ut
                    in unius salutem collata omnium vota, cum sibi se ac liberis suis intellegerent
                    precari, quae pro te precarentur! 
                    
                    
                    </p></section><notes><section class="footnotes"><ul><li class="note" id="note_LCL059_372_1"><a class="footnoteCrossrefLink" href="#target_note_LCL059_372_1" title="Click to highlight in text"><sup class="lineRef">1</sup>tantum ultro <span class="italic">M</span>: non <span class="italic">add.
                            edd:</span> tantus ultro <span class="italic">Brakman.</span></a></li><script type="text/javascript">document.getElementById('note_LCL059_372_1').style.display = "none";</script><li class="note" id="note_LCL059_372_2"><a class="footnoteCrossrefLink" href="#target_note_LCL059_372_2" title="Click to highlight in text"><sup class="lineRef">2</sup>artaret <span class="italic">edd:</span> astaret <span class="italic">M.</span></a></li><script type="text/javascript">document.getElementById('note_LCL059_372_2').style.display = "none";</script><li class="note" id="note_LCL059_372_3"><a class="footnoteCrossrefLink" href="#target_note_LCL059_372_3" title="Click to highlight in text"><sup class="lineRef">3</sup>patrem <span class="italic">add. Beroaldus ante</span> tuum: <span class="italic">om. M.</span></a></li><script type="text/javascript">document.getElementById('note_LCL059_372_3').style.display = "none";</script></ul></section></notes></section>