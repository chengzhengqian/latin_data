<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> populique consensum: non unius Nervae
                    iudicium illud, illa electio fuit. Nam qui ubique sunt homines, hoc idem votis
                    expetebant; ille tantum iure principis occupavit, primusque fecit quod facturi
                    omnes erant. Nec hercule tanto opere cunctis factum placeret,<span class="br"></span><span class="lineNumber">3</span><span class="br"></span> nisi placuisset ante quam fieret. At quo, di boni,
                    temperamento potestatem tuam fortunamque moderatus es! Imperator tu titulis et
                    imaginibus et signis, ceterum modestia labore vigilantia dux et legatus et
                    miles, cum iam tua vexilla tuas aquilas magno gradu anteires, neque aliud tibi
                    ex illa adoptione quam filii pietatem filii obsequium adsereres, longamque huic
                    nomini aetatem, longam<span class="br"></span><span class="lineNumber">4</span><span class="br"></span> gloriam precarere. Iam te
                    providentia deorum primum in locum provexerat; tu adhuc in secundo resistere
                    atque etiam senescere optabas: privatus tibi videbaris, quam diu imperator et
                    alius esset. Audita sunt tua vota, sed in quantum optimo illi et<span class="br"></span><span class="lineNumber">5</span><span class="br"></span> sanctissimo seni utile fuit, quem di ideo<a class="footnoteLink" href="#note_LCL059_346_1" id="target_note_LCL059_346_1"><sup>1</sup></a> caelo vindicaverunt, ne quid post illud divinum et immortale
                    factum mortale faceret: deberi quippe maximo operi hanc venerationem, ut
                    novissimum esset, auctoremque eius statim consecrandum, ut quandoque inter
                    posteros quaereretur, an illud iam<span class="br"></span><span class="lineNumber">6</span><span class="br"></span> deus fecisset.
                    Ita ille nullo magis nomine publicus parens, quam quia tuus. Ingens gloria
                    ingensque 
                    
                    </p></section><notes><section class="footnotes"><ul><li class="note" id="note_LCL059_346_1"><a class="footnoteCrossrefLink" href="#target_note_LCL059_346_1" title="Click to highlight in text"><sup class="lineRef">1</sup>di ideo <span class="italic">Baehrens</span>: dii de <span class="italic">M.</span></a></li><script type="text/javascript">document.getElementById('note_LCL059_346_1').style.display = "none";</script></ul></section></notes></section>