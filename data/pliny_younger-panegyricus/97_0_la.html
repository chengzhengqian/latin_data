<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent">pulsum saltem
                    fragoremque remorum perpeti poterat, quin ad singulos ictus turpi formidine
                        horresceret!<span class="br"></span><span class="lineNumber">2</span><span class="br"></span> Itaque procul ab omni sono
                    inconcussus ipse et immotus, religato revinctoque navigio non<span class="br"></span><span class="lineNumber">3</span><span class="br"></span> secus ac piaculum aliquod trahebatur. Foeda facies, cum
                    populi Romani imperator alienum cursum alienumque rectorem velut capta nave
                        sequeretur.<span class="br"></span><span class="lineNumber">4</span><span class="br"></span> Nec deformitate ista saltem
                    flumina carebant, atque etiam Danubius ac Rhenus tantum illud nostri dedecoris
                    vehere gaudebant, non minore cum pudore imperî, quod haec Romanae
                    aquilae, Romana signa, Romana denique ripa, quam quod hostium
                        prospectaret,<span class="br"></span><span class="lineNumber">5</span><span class="br"></span> hostium quibus moris est eadem
                    illa nunc rigentia gelu flumina aut campis superfusa, nunc liquida ac deferentia
                    lustrare navigiis nandoque<span class="br"></span><span class="lineNumber">6</span><span class="br"></span> superare. Nec vero per
                    se magno opere laudaverim duritiam corporis ac lacertorum; sed, si his validior
                    ipso corpore animus imperitet, quem non fortunae indulgentia emolliat, non
                    copiae principales ad segnitiem luxumque detorqueant, tunc ego seu montibus seu
                    mari exerceatur, et laetum opere corpus<span class="br"></span><span class="lineNumber">7</span><span class="br"></span> et
                    crescentia laboribus membra mirabor. Video enim iam inde antiquitus maritos
                    dearum ac deum liberos nec 〈parentum divinitate nec〉<a class="footnoteLink" href="#note_LCL059_514_1" id="target_note_LCL059_514_1"><sup>1</sup></a> dignitate nuptiarum magis quam his artibus
                        inclaruisse.<span class="br"></span><span class="lineNumber">8</span><span class="br"></span> Simul cogito, cum sint ista ludus
                    et avocamentum, 
                    
                    </p></section><notes><section class="footnotes"><ul><li class="note" id="note_LCL059_514_1"><a class="footnoteCrossrefLink" href="#target_note_LCL059_514_1" title="Click to highlight in text"><sup class="lineRef">1</sup><span class="italic">lacunam explevit Schnelle.</span></a></li><script type="text/javascript">document.getElementById('note_LCL059_514_1').style.display = "none";</script></ul></section></notes></section>