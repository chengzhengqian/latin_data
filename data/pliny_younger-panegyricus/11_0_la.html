<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> Non adoptionis opus istud sed adoptati
                    fuit; atque adeo temere fecerat Nerva, si adoptasset alium. Oblitine sumus ut
                    nuper post adoptionem non desierit seditio sed coeperit? Inritamentum istud
                    irarum et fax tumultus fuisset, nisi incidisset in te.<span class="br"></span><span class="lineNumber">6</span><span class="br"></span> An dubium est ut dare posset imperium imperator, qui reverentiam
                    amiserat, auctoritate eius effectum cui dabatur? Simul filius simul Caesar, mox
                    imperator et consors tribuniciae potestatis, et omnia pariter et statim factus
                    es, quae proxime parens verus tantum in alterum filium contulit.</p>
</section>
<section class="div2">
<p>9. Magnum hoc tuae moderationis indicium, quod non solum successor imperii, sed
                    particeps etiam sociusque placuisti. Nam successor etiamsi nolis habendus
                        [est];<a class="footnoteLink" href="#note_LCL059_342_1" id="target_note_LCL059_342_1"><sup>1</sup></a> non est habendus socius nisi
                        velis.<span class="br"></span><span class="lineNumber">2</span><span class="br"></span> Credentne posteri patricio et consulari
                    et triumphali patre genitum, cum fortissimum amplissimum amantissimum sui
                    exercitum regeret, imperatorem non ab exercitu factum? eidem, cum Germaniae
                    praesiÂ­deret, 
                    
                    
                    
                    </p></section><notes><section class="footnotes"><ul><li class="note" id="note_LCL059_342_1"><a class="footnoteCrossrefLink" href="#target_note_LCL059_342_1" title="Click to highlight in text"><sup class="lineRef">1</sup>est <span class="italic">del. Mynors.</span></a></li><script type="text/javascript">document.getElementById('note_LCL059_342_1').style.display = "none";</script></ul></section></notes></section>