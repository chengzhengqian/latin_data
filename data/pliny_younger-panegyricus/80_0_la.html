<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> videor. Quae enim illa gravitas
                    sententiarum, quam inadfectata veritas verborum, quae adseveratio in voce, quae
                    adfirmatio in vultu, quanta in oculis<span class="br"></span><span class="lineNumber">2</span><span class="br"></span> habitu
                    gestu, toto denique corpores fides! Tenebit ergo semper quid suaserit, scietque
                    nos, quotiens<span class="br"></span><span class="lineNumber">3</span><span class="br"></span> libertatem quam dedit experiemur,
                    sibi parere. Nec verendum est ne incautos putet si fidelitate temporum
                    constanter utamur, quos meminit sub malo principe aliter vixisse. Nuncupare vota
                    et pro aeternitate imperii et pro salute principum, immo pro salute principum ac
                    propter illos pro aeternitate<span class="br"></span><span class="lineNumber">4</span><span class="br"></span> imperii solebamus.
                    Haec pro imperatore nostro in quae sint verba suscepta, operae pretium est
                    adnotare: “Si bene rem publicam et ex utilitate omnium
                        〈rexerit〉<a class="footnoteLink" href="#note_LCL059_480_1" id="target_note_LCL059_480_1"><sup>1</sup></a>.” Digna vota quae semper
                        suscipiantur<span class="br"></span><span class="lineNumber">5</span><span class="br"></span> semperque solvantur. Egit cum dis
                    ipso te auctore, Caesar, res publica, ut te sospitem incolumemque praestarent,
                    si tu ceteros praestitisses; si contra, illi quoque a custodia tui capitis
                    oculos dimoverent teque relinquerent votis, quae non palam
                        susciperentur.<span class="br"></span><span class="lineNumber">6</span><span class="br"></span> Alii se superstites rei
                    publicae optabant faciebantque; tibi salus tua in visa est, si non sit cum rei
                    publicae salute coniuncta. Nihil pro te pateris optari, nisi expediat
                    optantibus, omnibusque annis in consilium de te deos mittis, exigisque ut
                    sententiam 
                    
                    </p></section><notes><section class="footnotes"><ul><li class="note" id="note_LCL059_480_1"><a class="footnoteCrossrefLink" href="#target_note_LCL059_480_1" title="Click to highlight in text"><sup class="lineRef">1</sup>rexerit <span class="italic">add. Keil (cf 68. 1):</span> rexeris <span class="italic">Puteolanus: om. M.</span></a></li><script type="text/javascript">document.getElementById('note_LCL059_480_1').style.display = "none";</script></ul></section></notes></section>