<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent">
<span class="br"></span><span class="lineNumber">5</span><span class="br"></span>abesse, tamquam Danubio Rhenoque dirimare!
                    Averseris tu honori tuo sperata suffragia, renuntiarique te consulem iussisse
                    contentus, liberae civitatis ne simulationem quidem serves; abstineas denique
                    comitiis abstrusus atque abditus, quasi illic tibi non<span class="br"></span><span class="lineNumber">6</span><span class="br"></span> consulatus detur sed abrogetur imperium? Haec persuasio
                    superbissimis dominis erat, ut sibi viderentur principes esse desinere, si quid
                    facerent tamquam senatores. Plerique tamen non tam superbia<span class="br"></span><span class="lineNumber">7</span><span class="br"></span> quam metu quodam submovebantur. An stuprorum sibi
                    incestarumque noctium conscii, auspicia polluere sacratumque campum nefario
                        auderent<span class="br"></span><span class="lineNumber">8</span><span class="br"></span> contaminare vestigio? Non adeo deos
                    hominesque contempserant, ut in illa spaciosissima sede hominum deorumque
                    coniectos in se oculos ferre ac perpeti possent. Tibi contra et moderatio tua
                    suasit et sanctitas, ut te et religioni deorum et iudiciis hominum
                    exhiberes.</p>
</section>
<section class="div2">
<p>64. Alii consulatum ante quam acciperent, tu et dum accipis meruisti. Peracta
                    erant sollemnia comitiorum, si principem cogitares, iamque se omnis turba
                    commoverat, cum tu mirantibus cunctis accedis ad consulis sellam, adigendum te
                    praebes in verba principibus ignota, nisi cum iurare cogerent alios. Vides quam
                    necessarium fuerit consulatum non recuÂ­sare. 
                    </p></section><notes></notes></section>