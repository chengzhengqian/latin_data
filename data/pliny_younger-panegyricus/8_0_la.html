<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> contingeres; inductum pessimum exemplum, ut
                    optimum opponeretur; postremo coactus princeps quos nolebat occidere, ut daret
                    principem, qui cogi<span class="br"></span><span class="lineNumber">3</span><span class="br"></span> non posset. Olim tu quidem
                    adoptari merebare; sed nescissemus quantum tibi deberet imperium, si ante
                    adoptatus esses. Exspectatum est tempus quo liqueret non tam accepisse te
                    beneficium quam dedisse. Confugit in sinum tuum concussa res publica, ruensque
                    imperium super imperatorem imperatoris<span class="br"></span><span class="lineNumber">4</span><span class="br"></span> tibi voce
                    delatum est. Imploratus adoptione et accitus es, ut olim duces magni a
                    peregrinis externisque bellis ad opem patriae ferendam revocari solebant. Ita
                    filius ac parens uno eodemque momento rem maximam invicem praestitistis: ille
                        tibi<span class="br"></span><span class="lineNumber">5</span><span class="br"></span> imperium dedit, tu illi reddidisti. Solus
                    ergo ad hoc aevi pro munere tanto paria accipiendo fecisti, immo ultra dantem
                    obligasti; communicato enim imperio sollicitior tu, ille securior factus
                    est.</p>
</section>
<section class="div2">
<p>7. O novum atque inauditum ad principatum iter! Non te propria cupiditas proprius
                    metus, sed aliena<span class="br"></span><span class="lineNumber">2</span><span class="br"></span> utilitas alienus timor principem
                    fecit. Videaris licet quod est amplissimum inter homines consecutus, felicius
                    tamen erat illud quod reliquisti: sub bono 
                    
                    </p></section><notes></notes></section>