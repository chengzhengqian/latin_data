<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> nisi Caesaris suburbanum licemur emimus
                        implemus.<span class="br"></span><span class="lineNumber">7</span><span class="br"></span> Tanta benignitas principis, tanta
                    securitas temporum est, ut ille nos principalibus rebus existimet dignos, nos
                    non timeamus quod esse digni videmur. Nec vero emendi tantum civibus tuis copiam
                    praebes, sed amoenissima quaeque largiris et donas; ista inquam donas in quae
                    electus, in quae adoptatus es; transfers quod iudicio accepisti, ac nihil magis
                    tuum credis, quam quod per amicos habes.</p>
</section>
<section class="div2">
<p>51. Idem tam parcus in aedificando quam diligens in tuendo. Itaque non ut ante
                    immanium transvectione saxorum urbis tecta quatiuntur; stant securae domus nec
                    iam templa nutantia. Satis est tibi nimiumque, cum successeris frugalissimo
                        principi;<span class="br"></span><span class="lineNumber">2</span><span class="br"></span> magnum reicere aliquid et amputare
                    ex his, quae princeps tamquam necessaria reliquit. Praeterea pater tuus usibus
                    suis detrahebat quae fortuna<span class="br"></span><span class="lineNumber">3</span><span class="br"></span> imper√Æ
                    dederat, tu tuis quae pater. At quam magnificus in publicum es! Hinc porticus,
                    inde delubra occulta celeritate properantur, ut non consummata sed tantum
                    commutata videantur. Hinc immensum latus circi templorum pulchritudinem 
                    
                    </p></section><notes></notes></section>