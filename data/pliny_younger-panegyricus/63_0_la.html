<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> etiam nee hos singulos nomini Caesarum
                    dicabamus. Patiebantur illi, et quasi meruissent laetabantur.<span class="br"></span><span class="lineNumber">5</span><span class="br"></span> At nunc quis nostrum tamquam oblitus eius de quo
                    refertur censendi officium principis honore consumit? Tuae moderationis haec
                    laus, 〈non〉<a class="footnoteLink" href="#note_LCL059_446_1" id="target_note_LCL059_446_1"><sup>1</sup></a> constantiae nostrae, et tibi obsequimur
                    quod in curiam non ad certamen adulationum sed ad usum munusque iustitiae
                    convenimus, hanc simplicitati tuae veritatique gratiam relaturi, ut te quae vis
                    velle, quae non<span class="br"></span><span class="lineNumber">6</span><span class="br"></span> vis nolle credamus. Incipimus inde
                    desinimus ibi, a quo incipi in quo desini sub alio principe non posset. Nam
                    plerosque ex decretis honoribus et alii non receperunt, nemo ante tantus fuit ut
                        crederetur<span class="br"></span><span class="lineNumber">7</span><span class="br"></span> noluisse decerni; quod ego titulis
                    omnibus speciosius reor, quando non trabibus aut saxis nomen tuum sed monimentis
                    aeternae laudis inciditur.</p>
</section>
<section class="div2">
<p>55. Ibit in saecula fuisse principem cui florenti et incolumi numquam nisi modici
                    honores, saepius nulli<span class="br"></span><span class="lineNumber">2</span><span class="br"></span> decernerentur. Et sane si
                    velimus cum priorum temporum necessitate certare, vincemur; ingeniosior est enim
                    ad excogitandum simulatio veritate, servitus<span class="br"></span><span class="lineNumber">3</span><span class="br"></span>
                    libertate, metus amore. Simul cum iam pridem novitas omnis adulatione consumpta
                    sit, non alius erga te novus honor superest, quam si aliquando de<span class="br"></span><span class="lineNumber">4</span><span class="br"></span> te tacere audeamus. Age, si quando pietas nostra 
                    
                    </p></section><notes><section class="footnotes"><ul><li class="note" id="note_LCL059_446_1"><a class="footnoteCrossrefLink" href="#target_note_LCL059_446_1" title="Click to highlight in text"><sup class="lineRef">1</sup>non <span class="italic">add.
                            Lipsius: om.. M.</span></a></li><script type="text/javascript">document.getElementById('note_LCL059_446_1').style.display = "none";</script></ul></section></notes></section>