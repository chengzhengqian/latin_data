<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent">
<span class="br"></span><span class="lineNumber">5</span><span class="br"></span>praegravem recusasti? Tantone Papiriis etiam et
                    Quintiis moderatior Augustus et Caesar et pater patriae? At illos res publica
                    ciebat. Quid? te non eadem res publica, non senatus, non consulatus ipse, qui
                    sibi tuis umeris attolli et augescere videtur?</p>
</section>
<section class="div2">
<p>58. Non te ad exemplar eius voco, qui continuis consulatibus fecerat longum
                    quendam et sine discrimine annum: his te confero quos certum est, quotiens
                    consules fuerunt, non sibi praestitisse. Erat in senatu ter consul, cum tu
                    tertium consulatum<span class="br"></span><span class="lineNumber">2</span><span class="br"></span> recusabas. Onerosum nescio quid
                    verecundiae tuae consensus noster indixerat, ut princeps totiens consul esses
                    quotiens senator tuus: nimia modestia istud<span class="br"></span><span class="lineNumber">3</span><span class="br"></span> etiam
                    privatus recusasses. An consularis viri triumphalisque filius cum tertio consul
                    creatur ascendit? non debitum hoc illi, non vel sola generis claritate
                    promeritum? Contigit ergo privatis aperire annum fastosque reserare, et hoc
                    quoque redditae libertatis indicium fuit quod consul alius quam Caesar esset.
                    Sic exactis regibus coepit liber annus, sic olim<span class="br"></span><span class="lineNumber">4</span><span class="br"></span>
                    servitus pulsa privata fastis nomina induxit. Miseros ambitionis, qui ita
                    consules semper, ut semper principes erant! Quamquam non ambitio quam livor et
                    malignitas videri potest, omnes annos possiÂ­dere, 
                    
                    </p></section><notes></notes></section>