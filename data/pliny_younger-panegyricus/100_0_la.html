<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> alitur aequalitate, exardescit invidia,
                        cuius<span class="br"></span><span class="lineNumber">3</span><span class="br"></span> finis est odium. Quo quidem admirabilius
                    existimandum est, quod mulieribus duabus in una domo parique fortuna nullum
                    certamen nulla contentio<span class="br"></span><span class="lineNumber">4</span><span class="br"></span> est. Suspiciunt invicem
                    invicem cedunt, cumque te utraque effusissime diligat, nihil sua putant
                    interesse utram tu magis ames. Idem utrique propositum, idem tenor vitae,
                    nihilque ex quo sentias duas<span class="br"></span><span class="lineNumber">5</span><span class="br"></span> esse; te enim
                    imitari, te subsequi student. Ideo utraque mores eosdem, quia utraque tuos
                    habet; inde moderatio, inde etiam perpetua securitas. Neque enim umquam
                    periclitabuntur esse privatae,<span class="br"></span><span class="lineNumber">6</span><span class="br"></span> quae non desierunt.
                    Obtulerat illis senatus cognomen Augustarum, quod certatim deprecatae sunt, quam
                    diu adpellationem patris patriae tu recusasses, seu quod plus esse in eo
                    iudicabant, si uxor<span class="br"></span><span class="lineNumber">7</span><span class="br"></span> et soror tua quam si Augustae
                    dicerentur. Sed, quaecumque illis ratio tantam modestiam suasit, hoc magis
                    dignae sunt, quae in animis nostris et sint et<span class="br"></span><span class="lineNumber">8</span><span class="br"></span>
                    habeantur augustae, quia non vocantur. Quid enim laudabilius feminis, quam si
                    verum honorem non in splendore titulorum, sed in iudiciis hominum reponant
                    magnisque nominibus pares se faciant, et dum recusant?</p>
</section>
<section class="div2">
<p>85. Iam etiam et in privatorum animis exoleverat priscum mortalium bonum
                    amicitia, cuius in locum migraverant adsentationes blanditiae et peior odio
                        
                    </p></section><notes></notes></section>