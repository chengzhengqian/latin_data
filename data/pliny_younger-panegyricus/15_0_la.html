<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> imperator cuius pulsi fugatique non aliud
                        maius<span class="br"></span><span class="lineNumber">5</span><span class="br"></span> habebatur indicium, quam si triumpharet.
                    Ergo sustulerant animos et iugum excusserant, nec iam nobiscum de sua libertate
                    sed de nostra servitute certabant, ac ne indutias quidem nisi aequis
                    condicionibus inibant legesque ut acciperent dabant.</p>
</section>
<section class="div2">
<p>12. At nunc rediit omnibus terror, et metus et votum imperata faciendi. Vident
                    enim Romanum ducem unum ex illis veteribus et priscis, quibus imperatorium nomen
                    addebant contecti caedibus<span class="br"></span><span class="lineNumber">2</span><span class="br"></span> campi et infecta
                    victoriis maria. Accipimus obsides ergo non emimus, nec ingentibus damnis
                    immensisque muneribus paciscimur ut vicerimus. Rogant supplicant, largimur
                    negamus, utrumque ex imperii maiestate. Agunt gratias qui impetraverunt,
                        non<span class="br"></span><span class="lineNumber">3</span><span class="br"></span> audent queri quibus negatum est. An
                    audeant, qui sciant te adsedisse ferocissimis populis, eo ipso tempore quod
                    amicissimum illis difficillimum nobis, cum Danubius ripas gelu iungit,
                    duratusque glacie ingentia tergo bella transportat, cum ferae gentes non telis
                    magis quam suo caelo, suo sidere armantur?<span class="br"></span><span class="lineNumber">4</span><span class="br"></span> Sed ubi
                    in proximo tu, non secus ac si mutatae temporum vices essent, illi quidem
                    latibulis suis 
                    
                    </p></section><notes></notes></section>