<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> benignitate divisum est, quantaeque tibi
                    curae fuit ne quis expers liberalitatis tuae fieret! Datum est his qui post
                    edictum tuum in locum erasorum subditi fuerant, aequatique sunt ceteris illi
                    etiam quibus non<span class="br"></span><span class="lineNumber">4</span><span class="br"></span> erat promissum. Negotiis aliquis
                    valetudine alius, hic mari ille fluminibus distinebatur: exspectatus est,
                    provisumque, ne quis aeger ne quis occupatus ne quis denique longe fuisset;
                    veniret quisque cum<span class="br"></span><span class="lineNumber">5</span><span class="br"></span> vellet, veniret quisque cum
                    posset. Magnificum, Caesar, et tuum disiunctissimas terras munificentiae ingenio
                    velut admovere, immensaque spatia liberalitate contrahere, intercedere casibus
                    occursare fortunae, atque ope adniti, ne quis e plebe Romana dante congiarium te
                    hominem se magis sentiret fuisse quam civem.</p>
</section>
<section class="div2">
<p>26. Adventante congiarii die observare principis egressum in publicum, insidere
                    vias examina infantium futurusque populus solebat. Labor parentibus erat
                    ostentare parvulos impositosque cervicibus<span class="br"></span><span class="lineNumber">2</span><span class="br"></span>
                    adulantia verba blandasque voces edocere: reddebant illi quae monebantur, ac
                    plerique inritis precibus surdas principis aures adstrepebant, ignarique quid
                    rogassent quid non impetrassent, donec plane scirent<span class="br"></span><span class="lineNumber">3</span><span class="br"></span> differebantur. Tu ne rogari quidem sustinuisti et quamquam laetissimum oculis
                    tuis esset conspectu Romanae sobolis impleri, omnes tamen ante quam te viderent
                    adirentve, recipi incidi iussisti, ut iam inde ab infantia parentem publicum
                    munere educaÂ­tionis </p></section><notes></notes></section>