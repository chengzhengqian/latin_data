<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> videbar, cum ter consule adsidente tertio
                    consulem designatum rogari sententiam cernerem. Quanti<span class="br"></span><span class="lineNumber">2</span><span class="br"></span> tunc illi quantusque tu! Accidit quidem ut corpora quamlibet ardua
                    et excelsa procerioribus admota decrescant, item ut altissimae civium dignitates
                    collatione fastigii tui quasi deprimantur, quantoque propius ad magnitudinem
                    tuam ascenderint, tantum<span class="br"></span><span class="lineNumber">3</span><span class="br"></span> etiam a sua descendisse
                    videantur. Illos tamen tu, quamquam non potuisti tibi aequare cum velles; adeo
                    in edito collocasti, ut tantum super ceteros quantum<span class="br"></span><span class="lineNumber">4</span><span class="br"></span> infra te cernerentur. Si unius tertium consulatum eundem in annum in quem
                    tuum contulisses, ingentis animi specimen haberetur. Ut enim felicitatis est
                    quantum velis posse, sic magnitudinis velle quantum<span class="br"></span><span class="lineNumber">5</span><span class="br"></span> possis. Laudandus quidem et ille qui consulatum tertium meruit, sed magis sub
                    quo meruit: magnus memorandusque qui tantum praemium cepit, sed<span class="br"></span><span class="lineNumber">6</span><span class="br"></span> maior qui capienti dedit. Quid quod duos pariter tertio
                    consulatu, duos collegii tui sanctitate decorasti? ut sit nemini dubium hanc
                    tibi praecipuam causam fuisse extendendi consulatus tui, ut duorum consulatus
                    amplecteretur collegamque te non uni daret.<span class="br"></span><span class="lineNumber">7</span><span class="br"></span>
                    Uterque nuper consulatum alterum gesserat a patre tuo (id est quanto minus quam
                    a te!) datum; utriusque adhuc oculis paulo ante dimissi fasces oberrabant,
                    utriusque sollemnis ille lictorum et praenuntius clamor auribus insederat, cum
                    rursus 
                    </p></section><notes></notes></section>