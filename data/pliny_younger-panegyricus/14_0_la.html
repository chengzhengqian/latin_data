<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> fama: cum abunde expertus esset, quam bene
                    umeris tuis sederet imperium, tibi terras te terris reliquit, eo ipso carus
                    omnibus ac desiderandus, quod prospexerat ne desideraretur.</p>
</section>
<section class="div2">
<p>11. Quem tu lacrimis primum, ita ut filium decuit, mox templis honestasti, non
                    imitatus illos qui hoc idem sed alia mente fecerunt. Dicavit caelo Tiberius
                    Augustum, sed ut maiestatis crimen induceret; Claudium Nero, sed ut irrideret;
                    Vespasianum Titus, Domitianus Titum, sed ille ut dei filius, hic<span class="br"></span><span class="lineNumber">2</span><span class="br"></span> ut frater videretur. Tu sideribus patrem intulisti non
                    ad metum civium, non in contumeliam numinum,<span class="br"></span><span class="lineNumber">3</span><span class="br"></span> non
                    in honorem tuum, sed quia deum credis. Minus hoc est, cum fit ab iis qui et sese
                    deos putant. Sed licet illum aris pulvinaribus flamine colas, non alio magis
                    tamen deum et facis et probas, quam quod ipse talis es. In principe enim qui
                    electo successore fato concessit, una itemque certissima divinitatis<span class="br"></span><span class="lineNumber">4</span><span class="br"></span> fides est bonus successor. Num ergo tibi ex
                    immortalitate patris aliquid adrogantiae accessit? Num hos proximos divinitate
                    parentum desides ac superbos potius quam illos veteres et antiquos aemuleris,
                    qui hoc ipsum imperium . . .<a class="footnoteLink" href="#note_LCL059_348_1" id="target_note_LCL059_348_1"><sup>1</sup></a> quam 
                    
                    
                    
                    
                    </p></section><notes><section class="footnotes"><ul><li class="note" id="note_LCL059_348_1"><a class="footnoteCrossrefLink" href="#target_note_LCL059_348_1" title="Click to highlight in text"><sup class="lineRef">1</sup><span class="italic">lacuna nondum
                            expleta.</span></a></li><script type="text/javascript">document.getElementById('note_LCL059_348_1').style.display = "none";</script></ul></section></notes></section>