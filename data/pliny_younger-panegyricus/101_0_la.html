<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> amoris simulatio. Etenim in principum domo
                    nomen tantum amicitiae, inane scilicet inrisumque<span class="br"></span><span class="lineNumber">2</span><span class="br"></span>
                    remanebat. Nam qui poterat esse inter eos amicitia, quorum sibi alii domini alii
                    servi videbantur? Tu hanc pulsam et errantem reduxisti: habes amicos<span class="br"></span><span class="lineNumber">3</span><span class="br"></span> quia amicus ipse es. Neque enim ut alia subiectis, ita
                    amor imperatur, neque est ullus adfectus tam erectus et liber et dominationis
                    impatiens, nec qui<span class="br"></span><span class="lineNumber">4</span><span class="br"></span> magis vices exigat. Potest
                    fortasse princeps inique, potest tamen odio esse non nullis, etiamsi ipse
                        non<span class="br"></span><span class="lineNumber">5</span><span class="br"></span> oderit: amari nisi ipse amet non potest.
                    Diligis ergo cum diligaris, et in eo quod utrimque honestissimum est, tota
                    gloria tua est; qui superior factus descendis in omnia familiaritatis officia,
                    et in amicum ex imperatore submitteris, immo tunc maxime imperator<span class="br"></span><span class="lineNumber">6</span><span class="br"></span> cum amicum agis. Etenim cum plurimis amicitiis fortuna
                    principum indigeat, praecipuum<span class="br"></span><span class="lineNumber">7</span><span class="br"></span> est principis opus
                    amicos parare. Placeat tibi semper haec secta, et cum reliquas virtutes tuas tum
                    hanc constantissime teneas, nec umquam tibi persuadeatur humile esse principi
                    nisi odisse. Iucundissimum est in rebus humanis amari, sed non minus
                        amare.<span class="br"></span><span class="lineNumber">8</span><span class="br"></span> Quorum utroque ita frueris ut, cum ipse
                    ardentissime diligas, adhuc tamen ardentius diligaris, primum 
                    
                    </p></section><notes></notes></section>