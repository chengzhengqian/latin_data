<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> sed quasi adstrictos et devinctos putemus,
                    eundemque locum laboris et curae quem reverentiae dignitatisque teneamus.</p>
</section>
<section class="div2">
<p>94. In fine orationis praesides custodesque imperî divos ego consul pro
                    rebus humanis, ac te praecipue, Capitoline Iuppiter, precor, ut beneficiis tuis
                    faveas, tantisque muneribus addas perpetuitatem. Audisti quae malo principi
                    precabamur: exaudi quae pro<span class="br"></span><span class="lineNumber">2</span><span class="br"></span> dissimillimo optamus.
                    Non te distringimus votis; non enim pacem, non concordiam, non securitatem, non
                    opes oramus, non honores: simplex cunctaque ista complexum omnium votum est,
                    salus principis.<span class="br"></span><span class="lineNumber">3</span><span class="br"></span> Nec vero novam tibi iniungimus
                    curam. Tu enim iam tunc illum in tutelam recepisti, cum praedonis avidissimi
                    faucibus eripuisti; neque enim sine auxilio tuo, cum altissima quaeque
                    quaterentur, hic, qui omnibus excelsior erat, inconcussus stetit: praeteritus
                    est a pessimo principe, qui praeteriri ab optimo<span class="br"></span><span class="lineNumber">4</span><span class="br"></span>
                    non poterat. Tu clara iudicii tui signa misisti, cum proficiscenti ad exercitum
                    tuo nomine tuo honore cessisti. Tu voce imperatoris quid sentires locutus,
                    filium illi nobis parentem tibi pontificem maximum<span class="br"></span><span class="lineNumber">5</span><span class="br"></span>
                    elegisti. Quo maiore fiducia isdem illis votis, quae ipse pro se nuncupari
                    iubet, oro et obtestor, “si 
                    </p></section><notes></notes></section>