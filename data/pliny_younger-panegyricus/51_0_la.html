<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> sint diversa natura dominatio et
                    principatus, ita non aliis esse principem gratiorem, quam qui maxime<span class="br"></span><span class="lineNumber">4</span><span class="br"></span> dominum graventur. Hos ergo provehis et ostentas quasi
                    specimen et exemplar, quae tibi secta vitae, quod hominum genus placeat; et ideo
                    non censuram adhuc, non praefecturam morum recepisti, quia tibi beneficiis
                    potius quam remediis ingenia nostra experiri placet. Et alioqui nescio an plus
                    moribus conferat princeps, qui bonos esse patitur quam qui<span class="br"></span><span class="lineNumber">5</span><span class="br"></span> cogit. Flexibiles quamcumque in partem ducimur a principe atque (ut
                    ita dicam) sequaces sumus. Huic enim cari, huic probati esse cupimus, quod
                    frustra speraverint dissimiles, eoque obsequii continuatione pervenimus, ut
                    prope omnes homines unius moribus vivamus. Porro non tam sinistre constitutum
                    est, ut qui malum principem possumus, bonum non<span class="br"></span><span class="lineNumber">6</span><span class="br"></span>
                    possimus imitari. Perge modo, Caesar, et vim effectumque censurae tuum
                    propositum tui actus obtinebunt. Nam vita principis censura est eaque perpetua:
                    ad hanc dirigimur, ad hanc convertimur, nec tam imperio nobis opus est quam
                    exemplo. Quippe infidelis recti magister est metus. Melius homines exemplis
                    docentur, quae in primis hoc in se boni habent, quod adprobant quae praecipiunt
                    fieri posse.</p>
</section>
<section class="div2">
<p>46. Et quis terror valuisset efficere, quod reverentia tui effecit? Obtinuit
                    aliquis ut spectaculum pantoÂ­mimorum </p></section><notes></notes></section>