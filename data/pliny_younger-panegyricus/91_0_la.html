<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> dissentire discedere, et copiam iudicii sui
                    rei publicae facere; consulti omnes atque etiam dinumerati<span class="br"></span><span class="lineNumber">3</span><span class="br"></span> sumus, vicitque sententia non prima sed melior. At quis antea loqui,
                    quis hiscere audebat, praeter miseros illos qui primi interrogabantur? Ceteri
                    quidem defixi et attoniti ipsam illam mutam ac sedentariam adsentiendi
                    necessitatem quo cum dolore animi, quo cum totius corporis horrore
                        perpetiebantur!<span class="br"></span><span class="lineNumber">4</span><span class="br"></span> Unus solusque censebat, quod
                    sequerentur omnes et omnes improbarent, in primis ipse qui censuerat. Adeo nulla
                    magis omnibus displicent, quam quae sic fiunt tamquam omnibus
                        placeant.<span class="br"></span><span class="lineNumber">5</span><span class="br"></span> Fortasse imperator in senatu ad
                    reverentiam eius componebatur; ceterum egressus statim se recipiebat in
                    principem, omniaque consularia officia abicere<span class="br"></span><span class="lineNumber">6</span><span class="br"></span>
                    neglegere contemnere solebat. Ille vero ita consul, ut si tantum consul foret,
                    nihil infra se putabat, nisi<span class="br"></span><span class="lineNumber">7</span><span class="br"></span> quod infra consulem
                    esset. Ac primum ita domo progrediebatur, ut illum nullus adparatus adrogantiae
                    principalis, nullus praecursorum tumultus detineret. Una erat in limine mora
                    consultare aves revererique<span class="br"></span><span class="lineNumber">8</span><span class="br"></span> numinum monitus. Nemo
                    proturbabatur, nemo submovebatur; tanta viatoribus quies, tantus pudor fascibus,
                    ut plerumque aliena turba subsistere et<span class="br"></span><span class="lineNumber">9</span><span class="br"></span> consulem
                    et principem cogeret. Ipsius quidem 
                    
                    </p></section><notes></notes></section>