<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> silentium rupit et verecundiam tuam vicit,
                    quae qualiaque aut decernimus nos, aut tu non recusas!— ut adpareat non
                    superbia et fastidio te amplissimos honores repudiare, qui minores non
                        dedigneris.<span class="br"></span><span class="lineNumber">5</span><span class="br"></span> Pulchrius hoc, Caesar, quam si
                    recusares omnes; nam recusare omnes ambitionis, moderatio est eligere
                    parcissimos. Quo temperamento et nobis et aerario 〈consulis, nobis quidem
                    quod omni liberas suspicione, aerario〉<a class="footnoteLink" href="#note_LCL059_448_1" id="target_note_LCL059_448_1"><sup>1</sup></a> autem, quod
                    sumptibus eius adhibes modum, ut qui exhaustum non sis innocentium
                        bonis<span class="br"></span><span class="lineNumber">6</span><span class="br"></span> repleturus. Stant igitur effigies tuae,
                    quales olim ob egregia in rem publicam merita privatis dicabantur; visuntur
                    eadem e materia Caesaris statuae<span class="br"></span><span class="lineNumber">7</span><span class="br"></span> qua Brutorum qua
                    Camillorum. Nec discrepat causa: illi enim reges hostemque victorem moenibus
                    depulerunt, hic regnum ipsum quaeque alia captivitas gignit, arcet ac summovet,
                    sedemque obtinet principis<span class="br"></span><span class="lineNumber">8</span><span class="br"></span> ne sit domino locus. Ac
                    mihi intuenti sapientiam tuam minus mirum videtur, quod mortales istos
                    caducosque titulos aut depreceris aut temperes; scis enim ubi vera principis,
                    ubi sempiterna sit gloria. Hi sunt honores in quos nihil flammis, nihil
                        senectuti,<span class="br"></span><span class="lineNumber">9</span><span class="br"></span> nihil successoribus liceat. Arcus
                    enim et statuas, aras etiam templaque demolitur et obscurat oblivio, 
                    
                    </p></section><notes><section class="footnotes"><ul><li class="note" id="note_LCL059_448_1"><a class="footnoteCrossrefLink" href="#target_note_LCL059_448_1" title="Click to highlight in text"><sup class="lineRef">1</sup><span class="italic">lacunam
                            explevit corrector cod. Vat.: om. M.</span></a></li><script type="text/javascript">document.getElementById('note_LCL059_448_1').style.display = "none";</script></ul></section></notes></section>