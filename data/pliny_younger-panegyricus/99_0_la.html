<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent">efficiebatur, quod
                    mariti minores erant. Tibi uxor<span class="br"></span><span class="lineNumber">5</span><span class="br"></span> in decus et
                    gloriam cedit. Quid enim illa sanctius, quid antiquius? Nonne si pontifici
                    maximo eligenda sit coniunx, aut hanc aut similem (ubi est autem<span class="br"></span><span class="lineNumber">6</span><span class="br"></span> similis?) elegerit? Quam illa nihil sibi ex fortuna tua
                    nisi gaudium vindicat! Quam constanter non potentiam tuam, sed ipsum te
                    reveretur! Idem estis invicem quod fuistis; probatis ex aequo, nihilque vobis
                    felicitas addidit, nisi quod scire coepistis, quam bene uterque vestrum
                    felicitatem ferat.<span class="br"></span><span class="lineNumber">7</span><span class="br"></span> Eadem quam modica cultu, quam
                    parca comitatu, quam civilis incessu! Mariti hoc opus, qui ita imbuit ita
                    instituit; nam uxori sufficit obsequî gloria.<span class="br"></span><span class="lineNumber">8</span><span class="br"></span> An, cum videat quam nullus te terror, nulla comitetur ambitio, non et ipsa
                    cum silentio incedat, ingredientemque pedibus maritum, in quantum patitur sexus,
                    imitetur? Decuerit hoc illam, etiamsi diversa tu facias; sub hac vero modestia
                    viri quantam debet verecundiam uxor marito, femina sibi!</p>
</section>
<section class="div2">
<p>84. Soror autem tua ut se sororem esse meminit! ut in illa tua simplicitas, tua
                    veritas, tuus candor agnoscitur! ut si quis eam uxori tuae conferat, dubitare
                    cogatur, utrum sit efficacius ad recte vivendum<span class="br"></span><span class="lineNumber">2</span><span class="br"></span>
                    bene institui an feliciter nasci. Nihil est tam pronum ad simultates quam
                    aemulatio, in feminis praesertim: ea porro maxime nascitur ex
                    coniunc­ctione, 
                    
                    
                    </p></section><notes></notes></section>