<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> curulis rursusque purpura; ut olim cum
                    hostis in proximo, et in summum discrimen adducta res publica, expertum
                    honoribus virum posceret, non consulatus hominibus isdem sed idem homines
                        consulatibus<span class="br"></span><span class="lineNumber">8</span><span class="br"></span> reddebantur. Tanta tibi bene
                    faciendi vis, ut indulgentia tua necessitates aemuletur. Modo praetextas
                    exuerant: resumant; modo lictores abire iusserant: revocent; modo gratulantes
                        amici<span class="br"></span><span class="lineNumber">9</span><span class="br"></span> recesserant: revertantur. Hominisne
                    istud ingenium est, hominis potestas, renovare gaudia redintegrare laetitiam,
                    nullamque requiem gratulationibus dare neque alia repetendis consulatibus
                    intervalla permittere,<span class="br"></span><span class="lineNumber">10</span><span class="br"></span> nisi dum finiuntur? Facias
                    ista semper, nec umquam in hoc opere aut animus tuus aut fortuna lassetur; des
                    quam plurimis tertios consulatus, et cum plurimis tertios consulatus dederis,
                    semper tamen plures quibus debeas dare supersint.</p>
</section>
<section class="div2">
<p>62. Omnium quidem beneficiorum quae merentibus tribuuntur non ad ipsos gaudium
                    maius quam ad similes redundat; praecipue tamen ex horum consulatu non ad partem
                    aliquam senatus sed ad totum senatum tanta laetitia pervenit, ut eundem
                        honorem<span class="br"></span><span class="lineNumber">2</span><span class="br"></span> omnes sibi et dedisse et accepisse
                    videantur. Nempe enim hi sunt quos senatus, cum publicis sumptibus minuendis
                    optimum quemque praeficeret, elegit, et quidem primos. Hoc est igitur hoc est,
                    quod 
                    </p></section><notes></notes></section>