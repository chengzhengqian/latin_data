<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent">diligat, cum leges amandi non det sed accipiat? Hic
                    praesens ille mavult absens amari; uterque ametur, ut mavult; nemo in taedium
                        praesentia,<span class="br"></span><span class="lineNumber">5</span><span class="br"></span> nemo in oblivionem absentia
                    veniat. Tenet quisque locum quem semel meruit, faciliusque est ut oculis eius
                    vultus absentis, quam ut animo caritas excidat.</p>
</section>
<section class="div2">
<p>88. Plerique principes, cum essent civium domini, libertorum erant servi: horum
                    consiliis horum nutu regebantur; per hos audiebant per hos loquebantur, per hos
                    praeturae etiam et sacerdotia et<span class="br"></span><span class="lineNumber">2</span><span class="br"></span> consulatus, immo
                    ab his petebantur. Tu libertis tuis summum quidem honorem, sed tamquam libertis
                    habes abundeque sufficere his credis, si probi et frugi existimentur. Scis enim
                    praecipuum esse<span class="br"></span><span class="lineNumber">3</span><span class="br"></span> indicium non magni principis
                    magnos libertos. Ac primum neminem in usu habes nisi aut tibi aut patri tuo aut
                    optimo cuique principum dilectum aestimatumque;<a class="footnoteLink" href="#note_LCL059_528_1" id="target_note_LCL059_528_1"><sup>1</sup></a> hos ipsos
                    cotidie deinde ita formas, ut se non tua fortuna sed sua metiantur, et tanto
                    magis digni, quibus honor omnis praestetur a nobis,<span class="br"></span><span class="lineNumber">4</span><span class="br"></span> quia non est necesse. Iustisne de causis senatus populusque Romanus Optimi
                    tibi cognomen adiecit? Paratum id quidem et in medio positum, novum tamen. Scias
                    neminem ante meruisse, quod non 
                    
                    
                    </p></section><notes><section class="footnotes"><ul><li class="note" id="note_LCL059_528_1"><a class="footnoteCrossrefLink" href="#target_note_LCL059_528_1" title="Click to highlight in text"><sup class="lineRef">1</sup>aestimatumque <span class="italic">Gruter:</span> statimque <span class="italic">M.</span></a></li><script type="text/javascript">document.getElementById('note_LCL059_528_1').style.display = "none";</script></ul></section></notes></section>