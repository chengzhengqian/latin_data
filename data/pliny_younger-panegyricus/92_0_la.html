<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> officium tam modicum temperatum, ut
                    antiquus aliquis magnusque consul sub bono principe incedere videretur.</p>
<p>Iter illi saepius in forum, frequenter tamen et in campum.</p>
</section>
<section class="div2">
<p>77. Nam comitia consulum obibat ipse; tantum ex renuntiatione eorum voluptatis,
                        quantum<span class="br"></span><span class="lineNumber">2</span><span class="br"></span> prius ex destinatione capiebat.
                    Stabant candidati ante curulem principis ut ipse ante consulis steterat,
                    adigebanturque in verba in quae paulo ante ipse iuraverat princeps, qui tantum
                    putat esse in iure iurando, ut illud et ab aliis exigat. Reliqua pars
                        diei<span class="br"></span><span class="lineNumber">3</span><span class="br"></span> tribunali dabatur. Ibi vero quanta
                    religio aequitatis, quanta legum reverentia! Adibat aliquis ut
                        principem:<span class="br"></span><span class="lineNumber">4</span><span class="br"></span> respondebat se consulem esse.
                    Nullius ab eo magistratus ius, nullius auctoritas imminuta est, aucta etiam:
                    siquidem pleraque ad praetores remittebat, atque ita ut collegas vocaret, non
                    quia populare gratumque audientibus, sed quia ita<span class="br"></span><span class="lineNumber">5</span><span class="br"></span>
                    sentiebat. Tantum dignationis in ipso honore ponebat, ut non amplius esse
                    censeret, quod aliquis collega adpellaretur a principe, quam quod praetor esset.
                    Ad hoc tam adsiduus in tribunali, ut labore<span class="br"></span><span class="lineNumber">6</span><span class="br"></span> refici
                    ac reparari videretur. Quis nostrum idem curae, idem sudoris insumit? quis adeo
                    expetitis 
                    </p></section><notes></notes></section>