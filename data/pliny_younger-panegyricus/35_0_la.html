<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> nobis sed tributa praestare; sciat se non
                    esse populo<span class="br"></span><span class="lineNumber">4</span><span class="br"></span> Romano necessariam, et tamen serviat.
                    Post haec, si volet, Nilus amet alveum suum et fluminis modum servet: nihil hoc
                    ad urbem ac ne ad Aegyptum quidem, nisi ut inde navigia inania et vacua et
                    similia redeuntibus, hinc plena et onusta et qualia solent venire mittantur,
                    conversoque munere maris hinc potius venti ferentes et brevis cursus
                        optentur.<span class="br"></span><span class="lineNumber">5</span><span class="br"></span> Mirum, Caesar, videretur, si desidem
                    Aegyptum cessantemque Nilum non sensisset urbis annona; quae tuis opibus, tua
                    cura usque illuc redundavit, ut simul probaretur et nos Aegypto posse et
                        nobis<span class="br"></span><span class="lineNumber">6</span><span class="br"></span> Aegyptum carere non posse. Actum erat de
                    fecundissima gente, si libera fuisset; pudebat sterilitatis insolitae nec minus
                    erubescebat fame quam torquebatur, cum pariter a te necessitatibus eius
                    pudorique subventum est. Stupebant agricolae plena horrea quae non ipsi
                    refersissent, quibus de campis illa subvecta messis, quave in Aegypti parte
                    alius amnis. Ita beneficio tuo nec maligna tellus, et obsequens Nilus Aegypto
                    quidem saepe, sed gloriae nostrae numquam largior fluxit.</p>
</section>
<section class="div2">
<p>32. Quam nunc iuvat provincias omnes in fidem nostram dicionemque venisse,
                    postquam contigit princeps, qui terrarum fecunditatem nunc huc nunc </p></section><notes></notes></section>