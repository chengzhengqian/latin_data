<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent">populus Romanus tolli pateretur, sed non<span class="br"></span><span class="lineNumber">2</span><span class="br"></span>
                    obtinuit ut vellet: rogatus es tu quod cogebat alius, coepitque esse beneficium
                    quod necessitas fuerat. Neque enim a te minore concentu ut tolleres pantomimos,
                    quam a patre tuo ut restitueret exactum est.<span class="br"></span><span class="lineNumber">3</span><span class="br"></span>
                    Utrumque recte: nam et restitui oportebat, quos sustulerat malus princeps, et
                    tolli restitutos. In his enim, quae a malis bene fiunt, hic tenendus est modus,
                    ut appareat auctorem displicuisse non factum.<span class="br"></span><span class="lineNumber">4</span><span class="br"></span> Idem
                    ergo populus ille, aliquando scaenici imperatoris spectator et plausor, nunc in
                    pantomimis quoque aversatur et damnat effeminatas artes et indecora<span class="br"></span><span class="lineNumber">5</span><span class="br"></span> saeculo studia. Ex quo manifestum est principum
                    disciplinam capere etiam vulgus, cum rem si ab uno fiat severissimam fecerint
                    omnes. Macte hac gravitatis gloria, Caesar, qua consecutus es ut, quod antea vis
                    et imperium, nunc mores vocarentur.<span class="br"></span><span class="lineNumber">6</span><span class="br"></span> Castigaverunt
                    vitia sua ipsi qui castigari merebantur, idemque emendatores qui emendandi
                    fuerunt. Itaque nemo de severitate tua queritur, et liberum<span class="br"></span><span class="lineNumber">7</span><span class="br"></span> est queri. Sed cum ita comparatum sit, ut de nullo minus
                    principe querantur homines quam de quo maxime licet, tuo in saeculo nihil est
                    quo non omne 
                    </p></section><notes></notes></section>