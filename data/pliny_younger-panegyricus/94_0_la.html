<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> donec te saepius consulem videant. Neque
                    enim potest non nimium esse privatis, quod principi satis est. Adnuas, Caesar,
                    optantibus, quibusque apud deos adesse consuesti, quorum potes ipse votorum,
                    compotes facias.</p>
</section>
<section class="div2">
<p>79. Tibi fortasse sufficiat tertius consulatus, sed nobis tanto minus sufficit.
                    Ille nos instituit induxit, ut te iterum iterumque consulem habere
                        cupiamus.<span class="br"></span><span class="lineNumber">2</span><span class="br"></span> Remissius istud contenderemus, si
                    adhuc nesciremus qualis esses futurus: tolerabilius fuit experimentum<span class="br"></span><span class="lineNumber">3</span><span class="br"></span> tui nobis quam usum negari. Dabiturne rursus videre
                    consulem illum? Audiet reddet quas proxime voces, praestabitque gaudium quantum
                    ipse percipiet? Praesidebit laetitiae publicae auctor eius et causa,
                    temptabitque adfectus nostros ut solet<span class="br"></span><span class="lineNumber">4</span><span class="br"></span> cohibere
                    nec poterit? Pietati certe senatus cum modestia principis felix speciosumque
                    certamen, seu fuerit victa seu vicerit. Equidem incognitam quandam proximaque
                    maiorem praesumo laetitiam. Quis enim est tam modicilli ingenii qui non tanto
                    meliorem consulem speret, quanto saepius fuerit?<span class="br"></span><span class="lineNumber">5</span><span class="br"></span>
                    Alius se a continuo labore, etsi non desidiae ac voluptati dedisset, otio tamen
                    et quiete recreasset; hic consularibus curis exsolutus principales resumpsit,
                    tam diligens temperamenti, ut nec consulis officium<span class="br"></span><span class="lineNumber">6</span><span class="br"></span> princeps nec principis consul adpeteret. Videmus </p></section><notes></notes></section>