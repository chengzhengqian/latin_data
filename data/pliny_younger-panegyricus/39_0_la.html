<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent">gratias, qui
                    dementia sua salva ultionem hominum<span class="br"></span><span class="lineNumber">2</span><span class="br"></span> terrarumque
                    dis maris commendasset. Quantum diversitas temporum posset, tum maxime cognitum
                    est, cum isdem quibus antea cautibus innocentissimus quisque, tunc nocentissimus
                    adfigeretur, cumque insulas omnes, quas modo senatorum, iam delatorum turba
                    compleret; quos quidem non in praesens tantum, sed in aeternum repressisti,
                    mille poenarum indagine<span class="br"></span><span class="lineNumber">3</span><span class="br"></span> inclusos. Ereptum alienas
                    pecunias eunt; perdant, quas habent. Expellere penatibus gestiunt: suis
                    exturbentur neque ut antea exsanguem illam et ferream frontem nequiquam
                    convulnerandam praebeant punctis, et notas suas rideant, sed exspectent paria
                    praemio damna, nec maiores spes quam metus habeant, timeantque quantum
                        timebantur.<span class="br"></span><span class="lineNumber">4</span><span class="br"></span> Ingenti quidem animo divus Titus
                    securitati nostrae ultionique prospexerat, ideoque numinibus aequatus est: sed
                    quanto tu quandoque dignior caelo, qui tot res illis adiecisti, propter quas
                    illum deum fecimus! Id hoc magis arduum fuit, quod imperator Nerva te filio, te
                    successore dignissimus perquam magna quaedam edicto Titi adstruxerat, nihilque
                    reliquisse nisi tibi videbatur, qui tam multa excogitasti, ut si ante te nihil
                    esset inventum. Quae singula quantum tibi gratiae dispensata 
                    </p></section><notes></notes></section>