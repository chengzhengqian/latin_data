<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> laboriosissimo et maximo, cum tu nobis,
                    optime principum fortissime imperatorum, consulatum obtulisti,<span class="br"></span><span class="lineNumber">2</span><span class="br"></span> ut ad summum honorem gloria celeritatis accederet:
                    tantum inter te et illos principes interest, qui beneficiis suis commendationem
                    ex difficultate captabant, gratioresque accipientibus honores arbitrabantur, si
                    prius illos desperatio et taedium et similis repulsae mora in notam quandam
                        pudoremque<span class="br"></span><span class="lineNumber">3</span><span class="br"></span> vertissent. Obstat verecundia quo
                    minus percenseamus, quo utrumque nostrum testimonio ornaris, ut amore recti
                    amore rei publicae priscis illis consulibus<span class="br"></span><span class="lineNumber">4</span><span class="br"></span>
                    aequaveris. Merito necne, neutram in partem decernere audemus, quia nec fas est
                    adfirmationi tuae derogare, et onerosum confiteri vera esse quae de nobis
                    praesertim tam magnifica dixisti.<span class="br"></span><span class="lineNumber">5</span><span class="br"></span> Tu tamen dignus
                    es, qui eos consules facias, de quibus ista possis praedicare. Tribuas veniam
                    quod inter haec beneficia tua gratissimum est nobis, quod<span class="br"></span><span class="lineNumber">6</span><span class="br"></span> nos rursus collegas esse voluisti. Ita caritas mutua, ita congruens
                    tenor vitae, ita una eademque ratio propositi postulabat, cuius ea vis ut morum
                    similitudo concordiae nostrae gloriam minuat, ac perinde sit mirum, si alter
                    nostrum a collega ac si a se ipse<span class="br"></span><span class="lineNumber">7</span><span class="br"></span> dissentiat. Non
                    ergo temporarium et subitum est, quod uterque collegae consulatu tamquam iterum
                        
                    </p></section><notes></notes></section>