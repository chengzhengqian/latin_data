<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent">
<span class="br"></span><span class="lineNumber">6</span><span class="br"></span>laetantur. Et populus quidem Romanus dilectum
                    principum servat, quantoque paulo ante concentu formosum alium, hunc fortissimum
                    personat, quibusque aliquando clamoribus gestum alterius et vocem, huius
                    pietatem abstinentiam mansuetudinem<span class="br"></span><span class="lineNumber">7</span><span class="br"></span> laudat. Quid
                    nos ipsi? Divinitatem principis nostri, an humanitatem temperantiam facilitatem,
                    ut amor et gaudium tulit, celebrare universi solemus? Iam quid tam civile tam
                    senatorium, quam illud additum a nobis Optimi cognomen? quod peculiare huius
                        et<span class="br"></span><span class="lineNumber">8</span><span class="br"></span> proprium adrogantia priorum principum
                    fecit. Enimvero quam commune quam ex aequo, quod felices nos felicem illum
                    praedicamus, alternisque votis “Haec faciat, haec audiat” quasi
                    non dicturi nisi fecerit comprecamur! Ad quas ille voces lacrimis etiam ac multo
                    pudore suffunditur; agnoscit enim sentitque sibi, non principi dici.</p>
</section>
<section class="div2">
<p>3. Igitur quod temperamentum omnes in illo subito pietatis calore servamus, hoc
                    singuli quoque meditatique teneamus, sciamusque nullum esse neque sincerius
                    neque acceptius genus gratiarum, quam quod illas acclamationes aemulemur, quae
                        fingendi<span class="br"></span><span class="lineNumber">2</span><span class="br"></span> non habent tempus. Quantum ad me
                    pertinet 
                    
                    
                    
                    </p></section><notes></notes></section>