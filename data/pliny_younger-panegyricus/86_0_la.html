<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> fastigium superest, hic uno modo crescere
                    potest, si se ipse summittat securus magnitudinis suae.<span class="br"></span><span class="lineNumber">5</span><span class="br"></span> Neque enim ab ullo periculo fortuna principum longius abest quam
                    humilitatis. Mihi quidem non tam humanitas tua quam intentio eius
                        admirabilis<span class="br"></span><span class="lineNumber">6</span><span class="br"></span> videbatur. Quippe cum orationi
                    oculos vocem manum commodares, ut si alii eadem ista mandasses, omnes comitatis
                    numeros obibas. Atque etiam, cum suffragatorum nomina honore quo solent
                    exciperentur, tu quoque inter excipientes eras, et ex ore Caesaris<span class="br"></span><span class="lineNumber">7</span><span class="br"></span> ille senatorius adsensus audiebatur, quodque apud
                    principem perhibere testimonium merentibus gaudebamus, perhibebatur a principe.
                    Faciebas ergo, cum diceres optimos; nec ipsorum modo vita a te sed iudicium
                    senatus comprobabatur, ornarique se, non illos magis quos laudabas,
                    laetabatur.</p>
</section>
<section class="div2">
<p>72. Iam quod precatus es 〈caelites〉,<a class="footnoteLink" href="#note_LCL059_492_1" id="target_note_LCL059_492_1"><sup>1</sup></a> ut illa ipsa
                    ordinatio comitiorum bene ac feliciter eveniret nobis rei publicae tibi, nonne
                    tale est ut nos hunc ordinem votorum convertere debeamus, eosdemque<a class="footnoteLink" href="#note_LCL059_492_2" id="target_note_LCL059_492_2"><sup>2</sup></a> obsecrare ut omnia quae facis quaeque facies prospere cedant
                    tibi rei publicae nobis, vel si brevius sit optandum,<span class="br"></span><span class="lineNumber">2</span><span class="br"></span> ut uni tibi in quo et res publica et nos sumus? Fuit tempus, ac
                    nimium diu fuit, quo alia adversa alia secunda principi et nobis: nunc communia
                    tibi nobiscum tam laeta quam tristia, nec magis sine te<span class="br"></span><span class="lineNumber">3</span><span class="br"></span> nos esse felices quam tu sine nobis potes. An si 
                    
                    </p></section><notes><section class="footnotes"><ul><li class="note" id="note_LCL059_492_1"><a class="footnoteCrossrefLink" href="#target_note_LCL059_492_1" title="Click to highlight in text"><sup class="lineRef">1</sup>caelites <span class="italic">add. Mynors: om.
                            M.</span></a></li><script type="text/javascript">document.getElementById('note_LCL059_492_1').style.display = "none";</script><li class="note" id="note_LCL059_492_2"><a class="footnoteCrossrefLink" href="#target_note_LCL059_492_2" title="Click to highlight in text"><sup class="lineRef">2</sup>eosdemque <span class="italic">codex Londiniensis:</span> eos denique <span class="italic">M.</span></a></li><script type="text/javascript">document.getElementById('note_LCL059_492_2').style.display = "none";</script></ul></section></notes></section>