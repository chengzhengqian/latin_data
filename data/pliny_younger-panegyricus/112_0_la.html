<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> bene rem publicam, si ex utilitate omnium
                    regit,” primum ut illum nepotibus nostris ac pronepotibus serves, deinde
                    ut quandoque successorem ei tribuas, quem genuerit quem formaverit similemque
                    fecerit adoptato, aut si hoc fato negatur, in consilio sis eligenti monstresque
                    aliquem, quem adoptari in Capitolio deceat.</p>
</section>
<section class="div2">
<p>95. Vobis, patres conscripti, quantum debeam, publicis etiam monimentis
                    continetur. Vos mihi in tribunatu quietis, in praetura modestiae, vos in istis
                    etiam officiis, quae studiis nostris circa tuendos socios iniunxeratis, cum
                        〈fidei〉<a class="footnoteLink" href="#note_LCL059_544_1" id="target_note_LCL059_544_1"><sup>1</sup></a> tum constantiae<span class="br"></span><span class="lineNumber">2</span><span class="br"></span> antiquissimum testimonium perhibuistis. Vos proxime destinationem
                    consulatus mei his acclamationibus adprobavistis, ut intellegam etiam atque
                    etiam enitendum mihi, ut hunc consensum vestrum complectar et teneam, et in dies
                    augeam. Etenim memini tunc verissime iudicari, meruerit quis honorem necne, cum
                    adeptus est. Vos modo favete<span class="br"></span><span class="lineNumber">3</span><span class="br"></span> huic proposito et
                    credite, si cursu quodam provectus ab illo insidiosissimo principe, ante quam
                        profiteretur<span class="br"></span><span class="lineNumber">4</span><span class="br"></span> odium bonorum, postquam professus
                    est substiti, cum viderem quae ad honores compendia paterent longius iter malui;
                    si malis temporibus inter maestos 
                    
                    
                    
                    
                    </p></section><notes><section class="footnotes"><ul><li class="note" id="note_LCL059_544_1"><a class="footnoteCrossrefLink" href="#target_note_LCL059_544_1" title="Click to highlight in text"><sup class="lineRef">1</sup>fidei <span class="italic">add. Keil: om. M.</span></a></li><script type="text/javascript">document.getElementById('note_LCL059_544_1').style.display = "none";</script></ul></section></notes></section>