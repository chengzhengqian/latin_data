<section class="div1 language" lang="la"><header><hgroup><h1>Panegyricus</h1></hgroup></header><section class="div2"><p class="noindent"> concupiscant. Contra largiatur et auferat,
                    alat et occidat: ne ille id iam<a class="footnoteLink" href="#note_LCL059_382_1" id="target_note_LCL059_382_1"><sup>1</sup></a> brevi tempore effecerit, ut omnes
                    non posterorum modo sed sui parentumque<span class="br"></span><span class="lineNumber">3</span><span class="br"></span> paeniteat.
                    Quocirca nihil magis in tota tua liberalitate laudaverim, quam quod congiarium
                    das de tuo, alimenta de tuo, neque a te liberi civium ut ferarum<span class="br"></span><span class="lineNumber">4</span><span class="br"></span> catuli sanguine et caedibus nutriuntur; quodque
                    gratissimum est accipientibus, sciunt dari sibi quod nemini sit ereptum,
                    locupletatisque tam multis pauperiorem esse factum principem tantum. Quamquam ne
                    hunc quidem: nam cuius est quidquid est omnium, tantum ipse quantum omnes
                    habet.</p>
</section>
<section class="div2">
<p>28. Alio me vocat numerosa gloria tua. Alio autem? quasi vero iam satis veneratus
                    miratusque sim quod tantam pecuniam profudisti, non ut flagitii tibi conscius ab
                    insectatione eius averteres famam, nec ut tristes hominum maestosque sermones
                        laetiore<span class="br"></span><span class="lineNumber">2</span><span class="br"></span> materia detineres. Nullam congiario
                    culpam, nullam alimentis crudelitatem redemisti, nec tibi bene faciendi fuit
                    causa ut quae male feceras impune fecisses. Amor impendio isto, non venia
                    quaesita est, populusque Romanus obligatus a tribunali tuo,<span class="br"></span><span class="lineNumber">3</span><span class="br"></span> non exoratus recessit. Obtulisti enim congiarium
                    gaudentibus gaudens securusque securis; quodque antea principes ad odium sui
                    leniendum tumentibus 
                    </p></section><notes><section class="footnotes"><ul><li class="note" id="note_LCL059_382_1"><a class="footnoteCrossrefLink" href="#target_note_LCL059_382_1" title="Click to highlight in text"><sup class="lineRef">1</sup>id iam
                            <span class="italic">Mynors, alii alia</span>: in tam <span class="italic">M</span>.</a></li><script type="text/javascript">document.getElementById('note_LCL059_382_1').style.display = "none";</script></ul></section></notes></section>