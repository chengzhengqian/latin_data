<section class="div1 language" lang="la"><section class="div2"><p class="lineGroup">
<span class="line">militia eunuchi numquam progressa cubili,</span><span class="linebreak"></span>
<span class="line"><span class="br"></span><span class="lineNumber">420</span><span class="br"></span>non vita spondente fidem, sed inertia tutum</span><span class="linebreak"></span>
<span class="line">mentis pignus erat. secreta monilia servent,</span><span class="linebreak"></span>
<span class="line">ornatus curent Tyrios: a fronte recedant</span><span class="linebreak"></span>
<span class="line">imperii. tenero tractari pectore nescit</span><span class="linebreak"></span>
<span class="line">publica maiestas. numquam vel in aequore puppim</span><span class="linebreak"></span>
<span class="line"><span class="br"></span><span class="lineNumber">425</span><span class="br"></span>vidimus eunuchi clavo parere magistri.</span><span class="linebreak"></span>
<span class="line">nos adeo sperni faciles? orbisque carina</span><span class="linebreak"></span>
<span class="line">vilior? auroram sane, quae talia ferre</span><span class="linebreak"></span>
<span class="line">gaudet, et adsuetas sceptris muliebribus urbes</span><span class="linebreak"></span>
<span class="line">possideant; quid belliferam communibus urunt</span><span class="linebreak"></span>
<span class="line"><span class="br"></span><span class="lineNumber">430</span><span class="br"></span>Italiam maculis nocituraque probra severis</span><span class="linebreak"></span>
<span class="line">ammiscent populis? peregrina piacula forti</span><span class="linebreak"></span>
<span class="line">pellantur longe Latio nec transeat Alpes</span><span class="linebreak"></span>
<span class="line">dedecus; in solis, quibus extitit, haereat arvis.</span><span class="linebreak"></span>
<span class="line">scribat Halys, scribat famae contemptor Orontes:</span><span class="linebreak"></span>
<span class="line"><span class="br"></span><span class="lineNumber">435</span><span class="br"></span>per te perque tuos obtestor Roma triumphos,</span><span class="linebreak"></span>
<span class="line">nesciat hoc Thybris, numquam poscentibus olim</span><span class="linebreak"></span>
<span class="line">qui dare Dentatis annos Fabiisque solebat.</span><span class="linebreak"></span>
<span class="line">Martius eunuchi repetet suffragia campus?</span><span class="linebreak"></span>
<span class="line">Aemilios inter servatoresque Camillos</span><span class="linebreak"></span>
<span class="line"><span class="br"></span><span class="lineNumber">440</span><span class="br"></span>Eutropius? iam Chrysogonis tua, Brute, potestas</span><span class="linebreak"></span>
<span class="line">Narcissisque datur? natos hoc dedere poenae</span><span class="linebreak"></span>
<span class="line">profuit et misero civem praeponere patri?</span><span class="linebreak"></span>
<span class="line">hoc mihi Ianiculo positis Etruria castris</span><span class="linebreak"></span>
<span class="line">quaesiit et tantum fluvio Porsenna remotus?</span><span class="linebreak"></span>
<span class="line"><span class="br"></span><span class="lineNumber">445</span><span class="br"></span>hoc meruit vel ponte Cocles vel Mucius igne?</span><span class="linebreak"></span>
<span class="line">visceribus frustra castum Lucretia ferrum</span><span class="linebreak"></span>
</p></section><notes></notes></section>