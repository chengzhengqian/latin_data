<section class="div1 language" lang="la"><section class="div2"><p class="lineGroup">
<span class="line"><span class="br"></span><span class="lineNumber">285</span><span class="br"></span>flagitet Eutropius, ne quid non polluat unus,</span><span class="linebreak"></span>
<span class="line">dux acies, iudex praetoria, tempora consul!</span><span class="linebreak"></span></p>
<p class="lineGroup"><span class="line indent1">Nil adeo foedum, quod non exacta vetustas</span><span class="linebreak"></span>
<span class="line">ediderit longique labor commiserit aevi.</span><span class="linebreak"></span>
<span class="line">Oedipodes matrem, natam duxisse Thyestes</span><span class="linebreak"></span>
<span class="line"><span class="br"></span><span class="lineNumber">290</span><span class="br"></span>cantatur, peperit fratres Iocasta marito</span><span class="linebreak"></span>
<span class="line">et Pelopea sibi. Thebas ac funera Troiae</span><span class="linebreak"></span>
<span class="line">tristis Erechthei deplorat scaena theatri.</span><span class="linebreak"></span>
<span class="line">in volucrem Tereus, Cadmus se vertit in anguem.</span><span class="linebreak"></span>
<span class="line">Scylla novos mirata canes, hunc arbore figit,</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>elevat hunc pluma, squamis hunc fabula vestit,</span><span class="linebreak"></span>
<span class="line">hunc solvit fluvio. numquam spado consul in orbe</span><span class="linebreak"></span>
<span class="line">nec iudex ductorve fuit! quodcumque virorum</span><span class="linebreak"></span>
<span class="line">est decus, eunuchi scelus est. exempla creantur</span><span class="linebreak"></span>
<span class="line">quae socci superent risus luctusque cothurni.</span><span class="linebreak"></span></p>
<p class="lineGroup"><span class="line indent1">Quam pulcher conspectus erat, cum tenderet artus</span><span class="linebreak"></span>
<span class="line"><span class="br"></span><span class="lineNumber">301</span><span class="br"></span>exangues onerante toga cinctuque gravatus</span><span class="linebreak"></span>
<span class="line">indutoque senex obscaenior iret in auro:</span><span class="linebreak"></span>
<span class="line">humani qualis simulator simius oris,</span><span class="linebreak"></span>
<span class="line">quem puer adridens pretioso stamine Serum</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>velavit nudasque nates ac terga reliquit,</span><span class="linebreak"></span>
<span class="line">ludibrium mensis; erecto pectore dives</span><span class="linebreak"></span>
<span class="line">ambulat et claro sese deformat amictu.</span><span class="linebreak"></span>
<span class="line">candida pollutos comitatur curia fasces,</span><span class="linebreak"></span>
<span class="line">forsitan et dominus. praebet miracula lictor</span><span class="linebreak"></span>
</p>
</section><notes></notes></section>