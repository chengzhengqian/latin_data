<section class="div1 language" lang="la"><section class="div2"><p class="lineGroup">
<span class="line"><span class="br"></span><span class="lineNumber">230</span><span class="br"></span>in miseras leges hominumque negotia ludit.</span><span class="linebreak"></span>
<span class="line">iudicat eunuchus; quid iam de consule miror?</span><span class="linebreak"></span>
<span class="line">prodigium, quodcumque gerit. quae pagina lites</span><span class="linebreak"></span>
<span class="line">sic actas meminit? quibus umquam saecula terris</span><span class="linebreak"></span>
<span class="line">eunuchi videre forum? sed ne qua vacaret</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>pars ignominia neu quid restaret inausum,</span><span class="linebreak"></span>
<span class="line">arma etiam violare parat portentaque monstris</span><span class="linebreak"></span>
<span class="line">aggerat et secum petulans amentia certat.</span><span class="linebreak"></span>
<span class="line">erubuit Mavors aversaque risit Enyo</span><span class="linebreak"></span>
<span class="line">dedecus Eoum, quotiens intenta sagittis</span><span class="linebreak"></span>
<span class="line"><span class="br"></span><span class="lineNumber">240</span><span class="br"></span>et pharetra fulgens anus exercetur Amazon</span><span class="linebreak"></span>
<span class="line">arbiter aut quotiens belli pacisque recurrit</span><span class="linebreak"></span>
<span class="line">adloquiturque Getas. gaudet cum viderit hostis</span><span class="linebreak"></span>
<span class="line">et sentit iam deesse viros. incendia fumant,</span><span class="linebreak"></span>
<span class="line">muris nulla fides, squalent populatibus agri</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>et medio spes sola mari. trans Phasin aguntur</span><span class="linebreak"></span>
<span class="line">Cappadocum matres, stabulisque abducta paternis</span><span class="linebreak"></span>
<span class="line">Caucasias captiva bibunt armenta pruinas</span><span class="linebreak"></span>
<span class="line">et Scythicis mutant Argaei pabula silvis.</span><span class="linebreak"></span>
<span class="line">extra Cimmerias, Taurorum claustra, paludes</span><span class="linebreak"></span>
<span class="line"><span class="br"></span><span class="lineNumber">250</span><span class="br"></span>flos Syriae servit. spoliis nec sufficit atrox</span><span class="linebreak"></span>
<span class="line">barbarus: in caedem vertunt fastidia praedae.</span><span class="linebreak"></span></p>
<p class="lineGroup"><span class="line indent2">Ille tamen (quid enim servum mollemque pudebit?</span><span class="linebreak"></span>
<span class="line">aut quid in hoc poterit vultu flagrare ruboris?)</span><span class="linebreak"></span>
<span class="line">pro victore redit: peditum vexilla sequuntur</span><span class="linebreak"></span>
<span class="line indent1"><span class="br"></span><span class="lineNumber">255</span><span class="br"></span>et turmae similes eunuchorumque manipli,</span><span class="linebreak"></span>
<span class="line">Hellespontiacis legio dignissima signis.</span><span class="linebreak"></span>
<span class="line">obvius ire cliens defensoremque reversum</span><span class="linebreak"></span>
<span class="line">complecti. placet ipse sibi laxasque laborat</span><span class="linebreak"></span>
</p></section><notes></notes></section>