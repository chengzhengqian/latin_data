<section class="div1 language" lang="la"><section class="div2"><p class="lineGroup">
<span class="line">iamiam dissimulat dominos alteque tumescunt</span><span class="linebreak"></span>
<span class="line">serviles animi. procerum squalore repletus</span><span class="linebreak"></span>
<span class="line">carcer et exulibus MeroÃ« campique gemescunt</span><span class="linebreak"></span>
<span class="line">Aethiopum; poenis hominum plaga personat ardens;</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>Marmaricus claris violatur caedibus Hammon.</span><span class="linebreak"></span></p>
<p class="lineGroup"><span class="line indent1">Asperius nihil est humili cum surgit in altum:</span><span class="linebreak"></span>
<span class="line">cuncta ferit dum cuncta timet, desaevit in omnes</span><span class="linebreak"></span>
<span class="line">ut se posse putent, nec belua taetrior ulla</span><span class="linebreak"></span>
<span class="line">quam servi rabies in libera terga furentis;</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>agnoscit gemitus et poenae parcere nescit,</span><span class="linebreak"></span>
<span class="line">quam subiit, dominique memor, quem verberat, odit.</span><span class="linebreak"></span>
<span class="line">adde, quod eunuchus nulla pietate movetur</span><span class="linebreak"></span>
<span class="line">nec generi natisve cavet. clementia cunctis</span><span class="linebreak"></span>
<span class="line">in similes, animosque ligant consortia damni;</span><span class="linebreak"></span>
<span class="line">iste nec eunuchis placidus.</span><span class="linebreak"></span>
<span class="line indent14"><span class="br"></span><span class="lineNumber">190</span><span class="br"></span>Sed peius in aurum</span><span class="linebreak"></span>
<span class="line">aestuat; hoc uno fruitur succisa libido.</span><span class="linebreak"></span>
<span class="line">quid nervos secuisse iuvat? vis nulla cruentam</span><span class="linebreak"></span>
<span class="line">castrat avaritiam. parvis exercita furtis</span><span class="linebreak"></span>
<span class="line">quae vastare penum neglectaque sueverat arcae</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>claustra remoliri, nunc uberiore rapina</span><span class="linebreak"></span>
<span class="line">peccat in orbe manus. quidquid se Tigris ab Haemo</span><span class="linebreak"></span>
<span class="line">dividit, hoc certa proponit merce locandum</span><span class="linebreak"></span>
<span class="line">institor imperii, caupo famosus honorum.</span><span class="linebreak"></span>
<span class="line">hie Asiam villa pactus regit; ille redemit</span><span class="linebreak"></span>
<span class="line"><span class="br"></span><span class="lineNumber">200</span><span class="br"></span>coniugis ornatu Syriam; dolet ille paterna</span><span class="linebreak"></span>
<span class="line">Bithynos mutasse domo. subfixa patenti</span><span class="linebreak"></span>
<span class="line">vestibulo pretiis distinguit regula gentes:</span><span class="linebreak"></span>
</p></section><notes></notes></section>