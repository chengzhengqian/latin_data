<section class="div1 language" lang="la"><section class="div2"><p class="lineGroup">
<span class="line">eunuchus? quae bella tulit? quas condidit urbes?</span><span class="linebreak"></span>
<span class="line">illas praeterea rerum natura creavit,</span><span class="linebreak"></span>
<span class="line">hos fecere manus: seu prima Semiramis astu</span><span class="linebreak"></span>
<span class="line indent1"><span class="br"></span><span class="lineNumber">340</span><span class="br"></span>Assyriis mentita virum, ne vocis acutae</span><span class="linebreak"></span>
<span class="line">mollities levesve genae se prodere possent,</span><span class="linebreak"></span>
<span class="line">hos sibi coniunxit similes; seu Parthica ferro</span><span class="linebreak"></span>
<span class="line">luxuries vetuit nasci lanuginis umbram</span><span class="linebreak"></span>
<span class="line">servatoque diu puerili flore coegit</span><span class="linebreak"></span>
<span class="line indent1"><span class="br"></span><span class="lineNumber">345</span><span class="br"></span>arte retardatam Veneri servire iuventam.</span><span class="linebreak"></span></p>
<p class="lineGroup"><span class="line indent1">Fama prius falso similis vanoque videri</span><span class="linebreak"></span>
<span class="line">ficta ioco; levior volitare per oppida rumor</span><span class="linebreak"></span>
<span class="line">riderique nefas: veluti nigrantibus alis</span><span class="linebreak"></span>
<span class="line">audiretur olor, corvo certante ligustris.</span><span class="linebreak"></span>
<span class="line"><span class="br"></span><span class="lineNumber">350</span><span class="br"></span>atque aliquis gravior morum: “si talibus, inquit,</span><span class="linebreak"></span>
<span class="line">creditur et nimiis turgent mendacia monstris,</span><span class="linebreak"></span>
<span class="line">iam testudo volat, profert iam cornua vultur;</span><span class="linebreak"></span>
<span class="line">prona petunt retro fluvii iuga; Gadibus ortum</span><span class="linebreak"></span>
<span class="line">Carmani texere diem; iam frugibus aptum</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>aequor et adsuetum silvis delphina videbo;</span><span class="linebreak"></span>
<span class="line">iam cochleis homines iunctos et quidquid inane</span><span class="linebreak"></span>
<span class="line">nutrit Iudaicis quae pingitur India velis.”</span><span class="linebreak"></span></p>
<p class="lineGroup"><span class="line indent2">Subicit et mixtis salibus lascivior alter:</span><span class="linebreak"></span>
<span class="line">“miraris? nihil est, quod non in pectore magnum</span><span class="linebreak"></span>
<span class="line">concipit Eutropius. semper nova, grandia semper</span><span class="linebreak"></span>
<span class="line"><span class="br"></span><span class="lineNumber">361</span><span class="br"></span>diligit et celeri degustat singula sensu.</span><span class="linebreak"></span>
<span class="line">nil timet a tergo; vigilantibus undique curis</span><span class="linebreak"></span>
<span class="line">nocte dieque patet; lenis facilisque moveri</span><span class="linebreak"></span>
<span class="line">supplicibus mediaque tamen mollissimus ira</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>nil negat et sese vel non poscentibus offert;</span><span class="linebreak"></span>
</p></section><notes></notes></section>