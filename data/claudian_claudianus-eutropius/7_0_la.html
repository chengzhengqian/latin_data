<section class="div1 language" lang="la"><section class="div2">
<p class="lineGroup">
<span class="line indent1">Cernite, quem Latiis poscant sdnectere fastis:</span><span class="linebreak"></span>
<span class="line">cuius et eunuchos puduit! sed vilior ante</span><span class="linebreak"></span>
<span class="line">obscurae latuit pars ignotissima turbae,</span><span class="linebreak"></span>
<span class="line">donec Abundanti furiis—qui rebus Eois</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>exitium primumque sibi produxit—ab imis</span><span class="linebreak"></span>
<span class="line">evectus thalamis summos invasit honores.</span><span class="linebreak"></span>
<span class="line">quam bene dispositum terris, ut dignus iniqui</span><span class="linebreak"></span>
<span class="line">fructus consilii primis auctoribus instet.</span><span class="linebreak"></span>
<span class="line">sic multos fluvio vates arente per annos</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>hospite qui caeso monuit placare Tonantem,</span><span class="linebreak"></span>
<span class="line">inventas primus Busiridis imbuit aras</span><span class="linebreak"></span>
<span class="line">et cecidit saevi, quod dixerat, hostia sacri.</span><span class="linebreak"></span>
<span class="line">sic opifex tauri tormentorumque repertor,</span><span class="linebreak"></span>
<span class="line">qui funesta novo fabricaverat aera dolori,</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>primus inexpertum Siculo cogente tyranno</span><span class="linebreak"></span>
<span class="line">sensit opus docuitque suum mugire iuvencum.</span><span class="linebreak"></span>
<span class="line">nullius Eutropius, quam qui se protulit, ante</span><span class="linebreak"></span>
<span class="line">direptas possedit opes nullumque priorem</span><span class="linebreak"></span>
<span class="line">perculit exilio solumque hoc rite peregit,</span><span class="linebreak"></span>
<span class="line">auctorem damnare suum.</span><span class="linebreak"></span>
<span class="line indent13"><span class="br"></span><span class="lineNumber">170</span><span class="br"></span>Postquam obsitus aevo</span><span class="linebreak"></span>
<span class="line">semivir excelsam rerum sublatus in arcem,</span><span class="linebreak"></span>
<span class="line">quod nec vota pati nec fingere somnia possunt,</span><span class="linebreak"></span>
<span class="line">vidit sub pedibus leges subiectaque colla</span><span class="linebreak"></span>
<span class="line">nobilium tantumque sibi permittere fata,</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>qui nihil optasset plus libertate mereri,</span><span class="linebreak"></span>
</p></section><notes></notes></section>