<section class="div1 language" lang="la"><section class="div2"><p class="lineGroup">
<span class="line">intactamque novo servasset crimine Romam.</span><span class="linebreak"></span>
<span class="line">ille dedit portum, quo se pulsata referret</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>maiestas Latii deformataeque secures;</span><span class="linebreak"></span>
<span class="line">ille dedit fastos, ad quos Oriente relicto</span><span class="linebreak"></span>
<span class="line">confugeret sparsum maculis servilibus aevum.</span><span class="linebreak"></span></p>
<p class="lineGroup"><span class="line indent1">“Quam similes haec aula viros! ad moenia visus</span><span class="linebreak"></span>
<span class="line">dirige: num saltem tacita formidine mussant?</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>num damnant animo? plaudentem cerne senatum</span><span class="linebreak"></span>
<span class="line">et Byzantinos proceres Graiosque Quirites.</span><span class="linebreak"></span>
<span class="line">o patribus plebes, o digni consule patres!</span><span class="linebreak"></span>
<span class="line">quid? quod et armati cessant et nulla virilis</span><span class="linebreak"></span>
<span class="line">inter tot gladios sexum reminiscitur ira?</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>hucine nostrorum cinctus abiere nepotum?</span><span class="linebreak"></span>
<span class="line">sic Bruti despectus honos?</span><span class="linebreak"></span>
<span class="line indent14">“Ignosce parenti,</span><span class="linebreak"></span>
<span class="line">Romule, quod serus temeratis fascibus ultor</span><span class="linebreak"></span>
<span class="line">advenio: iamiam largis haec gaudia faxo</span><span class="linebreak"></span>
<span class="line">compensent lacrimis. quid dudum inflare moraris</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>Tartaream, Bellona, tubam, quid stringere falcem,</span><span class="linebreak"></span>
<span class="line">qua populos a stirpe metis? molire tumultus,</span><span class="linebreak"></span>
<span class="line">excute delicias. Thracum Macetumque ruinae</span><span class="linebreak"></span>
<span class="line">taedet et in gentes iterum saevire sepultas.</span><span class="linebreak"></span>
<span class="line">damna minus consueta move; trans aequora saevas</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>verte faces; aliis exordia sume rapinis.</span><span class="linebreak"></span>
<span class="line">non tibi Riphaeis hostis quaerendus ab oris,</span><span class="linebreak"></span>
<span class="line">non per Caucasias accito turbine valles</span><span class="linebreak"></span>
<span class="line">est opus. Ostrogothis colitur mixtisque Gruthungis</span><span class="linebreak"></span>
<span class="line">Phryx ager: hos parvae poterunt impellere causae</span><span class="linebreak"></span>
</p></section><notes></notes></section>