<section class="div1 language" lang="la"><section class="div2"><p class="lineGroup">
<span class="line">consule lustrandi fasces ipsoque litandum</span><span class="linebreak"></span>
<span class="line">prodigio; quodcumque parant hoc omine fata,</span><span class="linebreak"></span>
<span class="line">Eutropius cervice luat sic omnia nobis.<a class="footnoteLink" href="#note_LCL135_140_1" id="target_note_LCL135_140_1"><sup>1</sup></a></span><span class="linebreak"></span></p>
<p class="lineGroup"><span class="line indent2">Hoc regni, Fortuna, tenes? quaenam ista iocandi</span><span class="linebreak"></span>
<span class="line indent1"><span class="br"></span><span class="lineNumber">25</span><span class="br"></span>saevitia? humanis quantum bacchabere rebus?</span><span class="linebreak"></span>
<span class="line">si tibi servili placuit foedare curules</span><span class="linebreak"></span>
<span class="line">crimine, procedat laxata compede consul,</span><span class="linebreak"></span>
<span class="line">rupta Quirinales sumant ergastula cinctus;</span><span class="linebreak"></span>
<span class="line">da saltem quemcumque virum. discrimina quaedam</span><span class="linebreak"></span>
<span class="line">sunt famulis splendorque suus, maculamque minorem</span><span class="linebreak"></span>
<span class="line"><span class="br"></span><span class="lineNumber">31</span><span class="br"></span>condicionis habet, domino qui vixerit uno.</span><span class="linebreak"></span>
<span class="line">si pelagi fluctus, Libyae si discis harenas,</span><span class="linebreak"></span>
<span class="line">Eutropii numerabis eros. quot iura, quot ille</span><span class="linebreak"></span>
<span class="line">mutavit tabulas vel quanta vocabula vertit!</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>nudatus quotiens, medicum dum consulit emptor,</span><span class="linebreak"></span>
<span class="line">ne qua per occultum lateat iactura dolorem!</span><span class="linebreak"></span>
<span class="line">omnes paenituit pretii venumque redibat,</span><span class="linebreak"></span>
<span class="line">dum vendi potuit. postquam deforme cadaver</span><span class="linebreak"></span>
<span class="line">mansit et in rugas totus defluxit aniles,</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>iam specie doni certatim limine pellunt</span><span class="linebreak"></span>
<span class="line">et foedum ignaris properant obtrudere munus.</span><span class="linebreak"></span>
<span class="line">tot translata iugis summisit colla, vetustum</span><span class="linebreak"></span>
<span class="line">servitium semperque novum, nec destitit umquam.</span><span class="linebreak"></span>
<span class="line">saepe tamen coepit.</span><span class="linebreak"></span>
<span class="line indent11">Cunabula prima cruentis</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>debet suppliciis; rapitur castrandus ab ipso</span><span class="linebreak"></span>
</p>
</section><notes><section class="footnotes"><ul><li class="note" id="note_LCL135_140_1"><a class="footnoteCrossrefLink" href="#target_note_LCL135_140_1" title="Click to highlight in text"><sup class="lineRef">1</sup><span class="italic">Birt begins the new paragraph at</span> sic, <span class="italic">printing a comma at</span> nobis. <span class="italic">Alternatively, read</span> volvis <span class="italic">for</span> nobis (<span class="italic">so Cuiaciusâ€™ codd</span>.).</a></li><script type="text/javascript">document.getElementById('note_LCL135_140_1').style.display = "none";</script></ul></section></notes></section>