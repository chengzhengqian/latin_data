<section class="div1 language" lang="la"><section class="div2"><p class="lineGroup">
<span class="line">et rigidae sedere comae, non distulit atrox</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>iussa deae; sociis, quae viderat, ordine pandit</span><span class="linebreak"></span>
<span class="line">inritatque sequi. Coniurat barbara pubes</span><span class="linebreak"></span>
<span class="line">nacta ducem Latiisque palam descivit ab armis.</span><span class="linebreak"></span></p>
<p class="lineGroup"><span class="line indent1">Pars Phrygiae, Scythicis quaecumque Trionibus</span><span class="linebreak"></span>
<span class="line indent3">alget</span><span class="linebreak"></span>
<span class="line">proxima, Bithynos, solem quae condit, Ionas,</span><span class="linebreak"></span>
<span class="line"><span class="br"></span><span class="lineNumber">240</span><span class="br"></span>quae levat, attingit Galatas. utrimque propinqui</span><span class="linebreak"></span>
<span class="line">finibus obliquis Lydi Pisidaeque feroces</span><span class="linebreak"></span>
<span class="line">continuant australe latus. gens una fuere</span><span class="linebreak"></span>
<span class="line">tot quondam populi, priscum cognomen et unum</span><span class="linebreak"></span>
<span class="line">appellata Phryges; sed (quid non longa valebit</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>permutare dies?) dicti post Maeona regem</span><span class="linebreak"></span>
<span class="line">Maeones. Aegaeos insedit Graecia portus;</span><span class="linebreak"></span>
<span class="line">Thyni Thraces arant quae nunc Bithynia fertur;</span><span class="linebreak"></span>
<span class="line">nuper ab Oceano Gallorum exercitus ingens</span><span class="linebreak"></span>
<span class="line">illis ante vagus tandem regionibus haesit</span><span class="linebreak"></span>
<span class="line"><span class="br"></span><span class="lineNumber">250</span><span class="br"></span>gaesaque deposuit, Graio iam mitis amictu,</span><span class="linebreak"></span>
<span class="line">pro Rheno poturus Halyn. dat cuncta vetustas</span><span class="linebreak"></span>
<span class="line">principium Phrygibus; nec rex Aegyptius ultra</span><span class="linebreak"></span>
<span class="line">restitit, humani postquam puer uberis expers</span><span class="linebreak"></span>
<span class="line">in Phrygiam primum laxavit murmura vocem.</span><span class="linebreak"></span></p>
<p class="lineGroup"><span class="line indent1"><span class="br"></span><span class="lineNumber">255</span><span class="br"></span>Hic cecidit Libycis iactata paludibus olim</span><span class="linebreak"></span>
<span class="line">tibia, foedatam cum reddidit umbra Minervam,</span><span class="linebreak"></span>
<span class="line">hic et Apollinea victus testudine pastor</span><span class="linebreak"></span>
<span class="line">suspensa memores inlustrat pelle Celaenas.</span><span class="linebreak"></span>
</p></section><notes></notes></section>