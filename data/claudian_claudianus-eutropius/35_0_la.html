<section class="div1 language" lang="la"><section class="div2">
<p class="lineGroup">
<span class="line indent1">“Hoc mihi iam pridem Lachesis grandaeva canebat</span><span class="linebreak"></span>
<span class="line">augurium: Phrygiae casus venisse supremos</span><span class="linebreak"></span>
<span class="line"><span class="br"></span><span class="lineNumber">290</span><span class="br"></span>delapsus testatur apex. heu sanguine qualis</span><span class="linebreak"></span>
<span class="line">ibit Sangarius quantasque cadavera lenti</span><span class="linebreak"></span>
<span class="line">Maeandri passura moras! inmobilis haeret</span><span class="linebreak"></span>
<span class="line">terminus, haec dudum nato placuere Tonanti.</span><span class="linebreak"></span>
<span class="line">par et finitimis luctus, frustraque Lyaei</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>non defensuros implorat Lydia thyrsos.</span><span class="linebreak"></span>
<span class="line">iamque vale Phrygiae tellus perituraque flammis</span><span class="linebreak"></span>
<span class="line">moenia, conspicuas quae nunc attollitis arces,</span><span class="linebreak"></span>
<span class="line">mox campi nudumque solum! dilecta valete</span><span class="linebreak"></span>
<span class="line">flumina! non vestris ultra bacchabor in antris</span><span class="linebreak"></span>
<span class="line"><span class="br"></span><span class="lineNumber">300</span><span class="br"></span>nec iuga sulcabit noster Berecynthia currus.”</span><span class="linebreak"></span>
<span class="line">dixit et ad tristes convertit tympana planctus.</span><span class="linebreak"></span>
<span class="line">labentem patriam sacris ululatibus Attis</span><span class="linebreak"></span>
<span class="line">personat et torvi lacrimis maduere leones.</span><span class="linebreak"></span></p>
<p class="lineGroup"><span class="line indent1">Eutropius, nequeat quamvis metuenda taceri</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>clades et trepidus vulgaverit omnia rumor,</span><span class="linebreak"></span>
<span class="line">ignorare tamen fingit regnique ruinas</span><span class="linebreak"></span>
<span class="line">dissimulat: parvam latronum errare catervam,</span><span class="linebreak"></span>
<span class="line">ad sontes tormenta magis quam tela parari</span><span class="linebreak"></span>
<span class="line">nec duce frangendas iactat, sed iudice vires:</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>vasta velut Libyae venantum vocibus ales</span><span class="linebreak"></span>
<span class="line">cum premitur calidas cursu transmittit harenas</span><span class="linebreak"></span>
<span class="line">inque modum veli sinuatis flamine pennis</span><span class="linebreak"></span>
<span class="line">pulverulenta volat; si iam vestigia retro</span><span class="linebreak"></span>
<span class="line">clara sonent, oblita fugae stat lumine clauso</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>(ridendum!) revoluta caput creditque latere,</span><span class="linebreak"></span>
<span class="line">quem non ipsa videt. furtim tamen ardua mittit</span><span class="linebreak"></span>
</p></section><notes></notes></section>