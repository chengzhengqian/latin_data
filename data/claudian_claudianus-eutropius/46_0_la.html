<section class="div1 language" lang="la"><section class="div2"><p class="lineGroup">
<span class="line">captivis dat terga suis, quos teste subegit</span><span class="linebreak"></span>
<span class="line">Danuvio partemque timet qui reppulit omnes.</span><span class="linebreak"></span></p>
<p class="lineGroup"><span class="line indent1">“Aula choris epulisque vacat nec perdita curat,</span><span class="linebreak"></span>
<span class="line">dum superest aliquid. ne quid tamen orbe reciso</span><span class="linebreak"></span>
<span class="line"><span class="br"></span><span class="lineNumber">586</span><span class="br"></span>venditor amittat, provincia quaeque superstes</span><span class="linebreak"></span>
<span class="line">dividitur geminumque duplex passura tribunal</span><span class="linebreak"></span>
<span class="line">cogitur alterius pretium sarcire peremptae.</span><span class="linebreak"></span>
<span class="line">sic mihi restituunt populos; hac arte reperta</span><span class="linebreak"></span>
<span class="line"><span class="br"></span><span class="lineNumber">590</span><span class="br"></span>rectorum numerum terris pereuntibus augent.</span><span class="linebreak"></span></p>
<p class="lineGroup"><span class="line indent1">“In te iam spes una mihi. pro fronde Minervae</span><span class="linebreak"></span>
<span class="line">has tibi protendo lacrimas: succurre ruenti,</span><span class="linebreak"></span>
<span class="line">eripe me tandem, servilibus eripe regnis.</span><span class="linebreak"></span>
<span class="line">neve adeo cunctos paucorum crimine damnes</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>nec nova tot meritis offensa prioribus obstet.</span><span class="linebreak"></span>
<span class="line">iamiam flecte animum. suprema pericula semper</span><span class="linebreak"></span>
<span class="line">dant veniam culpae. quamvis iratus et exul</span><span class="linebreak"></span>
<span class="line">pro patriae flammis non distulit arma Camillus.</span><span class="linebreak"></span>
<span class="line">nec te subtrahimus Latio; defensor utrique</span><span class="linebreak"></span>
<span class="line"><span class="br"></span><span class="lineNumber">600</span><span class="br"></span>sufficis. armorum liceat splendore tuorum</span><span class="linebreak"></span>
<span class="line">in commune frui; clipeus nos protegat idem</span><span class="linebreak"></span>
<span class="line">unaque pro gemino desudet cardine virtus.”</span><span class="linebreak"></span>
</p>
</section><notes></notes></section>