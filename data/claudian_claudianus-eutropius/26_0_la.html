<section class="div1 language" lang="la"><section class="div2"><p class="lineGroup">
<span class="line">pectora terrifici stimulis ignescere Phoebi.</span><span class="linebreak"></span>
<span class="line">fac nullos cecinisse deos: adeone retusi</span><span class="linebreak"></span>
<span class="line">quisquam cordis erit, dubitet qui partibus illis</span><span class="linebreak"></span>
<span class="line">adfore fatalem castrati consulis annum?</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>sed quam caecus inest vitiis amor! omne futurum</span><span class="linebreak"></span>
<span class="line">despicitur suadentque brevem praesentia fructum</span><span class="linebreak"></span>
<span class="line">et ruit in vetitum damni secura libido,</span><span class="linebreak"></span>
<span class="line">dum mora supplicii lucro serumque quod instat</span><span class="linebreak"></span>
<span class="line">creditur. haud equidem contra tot signa Camillo</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>detulerim fasces, nedum (pro sexus!) inerti</span><span class="linebreak"></span>
<span class="line">mancipio, cui, cuncta licet responsa iuberent</span><span class="linebreak"></span>
<span class="line">hortantesque licet sponderent prospera divi,</span><span class="linebreak"></span>
<span class="line">turpe fuit cessisse viros.</span><span class="linebreak"></span>
<span class="line indent14">Exquirite retro</span><span class="linebreak"></span>
<span class="line">crimina continui lectis annalibus aevi,</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>prisca recensitis evolvite saecula fastis:</span><span class="linebreak"></span>
<span class="line">quid senis infandi Capreae, quid scaena Neronis</span><span class="linebreak"></span>
<span class="line">tale ferunt? spado Romuleo succinctus amictu</span><span class="linebreak"></span>
<span class="line">sedit in Augustis laribus. vulgata patebat</span><span class="linebreak"></span>
<span class="line">aula salutantum studiis; huc plebe senatus</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>permixta trepidique duces omnisque potestas</span><span class="linebreak"></span>
<span class="line">confluit. advolvi genibus, contingere dextram</span><span class="linebreak"></span>
<span class="line">ambitus et votum deformibus oscula rugis</span><span class="linebreak"></span>
<span class="line">figere. praesidium legum genitorque vocatur</span><span class="linebreak"></span>
<span class="line">principis et famulum dignatur regia patrem.</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>posteritas, admitte fidem: monumenta petuntur</span><span class="linebreak"></span>
<span class="line">dedecoris multisque gemunt incudibus aera</span><span class="linebreak"></span>
<span class="line">formatura nefas. haec iudicis, illa togati,</span><span class="linebreak"></span>
</p></section><notes></notes></section>