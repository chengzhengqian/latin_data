<section class="div1 language" lang="la"><section class="div2"><p class="lineGroup">
<span class="line">cum donis promissa novis, si forte rogatus</span><span class="linebreak"></span>
<span class="line">desinat. ille semel nota dulcedine praedae</span><span class="linebreak"></span>
<span class="line">se famulo servire negat, nec grata timentum</span><span class="linebreak"></span>
<span class="line"><span class="br"></span><span class="lineNumber">320</span><span class="br"></span>munera; militiam nullam nec prima superbus</span><span class="linebreak"></span>
<span class="line">cingula dignari; nam quis non consule tali</span><span class="linebreak"></span>
<span class="line">vilis honos?</span><span class="linebreak"></span>
</p>
<p class="lineGroup">
<span class="line indent8">Postquam precibus mitescere nullis,</span><span class="linebreak"></span>
<span class="line">non auro cessisse videt creberque recurrit</span><span class="linebreak"></span>
<span class="line">nuntius incassum nec spes iam foederis extat:</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>tandem consilium belli confessus agendi</span><span class="linebreak"></span>
<span class="line">ad sua tecta vocat. iuvenes venere protervi</span><span class="linebreak"></span>
<span class="line">lascivique senes, quibus est insignis edendi</span><span class="linebreak"></span>
<span class="line">gloria corruptasque dapes variasse decorum,</span><span class="linebreak"></span>
<span class="line">qui ventrem invitant pretio traduntque palato</span><span class="linebreak"></span>
<span class="line"><span class="br"></span><span class="lineNumber">330</span><span class="br"></span>sidereas Iunonis aves et si qua loquendi</span><span class="linebreak"></span>
<span class="line">gnara coloratis viridis defertur ab Indis,</span><span class="linebreak"></span>
<span class="line">quaesitos trans regna cibos, quorumque profundam</span><span class="linebreak"></span>
<span class="line">ingluviem non Aegaeus, non alta Propontis,</span><span class="linebreak"></span>
<span class="line">non freta longinquis Maeotia piscibus explent.</span><span class="linebreak"></span>
<span class="line"><span class="br"></span><span class="lineNumber">335</span><span class="br"></span>vestis odoratae studium; laus maxima risum</span><span class="linebreak"></span>
<span class="line">per vanos movisse sales minimeque viriles</span><span class="linebreak"></span>
<span class="line">munditiae; compti vultus; onerique vel ipsa</span><span class="linebreak"></span>
<span class="line">serica. si Chunus feriat, si Sarmata portas,</span><span class="linebreak"></span>
<span class="line">solliciti scaenae; Romam contemnere sueti</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>mirarique suas, quas Bosphorus obruat! aedes;</span><span class="linebreak"></span>
<span class="line">saltandi dociles aurigarumque periti.</span><span class="linebreak"></span></p>
<p class="lineGroup"><span class="line indent1">Pars humili de plebe duces; pars compede suras</span><span class="linebreak"></span>
</p></section><notes></notes></section>