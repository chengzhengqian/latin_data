<section class="div1 language" lang="la"><section class="div2"><p class="lineGroup">
<span class="line">distendisse genas fictumque inflatus anhelat,</span><span class="linebreak"></span>
<span class="line"><span class="br"></span><span class="lineNumber">260</span><span class="br"></span>pulvere respersus tineas et solibus ora</span><span class="linebreak"></span>
<span class="line">pallidior, verbisque sonat plorabile quiddam</span><span class="linebreak"></span>
<span class="line">ultra nequitiam fractis et proelia narrat:</span><span class="linebreak"></span>
<span class="line">perque suam tremula testatur voce sororem,</span><span class="linebreak"></span>
<span class="line">defecisse vagas ad publica commoda vires;</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>cedere livori nec sustentare procellas</span><span class="linebreak"></span>
<span class="line">invidiae; mergique fretis spumantibus orat.</span><span class="linebreak"></span>
<span class="line">exoretque utinam! dum talia fatur ineptas</span><span class="linebreak"></span>
<span class="line">deterget lacrimas atque inter singula dicta</span><span class="linebreak"></span>
<span class="line">flebile suspirat: qualis venit arida socrus</span><span class="linebreak"></span>
<span class="line"><span class="br"></span><span class="lineNumber">270</span><span class="br"></span>longinquam visura nurum; vix lassa resedit</span><span class="linebreak"></span>
<span class="line">et iam vina petit.</span><span class="linebreak"></span>
<span class="line indent11">Quid te, turpissime, bellis</span><span class="linebreak"></span>
<span class="line">inseris aut saevi pertemptas Pallada campi?</span><span class="linebreak"></span>
<span class="line">tu potes alterius studiis haerere Minervae</span><span class="linebreak"></span>
<span class="line">et telas, non tela pati, tu stamina nosse,</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>tu segnes operum sollers urgere puellas</span><span class="linebreak"></span>
<span class="line">et niveam dominae pensis involvere lanam.</span><span class="linebreak"></span>
<span class="line">vel, si sacra placent, habeas pro Marte Cybeben;</span><span class="linebreak"></span>
<span class="line">rauca Celaenaeos ad tympana disce furores.</span><span class="linebreak"></span>
<span class="line">cymbala ferre licet pectusque inlidere pinu</span><span class="linebreak"></span>
<span class="line"><span class="br"></span><span class="lineNumber">280</span><span class="br"></span>inguinis et reliquum Phrygiis abscidere cultris.</span><span class="linebreak"></span>
<span class="line">arma relinque viris. geminam quid dividis aulam</span><span class="linebreak"></span>
<span class="line">conarisque pios odiis committere fratres?</span><span class="linebreak"></span>
<span class="line">te magis, ah demens, veterem si respicis artem,</span><span class="linebreak"></span>
<span class="line">conciliare decet.</span><span class="linebreak"></span>
<span class="line indent10">Gestis pro talibus annum</span><span class="linebreak"></span>
</p></section><notes></notes></section>