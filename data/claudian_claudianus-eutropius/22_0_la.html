<section class="div1 language" lang="la"><section class="div2"><p class="lineGroup">
<span class="line">Mollis feminea detruditur arce tyrannus</span><span class="linebreak"></span>
<span class="line indent1">et thalamo pulsus perdidit imperium:</span><span class="linebreak"></span>
<span class="line">sic iuvenis nutante fide veterique reducta</span><span class="linebreak"></span>
<span class="line indent1">paelice defletam linquit amica domum.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>canitiem raram largo iam pulvere turpat</span><span class="linebreak"></span>
<span class="line indent1">et lacrimis rugas implet anile gemens</span><span class="linebreak"></span>
<span class="line">suppliciterque pias humilis prostratus ad aras</span><span class="linebreak"></span>
<span class="line indent1">mitigat iratas voce tremente nurus.</span><span class="linebreak"></span>
<span class="line">innumeri glomerantur eri sibi quisque petentes</span><span class="linebreak"></span>
<span class="line indent1"><span class="br"></span><span class="lineNumber">30</span><span class="br"></span>mancipium solis utile suppliciis.</span><span class="linebreak"></span>
<span class="line">quamvis foedus enim mentemque obscaenior ore,</span><span class="linebreak"></span>
<span class="line indent1">ira dabit pretium; poena meretur emi.</span><span class="linebreak"></span>
</p>
<p class="lineGroup">
<span class="line">Quas, spado, nunc terras aut quem transibis in axem?</span><span class="linebreak"></span>
<span class="line indent1">cingeris hinc odiis, inde recessit amor.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>utraque te gemino sub sidere regia damnat:</span><span class="linebreak"></span>
<span class="line indent1">Hesperius numquam, iam nec Eous eris.</span><span class="linebreak"></span>
<span class="line">miror cur, aliis qui pandere fata solebas,</span><span class="linebreak"></span>
<span class="line indent1">ad propriam cladem caeca Sibylla taces.</span><span class="linebreak"></span>
<span class="line">iam tibi nulla videt fallax insomnia Nilus;</span><span class="linebreak"></span>
<span class="line indent1"><span class="br"></span><span class="lineNumber">40</span><span class="br"></span>pervigilant vates iam, miserande, tui.</span><span class="linebreak"></span>
<span class="line">quid soror? audebit tecum conscendere puppim</span><span class="linebreak"></span>
<span class="line indent1">et veniet longum per mare fida comes?</span><span class="linebreak"></span>
<span class="line">an fortasse toros eunuchi pauperis odit</span><span class="linebreak"></span>
<span class="line indent1">et te nunc inopem dives amare negat?</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>eunuchi iugulum primus secuisse fateris;</span><span class="linebreak"></span>
<span class="line indent1">sed tamen exemplo non feriere tuo.</span><span class="linebreak"></span>
<span class="line">vive pudor fatis. en quem tremuere tot urbes,</span><span class="linebreak"></span>
<span class="line indent1">en cuius populi sustinuere iugum!</span><span class="linebreak"></span>
</p></section><notes></notes></section>