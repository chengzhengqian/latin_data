<section class="div1 language" lang="la"><section class="div2"><p class="lineGroup">
<span class="line indent10">“Quantum te principe possim,</span><span class="linebreak"></span>
<span class="line">non longinqua docent, domito quod Saxone Tethys</span><span class="linebreak"></span>
<span class="line">mitior aut fracto secura Britannia Picto;</span><span class="linebreak"></span>
<span class="line">ante pedes humili Franco tristique Suebo</span><span class="linebreak"></span>
<span class="line indent1"><span class="br"></span><span class="lineNumber">395</span><span class="br"></span>perfruor et nostrum video, Germanice, Rhenum.</span><span class="linebreak"></span>
<span class="line">sed quid agam? discors Oriens felicibus actis</span><span class="linebreak"></span>
<span class="line">invidet atque alio Phoebi de cardine surgunt</span><span class="linebreak"></span>
<span class="line">crimina, ne toto conspiret corpore regnum.</span><span class="linebreak"></span>
<span class="line">Gildonis taceo magna cum laude receptam</span><span class="linebreak"></span>
<span class="line indent1"><span class="br"></span><span class="lineNumber">400</span><span class="br"></span>perfidiam et fretos Eoo robore Mauros.</span><span class="linebreak"></span>
<span class="line">quae suscepta fames, quantum discriminis urbi,</span><span class="linebreak"></span>
<span class="line">ni tua vel soceri numquam non provida virtus</span><span class="linebreak"></span>
<span class="line">australem Arctois pensasset frugibus annum!</span><span class="linebreak"></span>
<span class="line">invectae Rhodani Tiberina per ostia classes</span><span class="linebreak"></span>
<span class="line indent1"><span class="br"></span><span class="lineNumber">405</span><span class="br"></span>Cinyphiisque ferax Araris successit aristis.</span><span class="linebreak"></span>
<span class="line">Teutonicus vomer Pyrenaeique iuvenci</span><span class="linebreak"></span>
<span class="line">sudavere mihi; segetes mirantur Hiberas</span><span class="linebreak"></span>
<span class="line">horrea; nec Libyae senserunt damna rebellis</span><span class="linebreak"></span>
<span class="line">iam transalpina contenti messe Quirites.</span><span class="linebreak"></span>
<span class="line indent1"><span class="br"></span><span class="lineNumber">410</span><span class="br"></span>ille quidem solvit meritas (scit Tabraca) poenas,</span><span class="linebreak"></span>
<span class="line">ut pereat quicumque tuis conflixerit armis.</span><span class="linebreak"></span></p>
<p class="lineGroup"><span class="line indent2">“Ecce repens isdem clades a partibus exit</span><span class="linebreak"></span>
<span class="line">terrorisque minus, sed plus habitura pudoris</span><span class="linebreak"></span>
<span class="line">Eutropius consul. pridem tolerare fatemur</span><span class="linebreak"></span>
<span class="line indent1"><span class="br"></span><span class="lineNumber">415</span><span class="br"></span>hoc genus, Arsacio postquam se regia fastu</span><span class="linebreak"></span>
<span class="line">sustulit et nostros corrupit Parthia mores.</span><span class="linebreak"></span>
<span class="line">praefecti sed adhuc gemmis vestique dabantur</span><span class="linebreak"></span>
<span class="line">custodes sacroque adhibere silentia somno;</span><span class="linebreak"></span>
</p></section><notes></notes></section>