<section class="div1 language" lang="la"><section class="div2"><p class="lineGroup">
<span class="line">nec tantis unum subsistere posse periclis;</span><span class="linebreak"></span>
<span class="line">ignoscant senio, iuvenes ad proelia mittant:—</span><span class="linebreak"></span>
<span class="line"><span class="br"></span><span class="lineNumber">370</span><span class="br"></span>qualis pauperibus nutrix invisa puellis</span><span class="linebreak"></span>
<span class="line">adsidet et tela communem quaerere victum</span><span class="linebreak"></span>
<span class="line">rauca monet; festis illae lusisse diebus</span><span class="linebreak"></span>
<span class="line">orant et positis aequaevas visere pensis,</span><span class="linebreak"></span>
<span class="line">irataeque operi iam lasso pollice fila</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>turbant et teneros detergent stamine fletus.</span><span class="linebreak"></span></p>
<p class="lineGroup"><span class="line indent1">Emicat extemplo cunctis trepidantibus audax</span><span class="linebreak"></span>
<span class="line">crassa mole Leo, quem vix Cyclopia solum</span><span class="linebreak"></span>
<span class="line">aequatura fames, quem non ieiuna Celaeno</span><span class="linebreak"></span>
<span class="line">vinceret; hinc nomen fertur meruisse Leonis.</span><span class="linebreak"></span>
<span class="line"><span class="br"></span><span class="lineNumber">380</span><span class="br"></span>acer in absentes linguae iactator, abundans</span><span class="linebreak"></span>
<span class="line">corporis exiguusque animi, doctissimus artis</span><span class="linebreak"></span>
<span class="line">quondam lanificae, moderator pectinis unci.</span><span class="linebreak"></span>
<span class="line">non alius lanam purgatis sordibus aeque</span><span class="linebreak"></span>
<span class="line">praebuerit calathis, similis nec pinguia quisquam</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>vellera per tenues ferri producere rimas.</span><span class="linebreak"></span>
<span class="line">tunc Aiax erat Eutropii lateque fremebat,</span><span class="linebreak"></span>
<span class="line">non septem vasto quatiens umbone iuvencos,</span><span class="linebreak"></span>
<span class="line">sed, quam perpetuis dapibus pigroque sedili</span><span class="linebreak"></span>
<span class="line">inter anus interque colos oneraverat, alvum.</span><span class="linebreak"></span>
<span class="line"><span class="br"></span><span class="lineNumber">390</span><span class="br"></span>adsurgit tandem vocemque expromit anhelam:</span><span class="linebreak"></span></p>
<p class="lineGroup"><span class="line indent1">“Quis novus hic torpor, socii? quonam usque sedemus</span><span class="linebreak"></span>
<span class="line">femineis clausi thalamis patimurque periclum</span><span class="linebreak"></span>
<span class="line">gliscere desidia? graviorum turba malorum</span><span class="linebreak"></span>
<span class="line">texitur, ignavis trahimus dum tempora votis.</span><span class="linebreak"></span>
<span class="line">me petit hic sudor, numquam mea dextera segnis</span><span class="linebreak"></span>
<span class="line"><span class="br"></span><span class="lineNumber">396</span><span class="br"></span>ad ferrum. faveat tantum Tritonia coeptis,</span><span class="linebreak"></span>
</p></section><notes></notes></section>