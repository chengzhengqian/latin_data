<section class="div1 language" lang="la"><section class="div2"><p class="lineGroup">
<span class="line">sumere nec totas audebat vertere leges.</span><span class="linebreak"></span>
<span class="line">at postquam pulsisque bonis et faece retenta</span><span class="linebreak"></span>
<span class="line">peiores legit socios dignusque satelles</span><span class="linebreak"></span>
<span class="line">hinc Hosius stetit, inde Leo, fiducia crevit</span><span class="linebreak"></span>
<span class="line"><span class="br"></span><span class="lineNumber">560</span><span class="br"></span>regnandique palam flagravit aperta libido.</span><span class="linebreak"></span>
<span class="line">patricius, consul maculat quos vendit honores,</span><span class="linebreak"></span>
<span class="line">plus maculat quos ipse gerit. iam signa tubaeque</span><span class="linebreak"></span>
<span class="line">mollescunt, ipsos ignavia fluxit in enses.</span><span class="linebreak"></span>
<span class="line">exultant merito gentes facilisque volenti</span><span class="linebreak"></span>
<span class="line"><span class="br"></span><span class="lineNumber">665</span><span class="br"></span>praeda sumus. iam Bistoniis Haemoque nivali</span><span class="linebreak"></span>
<span class="line">vastior expulsis Oriens squalescit aratris.</span><span class="linebreak"></span>
<span class="line">ei mihi, quas urbes et quanto tempore Martis</span><span class="linebreak"></span>
<span class="line">ignaras uno rapuerunt proelia cursu!</span><span class="linebreak"></span>
<span class="line">nuper ab extremo veniens equitatus Araxe</span><span class="linebreak"></span>
<span class="line"><span class="br"></span><span class="lineNumber">570</span><span class="br"></span>terruit Antiochi muros, ipsumque decorae</span><span class="linebreak"></span>
<span class="line">paene caput Syriae flammis hostilibus arsit.</span><span class="linebreak"></span>
<span class="line">utque gravis spoliis nulloque obstante profunda</span><span class="linebreak"></span>
<span class="line">laetus caede redit, sequitur mucrone secundo</span><span class="linebreak"></span>
<span class="line">continuum vulnus; nec iam mihi Caucasus hostes</span><span class="linebreak"></span>
<span class="line"><span class="br"></span><span class="lineNumber">575</span><span class="br"></span>nec mittit gelidus Phasis; nascuntur in ipso</span><span class="linebreak"></span>
<span class="line">bella sinu. legio pridem Romana Gruthungi,</span><span class="linebreak"></span>
<span class="line">iura quibus victis dedimus, quibus arva domusque</span><span class="linebreak"></span>
<span class="line">praebuimus, Lydos Asiaeque uberrima vastant</span><span class="linebreak"></span>
<span class="line">ignibus et si quid tempestas prima reliquit.</span><span class="linebreak"></span>
<span class="line"><span class="br"></span><span class="lineNumber">580</span><span class="br"></span>nec vi nec numero freti; sed inertia nutrit</span><span class="linebreak"></span>
<span class="line">proditioque ducum, quorum per crimina miles</span><span class="linebreak"></span>
</p></section><notes></notes></section>