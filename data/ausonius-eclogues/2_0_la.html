<section class="div1 language" lang="la"><header><hgroup><h1>Ausonius</h1></hgroup></header><section class="div2">
<p class="lineGroup">
<span class="line">cura domus sequitur, mercantem si nova semper</span><span class="linebreak"></span>
<span class="line">damna manent, cessare vetat si turpis egestas;</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>si vexat labor agricolam, mare naufragus horror</span><span class="linebreak"></span>
<span class="line">infamat, poenaeque graves in caelibe vita</span><span class="linebreak"></span>
<span class="line">et gravior cautis custodia vana maritis;</span><span class="linebreak"></span>
<span class="line">sanguineum si Martis opus, si turpia lucra</span><span class="linebreak"></span>
<span class="line">faenoris et velox inopes usura trucidat?</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>omne aevum curae, cunctis sua displicet aetas.</span><span class="linebreak"></span>
<span class="line">sensus abest parvis lactantibus, et puerorum</span><span class="linebreak"></span>
<span class="line">dura rudimenta, et iuvenum temeraria pubes.</span><span class="linebreak"></span>
<span class="line">adflictat fortuna viros per bella, per aequor,</span><span class="linebreak"></span>
<span class="line">irasque insidiasque catenatosque labores<a class="footnoteLink" href="#note_LCL096_164_1" id="target_note_LCL096_164_1"><sup>1</sup></a></span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>mutandos semper gravioribus. ipsa senectus</span><span class="linebreak"></span>
<span class="line">expectata diu votisque optata malignis</span><span class="linebreak"></span>
<span class="line">obicit innumeris corpus lacerabile morbis.</span><span class="linebreak"></span>
<span class="line">spernimus in commune omnes praesentia; quosdam</span><span class="linebreak"></span>
<span class="line">constat nolle deos fieri. Iuturna reclamat:</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>“quo vitam dedit aeternam? cur mortis adempta est</span><span class="linebreak"></span>
<span class="line">condicio?” sic Caucasea sub rupe Prometheus</span><span class="linebreak"></span>
<span class="line">testatur Saturnigenam nec nomine cessat</span><span class="linebreak"></span>
<span class="line">incusare Iovem, data sit quod vita perennis.</span><span class="linebreak"></span>
<span class="line">respice et ad cultus animi. sic nempe pudicum</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>perdidit Hippolytum non felix cura pudoris.</span><span class="linebreak"></span>
<span class="line">e contra inlecebris maculosam degere vitam</span><span class="linebreak"></span>
<span class="line">quem iuvat, adspiciat poenas et crimina regum,</span><span class="linebreak"></span>
<span class="line">Tereos incesti vel mollis Sardanapalli.</span><span class="linebreak"></span>
<span class="line">perfidiam vitare monent tria Punica bella;</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>set prohibet servare fidem deleta Saguntos.</span><span class="linebreak"></span>
</p>
</section><notes><section class="footnotes"><ul><li class="note" id="note_LCL096_164_1"><a class="footnoteCrossrefLink" href="#target_note_LCL096_164_1" title="Click to highlight in text"><sup class="lineRef">1</sup><span class="italic">cp.</span> Martial, <span class="italic">Epigr.</span> <span class="sc">i. xv</span>. 7.</a></li><script type="text/javascript">document.getElementById('note_LCL096_164_1').style.display = "none";</script></ul></section></notes></section>