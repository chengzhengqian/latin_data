<section class="div1 language" lang="la"><header><hgroup><h1>Ausonius</h1></hgroup></header><section class="div2">
<p class="lineGroup">
<span class="line">sit solidum, quodcumque subest, nec inania subter</span><span class="linebreak"></span>
<span class="line">indicet admotus digitis pellentibus ictus,</span><span class="linebreak"></span>
<span class="line">non prius in dulcem declinans lumina somnum,</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>omnia quam longi reputaverit acta diei:</span><span class="linebreak"></span>
<span class="line">quae praetergressus, quid gestum in tempore, quid</span><span class="linebreak"></span>
<span class="line indent2">non?</span><span class="linebreak"></span>
<span class="line">cur isti facto decus afuit aut ratio illi?</span><span class="linebreak"></span>
<span class="line">quid mihi praeteritum? cur haec sententia sedit,</span><span class="linebreak"></span>
<span class="line">quam melius mutare fuit? miseratus egentem</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>cur aliquem fracta persensi mente dolorem?</span><span class="linebreak"></span>
<span class="line">quid volui, quod nolle bonum foret? utile honesto</span><span class="linebreak"></span>
<span class="line">cur malus antetuli? num dicto aut denique voltu</span><span class="linebreak"></span>
<span class="line">perstrictus quisquam? cur me natura magis quam</span><span class="linebreak"></span>
<span class="line">disciplina trahit? sic dicta et facta per omnia</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>ingrediens ortoque a vespere cuncta revolvens</span><span class="linebreak"></span>
<span class="line">offensus pravis dat palmam et praemia rectis.</span><span class="linebreak"></span>
</p>
</section>
<section class="div2">
<h2><span class="sc">IV.—Nai kai</span> ΟΥ ΠΥΘΑΓΟΡΙΚΟΝ</h2>
<p class="lineGroup">
<span class="line"><span class="sc">Est</span> et Non cuncti monosyllaba nota frequentant.</span><span class="linebreak"></span>
<span class="line">his demptis nil est, hominum quod sermo volutet.</span><span class="linebreak"></span>
<span class="line">omnia in his et ab his sunt omnia, sive negoti</span><span class="linebreak"></span>
<span class="line">sive oti quidquam est, seu turbida sive quieta.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>alterutro pariter nonnumquam, saepe seorsis</span><span class="linebreak"></span>
<span class="line">obsistunt studiis, ut mores ingeniumque</span><span class="linebreak"></span>
<span class="line">ut faciles vel difficiles contentio nancta est.</span><span class="linebreak"></span>
<span class="line">si consentitur, mora nulla intervenit “Est Est,”</span><span class="linebreak"></span>
<span class="line">sin controversum, dissensio subiciet “Non.”</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>hinc fora dissultant clamoribus, hinc furiosi</span><span class="linebreak"></span>
</p>
</section><notes></notes></section>