<section class="div1 language" lang="la"><header><hgroup><h1>Plautus</h1></hgroup></header>
<div class="sp"><span class="speaker sc">ago</span><p class="lineGroup"><span class="line">patrue, facito in memoria habeas tuam maiorem</span><span class="linebreak"></span>
<span class="line">filiam</span><span class="linebreak"></span>
<span class="line">mihi te despondisse—</span><span class="linebreak"></span>
</p></div>
<div class="sp"><span class="speaker sc">han</span><p class="lineGroup"><span class="line">memini.</span><span class="linebreak"></span>
</p></div>
<div class="sp"><span class="speaker sc">ago</span><p class="lineGroup"><span class="line">—et dotis quid promiseris.]</span><span class="linebreak"></span></p></div>
<p class="centered"><span class="sc">v.</span> v: <span class="sc">antamynides. adelphasivm. anterastilis. hanno. agorastocles</span></p>
<div class="sp"><span class="speaker sc">anta</span><p class="lineGroup"><span class="line"><span class="br"></span><span class="lineNumber">1280</span><span class="br"></span>si ego minam non ultus fuero probe quam lenoni dedi,</span><span class="linebreak"></span>
<span class="line">tum profecto me sibi habento scurrae ludificatui.</span><span class="linebreak"></span>
<span class="line">is etiam me ad prandium ad se abduxit ignauissumus,</span><span class="linebreak"></span>
<span class="line">ipse abiit foras, me reliquit pro atriensi in aedibus.</span><span class="linebreak"></span>
<span class="line">ubi nec leno neque illae redeunt nec quod edim quicquam</span><span class="linebreak"></span>
<span class="line">datur,</span><span class="linebreak"></span>
<span class="line"><span class="br"></span><span class="lineNumber">1285</span><span class="br"></span>pro maiore parte prandi pignus cepi, abii foras;</span><span class="linebreak"></span>
<span class="line">sic dedero: aere militari tetigero lenunculum.</span><span class="linebreak"></span>
<span class="line">nanctus est hominem mina quem argenti circumduceret.</span><span class="linebreak"></span>
<span class="line">sed mea amica nunc mihi irato obuiam ueniat uelim:</span><span class="linebreak"></span>
<span class="line">iam pol ego illam pugnis totam faciam uti sit merulea,</span><span class="linebreak"></span>
<span class="line"><span class="br"></span><span class="lineNumber">1290</span><span class="br"></span>ita &lt;eam&gt; repplebo atritate, atrior multo ut siet</span><span class="linebreak"></span>
<span class="line">quam Aegyptini, qui cortinam ludis per circum ferunt.</span><span class="linebreak"></span>
</p></div>
<div class="sp"><span class="speaker sc">ante</span><p class="lineGroup"><span class="line">tene sis me arte, mea uoluptas; male ego metuo miluos—</span><span class="linebreak"></span>
<span class="line">mala illa bestia est—ne forte me auferat pullum tuom.</span><span class="linebreak"></span>
</p></div>
<div class="sp"><span class="speaker sc">ade</span><p class="lineGroup"><span class="line">ut nequeo te satis complecti, mi pater!</span><span class="linebreak"></span>
</p></div>
<div class="sp"><span class="speaker sc">anta</span><p class="lineGroup"><span class="line">ego me moror.</span><span class="linebreak"></span>
<span class="line"><span class="br"></span><span class="lineNumber">1295</span><span class="br"></span>propemodum hoc opsonare prandium potero mihi.</span><span class="linebreak"></span>
<span class="line">sed quid hoc est? quid est? quid hoc est? quid ego</span><span class="linebreak"></span>
<span class="line indent1">uideo? quo modo?</span><span class="linebreak"></span>
<span class="line">quid hoc est conduplicationis? quae haec est congeminatio?</span><span class="linebreak"></span>
</p></div><notes><section class="footnotes"><ul><li class="note text" id="note_LCL260_156_1290">1290 eam <span class="italic">add. Bentley</span> atrior <span class="italic">P</span>, atritior <span class="italic">A</span></li></ul></section></notes></section>