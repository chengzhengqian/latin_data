<section class="div1 language" lang="la"><header><hgroup><h1>Plautus</h1></hgroup></header>
<p class="centered"><span class="sc">iv.</span> ii: <span class="sc">syncerastvs. milphio</span></p>
<div class="sp"><span class="speaker sc">syn</span><p class="lineGroup"><span class="line">satis spectatum est deos atque homines eius neglegere</span><span class="linebreak"></span>
<span class="line indent1">gratiam,</span><span class="linebreak"></span>
<span class="line">quoi homini erus est consimilis uelut ego habeo hunc</span><span class="linebreak"></span>
<span class="line indent1">huius modi.</span><span class="linebreak"></span>
<span class="line"><span class="br"></span><span class="lineNumber">825</span><span class="br"></span>nec periurior nec peior alter usquam est gentium</span><span class="linebreak"></span>
<span class="line">quam erus meus est, nec tam luteus nec tam caeno collitus.</span><span class="linebreak"></span>
<span class="line">ita me di ament, uel in lautumiis uel in pistrino mauelim</span><span class="linebreak"></span>
<span class="line">agere aetatem praepeditus latere forti ferreo</span><span class="linebreak"></span>
<span class="line">quam apud lenonem hunc seruitutem colere. quid illuc</span><span class="linebreak"></span>
<span class="line indent1">est genus,</span><span class="linebreak"></span>
<span class="line"><span class="br"></span><span class="lineNumber">830</span><span class="br"></span>quae illic hominum corruptelae fiunt! di uostram fidem!</span><span class="linebreak"></span>
<span class="line">quoduis genus ibi hominum uideas quasi Acheruntem</span><span class="linebreak"></span>
<span class="line indent1">ueneris,</span><span class="linebreak"></span>
<span class="line">equitem, peditem, libertinum, furem an fugitiuom</span><span class="linebreak"></span>
<span class="line indent1">uelis,</span><span class="linebreak"></span>
<span class="line">uerberatum, uinctum, addictum: qui habet quod det,</span><span class="linebreak"></span>
<span class="line indent1">&lt;ut&gt;ut homo est,</span><span class="linebreak"></span>
<span class="line">omnia genera recipiuntur; itaque</span><span class="linebreak"></span>
<span class="line">in totis aedibus</span><span class="linebreak"></span>
<span class="line"><span class="br"></span><span class="lineNumber">835</span><span class="br"></span>tenebrae, latebrae, bibitur, estur quasi in popina, hau</span><span class="linebreak"></span>
<span class="line indent1">secus.</span><span class="linebreak"></span>
<span class="line">ibi tu uideas litteratas fictilis epistulas,</span><span class="linebreak"></span>
<span class="line">pice signatas,</span><span class="linebreak"></span>
<span class="line">nomina insunt cubitum longis litteris:</span><span class="linebreak"></span>
<span class="line">ita uinariorum habemus nostrae dilectum domi.</span><span class="linebreak"></span>
</p></div>
<div class="sp"><span class="speaker sc">mil</span><p class="lineGroup"><span class="line">omnia edepol mira sunt nisi erus hunc heredem facit,</span><span class="linebreak"></span>
<span class="line"><span class="br"></span><span class="lineNumber">840</span><span class="br"></span>nam id quidem,</span><span class="linebreak"></span>
<span class="line">illi, uti meditatur, uerba faciet mortuo.</span><span class="linebreak"></span>
<span class="line">et adire lubet hominem et autem</span><span class="linebreak"></span>
<span class="line">nimis eum ausculto</span><span class="linebreak"></span>
<span class="line indent1">lubens.</span><span class="linebreak"></span>
</p></div>
<notes><section class="footnotes"><ul><li class="note text" id="note_LCL260_104_833">833 &lt;ut&gt;ut <span class="italic">Gulielmus</span></li><li class="note text" id="note_LCL260_104_840">840 facit emortuo <span class="italic">P</span>, faciet mortuo <span class="italic">Ussing</span></li></ul></section></notes></section>