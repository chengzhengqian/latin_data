<section class="div1 language" lang="la"><header><hgroup><h1>Plautus</h1></hgroup></header><div class="sp"><p class="lineGroup">
<span class="line">tibi auscultabo.</span><span class="linebreak"></span>
</p></div>
<div class="sp"><span class="speaker sc">mil</span><p class="lineGroup"><span class="line indent6">faciam ut facto gaudeas.</span><span class="linebreak"></span>
<span class="line">inest amoris macula huic homini in pectore,</span><span class="linebreak"></span>
<span class="line">sine damno magno quae elui ne utiquam potest.</span><span class="linebreak"></span>
<span class="line"><span class="br"></span><span class="lineNumber">200</span><span class="br"></span>itaque hic scelestus est homo leno Lycus,</span><span class="linebreak"></span>
<span class="line">quoi iam infortuni intenta ballista est probe,</span><span class="linebreak"></span>
<span class="line">quam ego hau multo post mittam e ballistario.</span><span class="linebreak"></span>
<span class="line">sed Adelphasium eccam exit atque Anterastilis.</span><span class="linebreak"></span>
<span class="line">haec est prior quae meum erum dementem facit.</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>sed euocabo. heus, i foras, Agolrastocles,</span><span class="linebreak"></span>
<span class="line">si uis uidere ludos iucundissumos.</span><span class="linebreak"></span>
</p></div>
<div class="sp"><span class="speaker sc">ago</span><p class="lineGroup"><span class="line">quid istuc tumulti est, Milphio?</span><span class="linebreak"></span>
</p></div>
<div class="sp"><span class="speaker sc">mil</span><p class="lineGroup"><span class="line indent11">em amores tuos,</span><span class="linebreak"></span>
<span class="line">si uis spectare.</span><span class="linebreak"></span>
</p></div>
<div class="sp"><span class="speaker sc">ago</span><p class="lineGroup"><span class="line indent5">o multa tibi di dent bona,</span><span class="linebreak"></span>
<span class="line">quom hoc mi optulisti tam lepidum spectaculum!</span><span class="linebreak"></span></p></div>
<p class="centered"><span class="sc">i.</span> ii: <span class="sc">adelphasivm. anterastilis. ancilla. Milphio. Agorastocles</span></p>
<div class="sp"><span class="speaker sc">ade</span><p class="lineGroup"><span class="line"><span class="br"></span><span class="lineNumber">210</span><span class="br"></span>negoti sibi qui uolet uim parare,</span><span class="linebreak"></span>
<span class="line">nauem et mulierem, haec duo comparato.</span><span class="linebreak"></span>
<span class="line">nam nullae magis res duae plus negoti</span><span class="linebreak"></span>
<span class="line">habent, forte si occeperis exornare,</span><span class="linebreak"></span>
<span class="line">[neque umquam sat istae duae res ornantur]</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>neque is ulla ornandi satis satietas est.</span><span class="linebreak"></span>
<span class="line">atque haec, ut loquor, nunc domo docta dico.</span><span class="linebreak"></span>
<span class="line">nam nos usque ab aurora ad hoc quod diei est, [postquam aurora illuxit, numquam concessamus,]</span><span class="linebreak"></span>
<span class="line">ex industria ambae numquam concessamus</span><span class="linebreak"></span>
</p></div><notes><section class="footnotes"><ul><li class="note text" id="note_LCL260_36_214">214 satis hae <span class="italic">P</span>, sat istae <span class="italic">Hermann uersum del. Ritschl</span></li><li class="note text" id="note_LCL260_36_218">218 <span class="italic">del. Acidalius</span></li></ul></section></notes></section>