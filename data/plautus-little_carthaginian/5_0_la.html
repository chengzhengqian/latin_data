<section class="div1 language" lang="la"><header><hgroup><h1>Plautus</h1></hgroup></header><p class="lineGroup">
<span class="line"><span class="br"></span><span class="lineNumber">50</span><span class="br"></span>sed nisi molestum est, nomen dare uobis uolo</span><span class="linebreak"></span>
<span class="line">comoediai; sin odio est, dicam tamen,</span><span class="linebreak"></span>
<span class="line">siquidem licebit per illos quibus est in manu.</span><span class="linebreak"></span>
<span class="line"><span class="br"></span><span class="lineNumber">53</span><span class="br"></span>Καρχηδόνιος uocatur haec comoedia;</span><span class="linebreak"></span>
<span class="line"><span class="br"></span><span class="lineNumber">53a</span><span class="br"></span>***</span><span class="linebreak"></span>
<span class="line">latine Plautus patruos pultiphagonides.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>nomen iam habetis. nunc rationes ceteras</span><span class="linebreak"></span>
<span class="line">accipite; nam argumentum hoc hic censebitur:</span><span class="linebreak"></span>
<span class="line">locus argumento est suom sibi proscaenium,</span><span class="linebreak"></span>
<span class="line">uos iuratores estis. quaeso, operam date.</span><span class="linebreak"></span>
<span class="line">Carthaginienses fratres patrueles duo</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>fuere, summo genere et summis ditiis;</span><span class="linebreak"></span>
<span class="line">eorum alter uiuit, alter est emortuos.</span><span class="linebreak"></span>
<span class="line">propterea apud uos dico confidentius,</span><span class="linebreak"></span>
<span class="line">quia mi pollictor dixit qui eum pollinxerat.</span><span class="linebreak"></span>
<span class="line">sed illi seni qui mortuost, &lt;ei&gt; filius</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>unicus qui fuerat ab diuitiis a patre</span><span class="linebreak"></span>
<span class="line">puer septuennis surrupitur Carthagine,</span><span class="linebreak"></span>
<span class="line">sexennio prius quidem quam moritur pater.</span><span class="linebreak"></span>
<span class="line">quoniam periisse sibi uidet gnatum unicum,</span><span class="linebreak"></span>
<span class="line">conicitur ipse in morbum ex aegritudine:</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>facit illum heredem fratrem patruelem suom,</span><span class="linebreak"></span>
<span class="line">ipse abit ad Accheruntem sine uiatico.</span><span class="linebreak"></span>
<span class="line">ill’ qui surrupuit puerum Calydonem auehit,</span><span class="linebreak"></span>
<span class="line">uendit eum domino hic diuiti quoidam seni,</span><span class="linebreak"></span>
<span class="line">cupienti liberorum, osori mulierum.</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>emit hospitalem is filium imprudens senex</span><span class="linebreak"></span>
<span class="line">puerum illum eumque adoptat sibi pro filio</span><span class="linebreak"></span>
<span class="line">eumque heredem fecit quom ipse obiit diem.</span><span class="linebreak"></span>
<span class="line">is illic adulescens habitat in illisce aedibus.</span><span class="linebreak"></span>
<span class="line">reuortor rursus denuo Carthaginem:</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>si quid mandare uoltis aut curarier,</span><span class="linebreak"></span>
</p><notes><section class="footnotes"><ul><li class="note text" id="note_LCL260_24_54">54 latine Patruom &lt;uortit&gt; Pultiphagonides
<span class="italic">Trappes-Lomax per litteras</span></li><li class="note text" id="note_LCL260_24_64">64 ei <span class="italic">add. Acidalius</span></li><li class="note text" id="note_LCL260_24_71">71 abiit <span class="italic">P</span>, abit <span class="italic">Lachmann</span> (<span class="italic">fortasse</span> abiit [ad] Accheruntem)</li><li class="note text" id="note_LCL260_24_80">80 amandare <span class="italic">P</span>, mandare <span class="italic">Saracenus</span></li></ul></section></notes></section>