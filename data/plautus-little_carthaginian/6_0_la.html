<section class="div1 language" lang="la"><header><hgroup><h1>Plautus</h1></hgroup></header><p class="lineGroup">
<span class="line">argentum nisi qui dederit, nugas egerit;</span><span class="linebreak"></span>
<span class="line">uerum qui dederit, magis maiores [nugas] egerit.</span><span class="linebreak"></span>
<span class="line">sed illi patruo huius qui uiuit senex,</span><span class="linebreak"></span>
<span class="line">Carthaginiensi duae fuere filiae,</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>altera quinquennis, altera quadrimula:</span><span class="linebreak"></span>
<span class="line">cum nutrice una periere a Magaribus.</span><span class="linebreak"></span>
<span class="line">eas qui surrupuit in Anactorium deuehit,</span><span class="linebreak"></span>
<span class="line">uendit eas omnis, et nutricem et uirgines,</span><span class="linebreak"></span>
<span class="line">praesenti argento homini, si leno est homo,</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>quantum hominum terra sustinet sacerrumo.</span><span class="linebreak"></span>
<span class="line">uosmet nunc facite coniecturam ceterum</span><span class="linebreak"></span>
<span class="line">quid id sit hominis quoi Lyco nomen siet.</span><span class="linebreak"></span>
<span class="line">is ex Anactorio, ubi prius habitauerat,</span><span class="linebreak"></span>
<span class="line">huc commigrauit in Calydonem hau diu,</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>sui quaesti causa. is in illis habitat aedibus.</span><span class="linebreak"></span>
<span class="line">earum hic adulescens alteram efflictim perit,</span><span class="linebreak"></span>
<span class="line">suam sibi cognatam, imprudens, nec scit quae siet</span><span class="linebreak"></span>
<span class="line">neque eam umquam tetigit, ita eum leno macerat;</span><span class="linebreak"></span>
<span class="line">nec quicquam cum ea fecit etiamnum stupri</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>nec duxit umquam, neque ille uoluit mittere:</span><span class="linebreak"></span>
<span class="line">quia amare cernit, tangere hominem uolt bolo.</span><span class="linebreak"></span>
<span class="line">illam minorem in concubinatum sibi</span><span class="linebreak"></span>
<span class="line">uolt emere miles quidam qui illam deperit.</span><span class="linebreak"></span>
<span class="line">sed pater illarum Poenus, postquam eas perdidit,</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>mari te&lt;rraque&gt; usquequaque</span><span class="linebreak"></span>
<span class="line">quaeritat.</span><span class="linebreak"></span>
<span class="line">ubi quamque in urbem est ingressus, ilico</span><span class="linebreak"></span>
<span class="line">omnis meretrices, ubi quisque habitant, inuenit;</span><span class="linebreak"></span>
<span class="line">dat aurum, ducit noctem, rogitat postibi</span><span class="linebreak"></span>
</p><notes><section class="footnotes"><ul><li class="note text" id="note_LCL260_26_82">nugas <span class="italic">del. Pylades</span></li><li class="note text" id="note_LCL260_26_94">commigrauit in Calydonem <span class="italic">P</span>, in Calydonem commigrauit <span class="italic">Pylades</span></li><li class="note text" id="note_LCL260_26_99-100"><span class="italic">secl. Guyet</span></li><li class="note text" id="note_LCL260_26_105">te&lt;rraque&gt; <span class="italic">Geppert</span></li></ul></section></notes></section>