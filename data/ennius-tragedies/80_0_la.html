<section class="div1 language" lang="la"><header><hgroup><h1>FRL II: ENNIUS</h1></hgroup></header><section class="div2">
</section>
<section class="div2">
<p>​</p>
<p class="noindent"><span class="bold">152</span> Cic. <span class="italic">Orat.</span> 155</p>
<p class="noindent">atque etiam a quibusdam sero iam emendatur antiquitas, qui haec reprehendunt. nam pro “deum atque hominum fidem” “deorum” aiunt. ita credo hoc illi nesciebant; an dabat hanc licentiam consuetudo? itaque idem poeta qui inusitatius contraxerat [<span class="italic">Trag.</span> F 151.6] “patris mei meum factum pudet” pro “meorum factorum” et [<span class="italic">Trag. </span>F 151.13] “texitur, exitium examen rapit” pro “exitiorum,” non dicit “liberum,” ut plerique loquimur, cum “cupidos liberum” aut “in liberum loco” dicimus, sed ut isti volunt:</p>
<blockquote><p><span class="line"><span class="br"></span><span class="lineNumber">tr7</span><span class="br"></span>neque tuum umquam in gremium extollas liberorum ex te genus</span><span class="linebreak"></span></p></blockquote>
<p class="noindent">et idem [<span class="italic">Trag. </span>F 153.5]: “namque Aesculapi liberorum.”</p>
</section>
<section class="div2">
<p>​</p>
<p class="noindent"><span class="bold">153</span> Cic. <span class="italic">Tusc.</span> 2.38–39</p>
<p class="noindent">quin etiam videmus ex acie efferri saepe saucios et quidem rudem illum et inexercitatum quamvis levi ictu ploratus turpissimos edere; at vero ille exercitatus et vetus ob eamque
</p></section><notes></notes></section>