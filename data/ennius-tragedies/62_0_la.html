<section class="div1 language" lang="la"><header><hgroup><h1>FRL II: ENNIUS</h1></hgroup></header><section class="div2">
<blockquote><p><span class="line"><span class="br"></span><span class="lineNumber">tr7</span><span class="br"></span>aut inertes aut insani aut quibus egestas imperat,</span><span class="linebreak"></span>
<span class="line">qui sibi semitam non sapiunt, alteri monstrant viam;</span><span class="linebreak"></span>
<span class="line">quibus divitias pollicentur, ab iis drachumam ipsi petunt.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>de his divitiis sibi deducant drachumam, reddant cetera.</span><span class="linebreak"></span></p></blockquote>
<p class="noindent">atque haec quidem Ennius, qui paucis ante versibus esse deos censet, “sed eos non curare” opinatur, “quid agat humanum genus.” ego autem, qui et curare arbitror et monere etiam ac multa praedicere, levitate, vanitate, malitia exclusa divinationem probo.</p>
<span class="line indent4">4 ab iis <span class="italic">Lambinus</span>: ab his <span class="italic">codd.</span></span><span class="linebreak"></span>
<p class="noindent"><span class="bold">c</span> Cic. <span class="italic">Div.</span> 2.104</p>
<p class="noindent">primum enim hoc sumitis: “si sunt di, benefici in homines sunt.” quis hoc vobis dabit? Epicurusne? qui negat quicquam deos nec alieni curare nec sui; an noster Ennius? qui magno plausu loquitur adsentiente populo:</p>
<blockquote><p><span class="line"><span class="br"></span><span class="lineNumber">tr7</span><span class="br"></span>ego deum genus esse semper dixi et dicam caelitum,</span><span class="linebreak"></span>
<span class="line">sed eos non curare opinor, quid agat humanum genus</span><span class="linebreak"></span></p></blockquote>
<p class="noindent">et quidem, cur sic opinetur, rationem subicit; sed nihil est necesse dicere quae sequuntur; tantum sat est intellegi, id sumere istos pro certo quod dubium controversumque sit.</p>
</section><notes></notes></section>