<section class="div1 language" lang="la"><header><hgroup><h1>FRL II: ENNIUS</h1></hgroup></header><section class="div2">
</section>
<section class="div2">
<p>​</p>
<p class="noindent"><span class="bold">158</span> Cic. <span class="italic">Tusc.</span> 4.70</p>
<p class="noindent">quis est enim iste amor amicitiae? cur neque deformem adulescentem quisquam amat neque formosum senem? mihi quidem haec in Graecorum gymnasiis nata consuetudo videtur, in quibus isti liberi et concessi sunt amores. bene ergo Ennius:</p>
<blockquote><p><span class="line"><span class="br"></span><span class="lineNumber">tr7</span><span class="br"></span>flagiti principium est nudare inter civis corpora</span><span class="linebreak"></span></p></blockquote>
<p class="noindent">qui ut sint, quod fieri posse video, pudici, solliciti tamen et anxii sunt, eoque magis quod se ipsi continent et coercent.</p>
<span class="line indent4">flagiti{i} <span class="italic">edd.</span>: flagitii <span class="italic">codd.</span></span><span class="linebreak"></span>
</section>
<section class="div2">
<p>​</p>
<p class="noindent"><span class="bold">159</span> Cic. <span class="italic">Nat. D.</span> 2.64–65</p>
<p class="noindent">sed ipse Iuppiter, id est iuvans pater, quem conversis casibus appellamus a iuvando Iovem, a poetis [Inc. <span class="italic">Ann.</span> F 124] “pater divomque hominumque” dicitur, a maioribus autem nostris optumus maxumus, . . .—[65] hunc igitur Ennius, ut supra dixi [Cic. <span class="italic">Nat. D.</span> 2.4], nuncupat ita dicens [<span class="italic">Trag. </span>F 134] “aspice hoc sublime candens, quem {in}vocant omnes Iovem” planius quam alio loco idem</p>
<blockquote><p><span class="line"><span class="br"></span><span class="lineNumber">tr7</span><span class="br"></span>cui quod in me est exsecrabor, hoc quod lucet quidquid est</span><span class="linebreak"></span></p></blockquote>
<p class="noindent">hunc etiam augures nostri cum dicunt “Iove fulgente tonante”: dicunt enim “caelo fulgente et tonante.”</p>
<span class="line indent4">“sententia parum perspicua” <span class="italic">Vahlen<sup>2</sup> in app.; an</span> exsecrabor <span class="italic">ut</span> consecrabo <span class="italic">intellegendum et</span> huic <span class="italic">pro</span> hoc <span class="italic">legendum?</span></span><span class="linebreak"></span>
</section><notes></notes></section>