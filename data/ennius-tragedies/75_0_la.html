<section class="div1 language" lang="la"><header><hgroup><h1>FRL II: ENNIUS</h1></hgroup></header><section class="div2">
<p class="noindent">una ex re satis praecipit ut quidquid sine detrimento commodari possit, id tribuatur vel ignoto. [52] . . . sed quoniam copiae parvae singulorum sunt, eorum autem qui his egeant infinita est multitudo, vulgaris liberalitas referenda est ad illum Enni finem “nihilo minus ipsi lucet,” ut facultas sit qua in nostros simus liberales.</p>
<p class="noindent">Cf. Cic. <span class="italic">Balb.</span> 36.</p>
</section>
<section class="div2">
<p>​</p>
<p class="noindent"><span class="bold">146</span> Cic. <span class="italic">De or.</span> 1.199–200</p>
<p class="noindent">quid est enim praeclarius quam honoribus et rei publicae muneribus perfunctum senem posse suo iure dicere idem, quod apud Ennium dicat ille Pythius Apollo, se esse eum, unde sibi, si non populi et reges, at omnes sui cives consilium expetant, suarum [suarum summarum <span class="italic">codd.</span>: suarum <span class="italic">om. codd. rec</span>., <span class="italic">del. nonnulli edd.</span>: summarum <span class="italic">om. codd. rec</span>., <span class="italic">del. nonnulli edd.</span>] rerum incerti;</p>
<blockquote><p><span class="line indent5"><span class="br"></span><span class="lineNumber">ia6?</span><span class="br"></span>quos ego mea ope ex</span><span class="linebreak"></span>
<span class="line"><span class="br"></span><span class="lineNumber">ia6</span><span class="br"></span>incertis certos compotesque consili</span><span class="linebreak"></span>
<span class="line">dimitto ut ne res temere tractent turbidas</span><span class="linebreak"></span></p></blockquote>
<p class="noindent">[200] est enim sine dubio domus iuris consulti totius oraculum civitatis.</p>
</section><notes></notes></section>