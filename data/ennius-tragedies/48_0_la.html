<section class="div1 language" lang="la"><header><hgroup><h1>FRL II: ENNIUS</h1></hgroup></header><section class="div2">
</section>
<section class="div2">
<p>​</p>
<p class="noindent"><span class="bold">90</span> Cic. <span class="italic">Fam.</span> 7.6.1–2</p>
<p class="noindent">tu [i.e., Trebatius] modo ineptias istas et desideria urbis et urbanitatis depone et, quo consilio profectus es, id adsiduitate et virtute consequere. hoc tibi tam ignoscemus nos amici quam ignoverunt Medeae</p>
<blockquote><p><span class="line"><span class="br"></span><span class="lineNumber">tr8</span><span class="br"></span>quae Corinthum arcem altam habetis matronae opulentae optumates,</span><span class="linebreak"></span></p></blockquote>
<p class="noindent">quibus illa manibus gypsatissimis persuasit ne sibi vitio illae verterent quod abesset a patria. nam</p>
<blockquote><p><span class="line"><span class="br"></span><span class="lineNumber">tr7</span><span class="br"></span>multi suam rem bene gessere et publicam patria procul;</span><span class="linebreak"></span>
<span class="line"><span class="br"></span><span class="lineNumber">tr8</span><span class="br"></span>multi qui domi aetatem agerent propterea sunt improbati</span><span class="linebreak"></span></p></blockquote>
<p class="noindent">quo in numero tu certe fuisses nisi te extrusissemus. [2] sed plura scribemus alias. tu, qui ceteris cavere didicisti, in Britannia ne ab essedariis decipiaris caveto et (quoniam Medeam coepi agere) illud semper memento:</p>
<blockquote><p><span class="line"><span class="br"></span><span class="lineNumber">tr7</span><span class="br"></span>qui ipse sibi sapiens prodesse non quit, nequiquam sapit</span><span class="linebreak"></span></p></blockquote>
<span class="line indent4">1 habetis <span class="italic">Politianus apud Gruterum</span>: habebant [<span class="italic">or. obl.</span>] <span class="italic">codd.</span></span><span class="linebreak"></span>
<p class="noindent">Cf. Cic. <span class="italic">Off.</span> 3.62.</p>
</section><notes></notes></section>