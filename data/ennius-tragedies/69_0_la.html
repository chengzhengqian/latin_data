<section class="div1 language" lang="la"><header><hgroup><h1>FRL II: ENNIUS</h1></hgroup></header><section class="div2"><p class="noindent">vides quanto haec in errore versentur: portum esse corporis et requiescere in sepulcro putat mortuum; magna culpa Pelopis, qui non erudierit filium nec docuerit quatenus esset quidque curandum.</p>
<p class="noindent">Cf. Cic. <span class="italic">Pis.</span> 43; Non., p. 405.2–3 M. = 651 L.</p>
</section>
<section class="div2">
<p>​</p>
<p class="noindent"><span class="bold">133</span> Cic. <span class="italic">Orat.</span> 183–84</p>
<p class="noindent">sed in versibus res est apertior, quanquam etiam a modis quibusdam cantu remoto soluta esse videtur oratio, . . . . [184] quorum similia sunt quaedam etiam apud nostros, velut illa in Thyeste:</p>
<blockquote><p><span class="line"><span class="br"></span><span class="lineNumber">ba4 hyperm.</span><span class="br"></span>quemnam te esse dicam, qui tarda in senectute</span><span class="linebreak"></span></p></blockquote>
<p class="noindent">et quae secuntur; quae, nisi cum tibicen accessit, orationis sunt solutae simillima.</p>
</section>
<section class="div2">
<p>​</p>
<p class="noindent"><span class="bold">134</span> Cic. <span class="italic">Nat. D.</span> 2.4</p>
<p class="noindent">quid enim potest esse tam apertum tamque perspicuum, cum caelum suspeximus caelestiaque contemplati sumus, quam esse aliquod numen praestantissimae mentis quo haec regantur? quod ni ita esset, qui potuisset adsensu omnium dicere Ennius</p>
</section><notes></notes></section>