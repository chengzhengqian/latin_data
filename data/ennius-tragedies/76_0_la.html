<section class="div1 language" lang="la"><header><hgroup><h1>FRL II: ENNIUS</h1></hgroup></header><section class="div2">
</section>
<section class="div2">
<p>​</p>
<p class="noindent"><span class="bold">147</span> Gell. <span class="italic">NA</span> 5.15.9</p>
<p class="noindent">hos aliosque talis argutae delectabilisque desidiae aculeos cum audiremus vel lectitaremus neque in his scrupulis aut emolumentum aliquod solidum ad rationem vitae pertinens aut finem ullum quaerendi videremus, Ennianum Neoptolemum probabamus, qui profecto ita ait:</p>
<blockquote><p><span class="line"><span class="br"></span><span class="lineNumber">ia/tr</span><span class="br"></span>philosophandum est, paucis; nam omnino haud placet</span><span class="linebreak"></span></p></blockquote>
<p class="noindent">Cf. Cic. <span class="italic">De or.</span> 2.155–56; <span class="italic">Rep. </span>1.30; <span class="italic">Tusc.</span> 2.1–2; Apul. <span class="italic">Apol.</span> 13; Gell. <span class="italic">NA</span> 5.16.5.</p>
</section>
<section class="div2">
<p>​</p>
<p class="noindent"><span class="bold">148</span> Cic. <span class="italic">De or.</span> 2.221–22</p>
<p class="noindent">. . . ; quod est hominibus facetis et dicacibus difficillimum, habere hominum rationem et temporum et ea quae occurrant, cum salsissime dici possunt, tenere. itaque nonnulli ridiculi homines hoc ipsum non insulse interpretantur. [222] dicere enim aiunt Ennium, “flammam a sapiente facilius ore in ardente opprimi, quam bona dicta teneat”; haec scilicet bona dicta quae salsa sint; nam ea dicta appellantur proprio iam nomine.</p>
</section><notes></notes></section>