<section class="div1 language" lang="la"><header><hgroup><h1>FRL II: ENNIUS</h1></hgroup></header><section class="div2">
</section>
<section class="div2">
<p>​</p>
<p class="noindent"><span class="bold">1</span> </p>
<p class="noindent"><span class="bold">a</span> Cic. <span class="italic">Verr.</span> 2.1.46</p>
<p class="noindent">tum subito tempestates coortae sunt maximae, iudices, ut non modo proficisci cum cuperet Dolabella non posset, sed vix in oppido consisteret</p>
<blockquote><p><span class="line"><span class="br"></span><span class="lineNumber">ia/tr</span><span class="br"></span>ita magni fluctus eiciebantur</span><span class="linebreak"></span></p></blockquote>
<p class="noindent">hic navis illa praedonis istius, onusta signis religiosis, expulsa atque eiecta fluctu frangitur; in litore signa illa Apollinis reperiuntur; iussu Dolabella reponuntur. tempestas sedatur, Dolabella Delo proficiscitur.</p>
<p>​</p>
<p class="noindent"><span class="bold">b</span> Schol. Gron. Cic. <span class="italic">Verr.</span> 2.1.46 (p. 344 Stangl)</p>
<p class="noindent">“ita magni fluctus eiciebantur”: Enniano emistichio usus est ex ea tragoedia quae Achilles inscribitur.</p>
</section>
<section class="div2">
<p>​</p>
<p class="noindent"><span class="bold">2</span> Gell. <span class="italic">NA</span> 4.17.13–14</p>
<p class="noindent">congruens igitur est, ut “subices” etiam, quod proinde ut “obices” compositum est, “u” littera brevi dici oporteat. [14] Ennius in tragoedia, quae Achilles inscribitur, “subices” pro aere alto ponit, qui caelo subiectus est, in his versibus:</p>
<blockquote><p><span class="line indent5"><span class="br"></span><span class="lineNumber">tr7?</span><span class="br"></span>per ego deum sublimas subices</span><span class="linebreak"></span>
<span class="line"><span class="br"></span><span class="lineNumber">tr7</span><span class="br"></span>humidas, unde oritur imber sonitu saevo et spiritu</span><span class="linebreak"></span></p></blockquote>
<p class="noindent">plerosque omnes tamen legere audias “u” littera producta.</p>
<span class="line indent4">2 spiritu <span class="italic">Fest.</span>: strepitu <span class="italic">Gell.</span></span><span class="linebreak"></span>
<p class="noindent">Cf. Fest., p. 394.33–37 L.; Paul. <span class="italic">Fest.</span>, p. 395.6 L.; Non., p. 169.1–4 M. = 248 L.</p>
</section><notes></notes></section>