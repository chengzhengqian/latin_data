<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">
quod earum aspectus ac desiderium marcescere facit volucres inclusas. Tantum locum luminis habere oportet, ut aves videre possint, ubi assidant, ubi cibus, ubi aqua sit. Tectorio tacta esse levi circum ostia ac fenestras, nequa intrare mus aliave quae
<span class="br"></span><span class="lineNumber">4</span><span class="br"></span>bestia possit. Circum huius aedifici parietes intrinsecus multos esse palos, ubi aves assidere possint, praeterea perticis inclinatis ex humo ad parietem et in eis traversis gradatim modicis intervallis perticis adnexis ad speciem cancellorum scenicorum ac theatri. Deorsum in terram esse aquam, quam bibere possint, cibatui offas positas. Eae maxime glomerantur
ex ficis et farre mixto. Diebus viginti antequam tollere vult turdos, largius dat cibum, quod plus ponit et farre subtiliore incipit alere. In hoc tecto caveas, quae caveae tabulata habeant aliquot
<span class="br"></span><span class="lineNumber">5</span><span class="br"></span>ad perticarum<a class="footnoteLink" href="#note_LCL283_448_1" id="target_note_LCL283_448_1"><sup>1</sup></a> supplementum. Contra hic aviarius<a class="footnoteLink" href="#note_LCL283_448_2" id="target_note_LCL283_448_2"><sup>2</sup></a> quae mortuae ibi sunt aves, ut domino numerum
reddat, solet ibidem servare. Cum opus sunt, ex hoc aviario ut sumantur idoneae, excludantur
in minusculum aviarium, quod est coniunctum cum maiore ostio, lumine illustriore, quod seclusorium appellant. Ibi cum eum numerum habet
<span class="br"></span><span class="lineNumber">6</span><span class="br"></span>exclusum, quem sumere vult, omnes occidit. Hoc ideo in secluso clam, ne reliqui, si videant, despondeant animum atque alieno tempore venditoris moriantur. Non ut advenae volucres pullos faciunt,





</p></section><notes><section class="footnotes"><ul><li class="note" id="note_LCL283_448_1"><a class="footnoteCrossrefLink" href="#target_note_LCL283_448_1" title="Click to highlight in text"><sup class="lineRef">1</sup><span class="italic">ad perticarum</span> Schneider: <span class="italic">adportat.</span></a></li><script type="text/javascript">document.getElementById('note_LCL283_448_1').style.display = "none";</script><li class="note" id="note_LCL283_448_2"><a class="footnoteCrossrefLink" href="#target_note_LCL283_448_2" title="Click to highlight in text"><sup class="lineRef">2</sup><span class="italic">hic aviarius</span> Storr-Best: <span class="italic">hoc (hic</span> Politian) <span class="italic">aviarium,</span> MSS. and most editors. Lacuna indicated by Keil and Goetz before <span class="italic">quae</span> suspected by Iucundus, whose conjectured reading (<span class="italic">est aliud minus, in quo</span>) was accepted by early editors. Storr-Best rightly defends the reading without lacuna.</a></li><script type="text/javascript">document.getElementById('note_LCL283_448_2').style.display = "none";</script></ul></section></notes></section>