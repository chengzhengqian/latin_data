<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">
<span class="br"></span><span class="lineNumber">4</span><span class="br"></span>ascendunt eosdem. Praeterea hae ipsae ternae species ternas in se habent alias, quod partim sunt umidiores, partim aridiores, partim mediocres, Neque non haec discrimina pertinent ad fructus vehementer. Itaque periti in loco umidiore far adoreum potius serunt quam triticum, contra in aridiore hordeum potius quam far, in mediocri
<span class="br"></span><span class="lineNumber">5</span><span class="br"></span>utrumque. Praeterea etiam discrimina omnium horum generum subtiliora alia, ut in sabulosa terra, quod ibi refert sabulo albus sit an rubicundus, quod subalbus ad serendos surculos alienus, contra rubicundior
appositus. Sic magna tria discrimina terrae, quod refert utrum sit macra an pinguis an mediocris, quod ad culturam pinguis fecundior ad multa, macra contra. Itaque in tenui,<a class="footnoteLink" href="#note_LCL283_204_1" id="target_note_LCL283_204_1"><sup>1</sup></a> ut in Pupinia, neque arbores prolixae neque vites feraces, neque stramenta videre crassa possis neque ficum mariscam et arbores
<span class="br"></span><span class="lineNumber">6</span><span class="br"></span>plerasque ac prata retorrida muscosa. Contra in agro pingui, ut in Etruria, licet videre et segetes fructuosas ac restibilis et arbores prolixas et omnia sine musco. In mediocri autem terra, ut in Tiburti, quo propius accedit ut non sit macra, quam ut sit ieiuna, eo ad omnes res commodior, quam si inclinabit
<span class="br"></span><span class="lineNumber">7</span><span class="br"></span>ad illud quod deterius. Stolo, Non male, inquit, quae sit idonea terra ad colendum aut non, Diophanes Bithynos scribit signa sumi posse aut ex ipsa aut quae nascuntur ex iis: ex ipsa, si sit terra alba, si nigra, si levis, quae cum fodiatur, facile frietur,




</p></section><notes><section class="footnotes"><ul><li class="note" id="note_LCL283_204_1"><a class="footnoteCrossrefLink" href="#target_note_LCL283_204_1" title="Click to highlight in text"><sup class="lineRef">1</sup><span class="italic">in tenui</span> Keil: <span class="italic">in iis.</span></a></li><script type="text/javascript">document.getElementById('note_LCL283_204_1').style.display = "none";</script></ul></section></notes></section>