<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

regem. Quae crebrius inter se pugnabunt, aspargi eas oportet aqua mulsa. Quo facto non modo desistunt
pugna, sed etiam conferciunt se lingentes, eo magis, si mulso sunt asparsae, quo propter odorem avidius applicant se atque obstupescunt potantes.
<span class="br"></span><span class="lineNumber">36</span><span class="br"></span>Si ex alvo minus frequentes evadunt ac subsidit aliqua pars, subfumigandum et prope apponendum bene olentium herbarum maxime apiastrum et
<span class="br"></span><span class="lineNumber">37</span><span class="br"></span>thymum. Providendum vehementer ne propter aestum aut propter frigus dispereant. Si quando subito imbri in pastu sunt oppressae aut frigore subito, antequam ipsae providerint id fore, quod accidit raro ut decipiantur, et imbris guttis uberibus offensae iacent prostratae, ut efflictae, colligendum eas in vas aliquod et reponendum in tecto loco ac tepido, proximo die<a class="footnoteLink" href="#note_LCL283_520_1" id="target_note_LCL283_520_1"><sup>1</sup></a> quam maxime tempestate bona cinere facto e ficulneis lignis infriandum paulo plus caldo quam tepidiore. Deinde concutiendum leviter ipso
<span class="br"></span><span class="lineNumber">38</span><span class="br"></span>vaso, ut manu non tangas, et ponendae in sole. Quae enim sic concaluerunt, restituunt se ac revivescunt, ut solet similiter fieri in muscis aqua necatis. Hoc faciendum secundum alvos, ut reconciliatae ad suum quaeque opus et domicilium redeant.</p>
<p>XVII. Interea redit ad nos Pavo et, Si vultis, inquit, ancoras tollere, latis tabulis sortitio fit tribuum, ac coepti sunt a praecone recini, quem quaeque tribus




</p></section><notes><section class="footnotes"><ul><li class="note" id="note_LCL283_520_1"><a class="footnoteCrossrefLink" href="#target_note_LCL283_520_1" title="Click to highlight in text"><sup class="lineRef">1</sup><span class="italic">proximo die</span> Keil: <span class="italic">promum e die.</span></a></li><script type="text/javascript">document.getElementById('note_LCL283_520_1').style.display = "none";</script></ul></section></notes></section>