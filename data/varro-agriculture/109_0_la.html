<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

coeperunt, secundum stabula pabulum servari oportet integrum, quod egredientes degustare possint; fastidiosae
enim fiunt. Et providendum, quo recipiunt se, ne frigidus locus sit; algor enim eas et famis
<span class="br"></span><span class="lineNumber">16</span><span class="br"></span>macescere cogit. In alimoniis armenticium pecus sic contuendum. Lactantes cum matribus ne cubent;
obteruntur enim. Ad eas mane adigi oportet, et cum redierunt e pastu. Cum creverunt vituli, levandae matres pabulo viridi obiciendo in praesepiis. Item his, ut fere in omnibus stabulis, lapides substernendi
aut quid item, ne ungulae putrescant. Ab aequinoctio autumnali una pascuntur cum matribus.
<span class="br"></span><span class="lineNumber">17</span><span class="br"></span>Castrare non oportet ante bimum, quod difficulter, si aliter feceris, se recipiunt; qui autem postea castrantur, duri et inutiles fiunt. Item ut in reliquis gregibus pecuariis dilectus quotannis habendus et reiculae reiciundae, quod locum occupant earum quae ferre possunt fructus. Siquae amisit vitulum, ei supponere oportet eos, quibus non satis praebent matres. Semestribus vitulis obiciunt furfures triticios
et farinam hordeaceam et teneram herbam et
<span class="br"></span><span class="lineNumber">18</span><span class="br"></span>ut bibant mane et vesperi curant. De sanitate sunt complura, quae exscripta de Magonis libris armentarium
meum crebro ut aliquid legat curo. Numerus de tauris et vaccis sic habendus, ut in sexaginta
</p></section><notes></notes></section>