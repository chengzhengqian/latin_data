<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

hordeo et tritico, tria habet continentia, granum, glumam, aristam et etiam, primitus spica cum oritur, vaginam. Granum dictum quod est intimum soldum;
gluma qui est folliculus eius; arista quae ut acus tenuis longa eminet e gluma, proinde ut grani
<span class="br"></span><span class="lineNumber">2</span><span class="br"></span>apex sit gluma et arista. Arista et granum omnibus fere notum, gluma paucis. Itaque id apud Ennium
solum scriptum scio esse in Euhemeri libris versis. Videtur vocabulum etymum habere a glubendo,
quod eo folliculo deglubitur granum. Itaque eodem vocabulo appellant fici eius, quam edimus, folliculum. Arista dicta, quod arescit prima. Granum
a gerendo; id enim ut gerat spica, seritur frumentum, non ut glumam aut aristam gerat, ut vitis seritur, non ut pampinum ferat, sed ut uvam. Spica autem, quam rustici, ut acceperunt antiquitus, vocant specam, a spe videtur nominata; eam enim
<span class="br"></span><span class="lineNumber">3</span><span class="br"></span>quod sperant fore, serunt. Spica mutila dicitur, quae non habet aristam; ea enim quasi cornua sunt spicarum.
Quae primitus cum oriuntur neque plane apparent,
qua sub latent herba, ea vocatur vagina, ut in qua latet conditum gladium. Illut autem summa in spica iam matura, quod est minus quam granum, vocatur frit; quod in infima<a class="footnoteLink" href="#note_LCL283_280_1" id="target_note_LCL283_280_1"><sup>1</sup></a> spica ad culmum stramenti
summum item minus quam granum est, appellatur
urru.</p>
<p>XLIX. Cum conticuisset nec interrogaretur, de




</p></section><notes><section class="footnotes"><ul><li class="note" id="note_LCL283_280_1"><a class="footnoteCrossrefLink" href="#target_note_LCL283_280_1" title="Click to highlight in text"><sup class="lineRef">1</sup><span class="italic">quod in infima</span> Iucundus: <span class="italic">quod in firma.</span></a></li><script type="text/javascript">document.getElementById('note_LCL283_280_1').style.display = "none";</script></ul></section></notes></section>