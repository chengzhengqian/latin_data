<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">
<span class="br"></span><span class="lineNumber">5</span><span class="br"></span>sunt aptiores. Gallos salaces qui animadvertunt,<a class="footnoteLink" href="#note_LCL283_472_1" id="target_note_LCL283_472_1"><sup>1</sup></a>
si sunt lacertosi, rubenti crista, rostro brevi pleno acuto, oculis ravis aut nigris, palea rubra subalbicanti, collo vario aut aureolo, feminibus pilosis, cruribus brevibus, unguibus longis, caudis magnis, frequentibus pinnis; item qui elati sunt ac vociferant saepe, in certamine pertinaces et qui animalia quae nocent gallinis non modo non pertimescant,
<span class="br"></span><span class="lineNumber">6</span><span class="br"></span>sed etiam pro gallinis propugnent. Nec tamen sequendum in seminio legendo Tanagricos et Melicos et Chalcidicos, qui sine dubio sunt pulchri et ad proeliandum inter se maxime idonei, sed ad partus sunt steriliores. Si ducentos alere velis, locus saeptus adtribuendus, in quo duae caveae coniunctae magnae constituendae, quae spectent ad exorientem versus, utraeque in longitudinem circiter decem pedum, latitudine dimidio minores, altitudine paulo humiliores: in utraque fenestra lata tripedalis,<a class="footnoteLink" href="#note_LCL283_472_2" id="target_note_LCL283_472_2"><sup>2</sup></a> et eae pede altiores e viminibus factae raris, ita ut lumen praebeant
multum, neque per eas quicquam ire intro
<span class="br"></span><span class="lineNumber">7</span><span class="br"></span>possit, quae nocere solent gallinis. Inter duas ostium sit, qua gallinarius, curator earum, ire possit. In caveis crebrae perticae traiectae sint, ut omnes sustinere possint gallinas. Contra singulas perticas






</p></section><notes><section class="footnotes"><ul><li class="note" id="note_LCL283_472_1"><a class="footnoteCrossrefLink" href="#target_note_LCL283_472_1" title="Click to highlight in text"><sup class="lineRef">1</sup>The text is confused. Ursinus reads <span class="italic">quod animadvertunt,</span> from “an old codex”; Gesner proposes <span class="italic">animadvertuntur.</span> Both these, and Schneider, would understand <span class="italic">eligat oportet</span> from the preceding sentence.</a></li><script type="text/javascript">document.getElementById('note_LCL283_472_1').style.display = "none";</script><li class="note" id="note_LCL283_472_2"><a class="footnoteCrossrefLink" href="#target_note_LCL283_472_2" title="Click to highlight in text"><sup class="lineRef">2</sup><span class="italic">in utraque . . . tripedalis</span> Keil: <span class="italic">utraque . . . tripedali.</span></a></li><script type="text/javascript">document.getElementById('note_LCL283_472_2').style.display = "none";</script></ul></section></notes></section>