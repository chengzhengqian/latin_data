<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

in pariete exclusa sint cubilia earum. Ante sit, ut dixi, vestibulum saeptum, in quo diurno tempore esse possint atque in pulvere volutari. Praeterea sit cella grandis, in qua curator habitet, ita ut in parietibus circum omnia plena<a class="footnoteLink" href="#note_LCL283_474_1" id="target_note_LCL283_474_1"><sup>1</sup></a> sint cubilia gallinarum aut exculpta
aut adficta firmiter. Motus enim, cum
<span class="br"></span><span class="lineNumber">8</span><span class="br"></span>incubat, nocet. In cubilibus, cum parturient, acus substernendum; cum pepererunt, tollere substramen et recens aliut subicere, quod pulices et cetera nasci solent, quae gallinam conquiescere non patiuntur; ob quam rem ova aut inaequabiliter maturescunt aut consenescunt. Quae velis incubet, negant plus XXV oportere ova incubare, quamvis propter fecunditatem
<span class="br"></span><span class="lineNumber">9</span><span class="br"></span>pepererit plura, optimum esse partum ab aequinoctio verno ad autumnale. Itaque quae ante aut post nata sunt et etiam prima eo tempore, non supponenda; et ea quae subicias, potius vetulis quam pullitris, et quae rostra aut ungues non habeant acutos, quae debent potius in concipiendo occupatae esse quam incubando. Adpositissimae ad partum
<span class="br"></span><span class="lineNumber">10</span><span class="br"></span>sunt anniculae aut bimae. Si ova gallinis pavonina subicias, cum iam decem dies fovere coepit, tum denique gallinacia subicere, ut una excudat. Gallinaciis
enim pullis bis deni dies opus sunt, pavoninis ter noveni. Eas includere oportet, ut diem et noctem incubent, praeterquam mane et vespere, dum
<span class="br"></span><span class="lineNumber">11</span><span class="br"></span>cibus ac potio is detur. Curator oportet circumeat




</p></section><notes><section class="footnotes"><ul><li class="note" id="note_LCL283_474_1"><a class="footnoteCrossrefLink" href="#target_note_LCL283_474_1" title="Click to highlight in text"><sup class="lineRef">1</sup>The text is suspected. Earlier editors substituted <span class="italic">posita</span> for <span class="italic">plena</span> (“all around are placed nests for hens”).</a></li><script type="text/javascript">document.getElementById('note_LCL283_474_1').style.display = "none";</script></ul></section></notes></section>