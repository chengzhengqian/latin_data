<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

quinquagenis denariis vendit, ut nulla avis hunc
<span class="br"></span><span class="lineNumber">4</span><span class="br"></span>assequatur fructum. Praeterea ova emit ac supponit
gallinis, ex quibus excusos pullos refert in testudinem eam, in qua pavones habet. Quod tectum
pro multitudine pavonum fieri debet et habere cubilia discreta, tectorio levata, quo neque serpens
<span class="br"></span><span class="lineNumber">5</span><span class="br"></span>neque bestia accedere ulla possit; praeterea habere locum ante se, quo pastum exeant diebus apricis. Utrumque locum purum esse volunt hae volucres. Itaque pastorem earum cum vatillo circumire oportet ac stercus tollere ac conservare, quod et ad agri culturam idoneum est et ad substramen pullorum.
<span class="br"></span><span class="lineNumber">6</span><span class="br"></span>Primus hos Q. Hortensius augurali aditiali cena posuisse dicitur, quod potius factum tum luxuriosi quam severi boni viri laudabant. Quem cito secuti multi extulerunt eorum pretia, ita ut ova eorum denariis veneant quinis, ipsi facile quinquagenis, grex centenarius facile quadragena milia sestertia ut reddat, ut quidem Abuccius aiebat, si in singulos ternos exigeret pullos, perfici sexagena posse.</p>
<p>VII. Interea venit apparitor Appi a consule et augures ait citari. Ille foras exit e villa. At in villam intro involant columbae, de quibus Merula Axio: Si umquam peristerotrophion constituisses, has tuas esse putares, quamvis ferae essent. Duo enim genera earum in peristerotrophio esse solent:






</p></section><notes></notes></section>