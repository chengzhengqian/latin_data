<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

aequinoctium autumnale et vergiliarum occasum; dein vites putare incipere et propagare et serere poma. Haec aliquot regionibus, ubi maturius frigora fiunt asperiora, melius verno tempore.</p>
<p>XXXV. Septimo intervallo inter vergiliarum occasum
et brumam haec fieri oportere dicunt: Serere lilium et crocum. Quae<a class="footnoteLink" href="#note_LCL283_258_1" id="target_note_LCL283_258_1"><sup>1</sup></a> iam egit radicem rosa, ea conciditur radicitus in virgulas palmares et obruitur, haec eadem postea transfertur facta viviradix. Violaria
in fundo facere non est utile, ideo quod necesse est terra adruenda pulvinos fieri, quos irrigationes et pluviae tempestates abluunt et agrum faciunt
<span class="br"></span><span class="lineNumber">2</span><span class="br"></span>macriorem. A favonio usque ad arcturi exortum recte serpillum e seminario transferri, quod dictum ab eo, quod serpit. Fossas novas fodere, veteres tergere, vineas arbustumque putare, dum in XV diebus ante et post brumam, ut pleraque, ne facias. Nec non tum aliquid recte seritur, ut ulmi.</p>
<p>XXXVI. Octavo intervallo inter brumam et favonium
haec fieri oportet. De segetibus, siqua est aqua, deduci; sin siccitates sunt et terra teneritudinem habet, sarire. Vineas arbustaque putare. Cum in agris opus fieri non potest, quae sub tecto possunt tunc conficienda antelucano tempore hiberno. Quae




</p></section><notes><section class="footnotes"><ul><li class="note" id="note_LCL283_258_1"><a class="footnoteCrossrefLink" href="#target_note_LCL283_258_1" title="Click to highlight in text"><sup class="lineRef">1</sup><span class="italic">quae</span> Keil: <span class="italic">quod.</span></a></li><script type="text/javascript">document.getElementById('note_LCL283_258_1').style.display = "none";</script></ul></section></notes></section>