<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

cibi<a class="footnoteLink" href="#note_LCL283_242_1" id="target_note_LCL283_242_1"><sup>1</sup></a> sunt maioris, ut holus, triticum, siligo, linum.
<span class="br"></span><span class="lineNumber">3</span><span class="br"></span>Quaedam etiam serenda non tam propter praesentem fructum quam in annum prospicientem, quod ibi subsecta atque relicta terram faciunt meliorem. Itaque lupinum, cum minus<a class="footnoteLink" href="#note_LCL283_242_2" id="target_note_LCL283_242_2"><sup>2</sup></a> siliculam cepit, et non numquam fabalia, si ad siliquas non ita pervenit, ut fabam legere expediat, si ager macrior est, pro
<span class="br"></span><span class="lineNumber">4</span><span class="br"></span>stercore inarare solent. Nec minus ea discriminanda in conserendo quae sunt fructuosa, propter voluptatem,
ut quae pomaria ac floralia appellantur, item illa quae ad hominum victum ac sensum delectationemque
non pertinent neque ab agri utilitate sunt diiuncta. Idoneus locus eligendus, ubi facias
<span class="br"></span><span class="lineNumber">5</span><span class="br"></span>salictum et harundinetum, sic alia quae umidum locum quaerunt, contra ubi segetes frumentarias, ubi fabam potissimum seras, item alia quae arida loca secuntur; sic ut umbrosis locis alia seras, ut corrudam, quod ita petit asparagus; aprica, ut ibi seras violam et hortos facias, quod ea sole nutricantur,
sic alia. Et alio loco virgulta serenda, ut habeas vimina, unde viendo quid facias, ut sirpeas, vallus, crates; alio loco ut seras ac colas silvam
<span class="br"></span><span class="lineNumber">6</span><span class="br"></span>caeduam, alio ubi aucupere, sic ubi cannabim, linum, iuncum, spartum, unde nectas bubus soleas, lineas, restis, funes. Quaedam loca eadem alia ad serendum




</p></section><notes><section class="footnotes"><ul><li class="note" id="note_LCL283_242_1"><a class="footnoteCrossrefLink" href="#target_note_LCL283_242_1" title="Click to highlight in text"><sup class="lineRef">1</sup><span class="italic">cibi</span> Victorius: <span class="italic">ibi.</span></a></li><script type="text/javascript">document.getElementById('note_LCL283_242_1').style.display = "none";</script><li class="note" id="note_LCL283_242_2"><a class="footnoteCrossrefLink" href="#target_note_LCL283_242_2" title="Click to highlight in text"><sup class="lineRef">2</sup><span class="italic">minus</span> Keil: <span class="italic">dominus.</span></a></li><script type="text/javascript">document.getElementById('note_LCL283_242_2').style.display = "none";</script></ul></section></notes></section>