<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

odorato, farciunt, ita ut diebus XX pingues reddant ac teneras. Si in farciendo nimio cibo fastidiunt, remittendum in datione pro portione, ac decem primis processit, in posterioribus ut deminuat eadem ratione, ut vicesimus dies et primus sint pares.<a class="footnoteLink" href="#note_LCL283_482_1" id="target_note_LCL283_482_1"><sup>1</sup></a> Eodem modo palumbos farciunt ac reddunt pingues.</p>
<p>X. Transi, inquit Axius, nunc in illud genus, quod non est ulla villa ac terra contentum, sed requirit piscinas, quod vos philograeci vocatis amphibium. In quibus ubi anseres aluntur, nomine alieno chenoboscion appellatis. Horum greges Scipio Metellus et M. Seius habent magnos aliquot. Merula, Seius, inquit,
ita greges comparavit anserum, ut hos quinque gradus observaret, quos in gallinis dixi. Hi sunt de genere, de fetura, de ovis, de pullis, de sagina.
<span class="br"></span><span class="lineNumber">2</span><span class="br"></span>Primum iubebat servum in legendo observare ut essent ampli et albi, quod plerumque pullos similes sui faciunt. Est enim alterum genus varium, quod ferum vocatur, nec cum iis libenter congregantur,
<span class="br"></span><span class="lineNumber">3</span><span class="br"></span>nec aeque fit mansuetum. Anseribus ad<a class="footnoteLink" href="#note_LCL283_482_2" id="target_note_LCL283_482_2"><sup>2</sup></a> admittendum tempus est aptissimum a bruma, ad pariendum
et incubandum a Kalendis Februariis vel Martiis<a class="footnoteLink" href="#note_LCL283_482_3" id="target_note_LCL283_482_3"><sup>3</sup></a>
usque ad solstitium. Saliunt fere in aqua, iniguntur in flumen aut piscinam. Singulae non plus quam ter in anno pariunt. Singulis, ubi pariant, faciendum haras quadratas circum binos pedes et semipedem; eas substernendum palea. Notandum








</p></section><notes><section class="footnotes"><ul><li class="note" id="note_LCL283_482_1"><a class="footnoteCrossrefLink" href="#target_note_LCL283_482_1" title="Click to highlight in text"><sup class="lineRef">1</sup><span class="italic">sint pares</span> Schneider: <span class="italic">sit pari.</span></a></li><script type="text/javascript">document.getElementById('note_LCL283_482_1').style.display = "none";</script><li class="note" id="note_LCL283_482_2"><a class="footnoteCrossrefLink" href="#target_note_LCL283_482_2" title="Click to highlight in text"><sup class="lineRef">2</sup><span class="italic">ad </span> supplied by Keil, from Cod. Sang. of Columella, VIII, 14, 4.</a></li><script type="text/javascript">document.getElementById('note_LCL283_482_2').style.display = "none";</script><li class="note" id="note_LCL283_482_3"><a class="footnoteCrossrefLink" href="#target_note_LCL283_482_3" title="Click to highlight in text"><sup class="lineRef">3</sup><span class="italic">a... Martiis</span> supplied by Keil from Columella, VIII, 14, 4.</a></li><script type="text/javascript">document.getElementById('note_LCL283_482_3').style.display = "none";</script></ul></section></notes></section>