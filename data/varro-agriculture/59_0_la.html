<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

restibilia esse dicunt, sed ita ut tertio quoque anno uberiores ferant fructos. Licinius, Agrum alternis annis relinqui oportet paulo levioribus sationibus, id est quae minus sugunt terram.</p>
<p>Dicetur, inquit Agrius, de tertio gradu, de nutricationibus
<span class="br"></span><span class="lineNumber">4</span><span class="br"></span>atque alimoniis eorum. Ille, Quae nata sunt, inquit, in fundo alescunt, adulta concipiunt, praegnatia, cum sunt matura, pariunt poma aut spicam, sic alia. A quo profectum, redit semen. Itaque si florem acerbumve pirum aliudve quid decerpseris, in eodem loco eodem anno nihil renascitur,
quod praegnationis idem bis habere non potest. Ut enim mulieres habent ad partum dies certos, sic arbores ac fruges.</p>
<p>XLV. Primum plerumque e terra exit hordeum diebus VII, nec multo post triticum; legumina fere quadriduo aut quinque diebus, praeterquam faba; ea enim serius aliquanto prodit. Item milium et sesima et cetera similiter aequis fere diebus, praeterquam
siquid regio aut tempestas viti attulit, quo
<span class="br"></span><span class="lineNumber">2</span><span class="br"></span>minus ita fiat. Quae in seminario nata, si loca erunt frigidiora, quae molli natura sunt, per brumalia tempora tegere oportet fronde aut stramentis. Si erunt imbres secuti, videndum necubi aqua consistat;
<span class="br"></span><span class="lineNumber">3</span><span class="br"></span>venenum enim gelum radicibus tenellis. Sub terra et supra virgulta non eodem tempore aeque crescunt; nam radices autumno aut hieme magis sub terra quam supra alescunt, quod tectae terrae tepore propagantur,
supra terram aere frigidiore coguntur.<a class="footnoteLink" href="#note_LCL283_276_1" id="target_note_LCL283_276_1"><sup>1</sup></a>
</p></section><notes><section class="footnotes"><ul><li class="note" id="note_LCL283_276_1"><a class="footnoteCrossrefLink" href="#target_note_LCL283_276_1" title="Click to highlight in text"><sup class="lineRef">1</sup>The text is corrupt. Victorius conj. <span class="italic">teguuntur</span>, Jackson <span class="italic">tinguntur</span>, Scaliger <span class="italic">restinguntur</span>, Pontedera <span class="italic">stringuntur</span>, Schneider <span class="italic">cingunter</span>, and Pontedera and Schneider read in the preceding line <span class="italic">quam quae supra adolescunt.</span> Varro is translating Theophrastus, <span class="italic">Caus. Plant.</span>, I, 12, 7: “because the upper parts are checked by the surrounding air, which is chillier.”</a></li><script type="text/javascript">document.getElementById('note_LCL283_276_1').style.display = "none";</script></ul></section></notes></section>