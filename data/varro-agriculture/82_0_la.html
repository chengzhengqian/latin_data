<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

ratio triplex, in qua regione quamque potissimum pascas et quando et qui, ut capras in montuosis potius locis fruticibus quam in herbidis campis, equas contra. Neque eadem loca aestiva et hiberna idonea omnibus ad pascendum. Itaque greges ovium longe abiguntur ex Apulia in Samnium aestivatum atque ad publicanum profitentur, ne, si inscriptum pecus
<span class="br"></span><span class="lineNumber">17</span><span class="br"></span>paverint, lege censoria committant. Muli e Rosea campestri aestate exiguntur in Burbures<a class="footnoteLink" href="#note_LCL283_322_1" id="target_note_LCL283_322_1"><sup>1</sup></a> altos montes. Qui potissimum quaeque pecudum pascatur,
habenda ratio, nec solum quod faeno fit satura equa aut bos, cum sues hoc vitent et quaerant glandem,
sed quod hordeum et faba interdum sit quibusdam
obiciendum et dandum bubus lupinum et lactariis medica et cytisum; praeterea quod ante admissuram diebus triginta arietibus ac tauris datur plus cibi, ut vires habeant, feminis bubus demitur,
quod macescentes melius concipere dicuntur.
<span class="br"></span><span class="lineNumber">18</span><span class="br"></span>Secunda pars est de fetura. Nunc appello feturam a conceptu ad partum; hi enim praegnationis primi et extremi fines. Quare primum videndum de admissione,
quo quaeque tempore ut ineant facere oporteat. Nam ut suillo pecori a favonio ad aequinoctium
vernum putant aptum, sic ovillo ab arcturi occasu usque ad aquilae occasum. Praeterea habenda






</p></section><notes><section class="footnotes"><ul><li class="note" id="note_LCL283_322_1"><a class="footnoteCrossrefLink" href="#target_note_LCL283_322_1" title="Click to highlight in text"><sup class="lineRef">1</sup>No such mountains are known, and the word is certainly corrupt.</a></li><script type="text/javascript">document.getElementById('note_LCL283_322_1').style.display = "none";</script></ul></section></notes></section>