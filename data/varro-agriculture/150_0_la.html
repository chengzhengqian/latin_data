<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">
quid esset, venit ad nos Pantuleius Parra, narrat ad tabulam, cum diriberent, quendam deprensum tesserulas coicientem in loculum, eum ad consulem tractum a fautoribus competitorum. Pavo surgit, quod eius candidati custos dicebatur deprensus.</p>
<p>VI. Axius, De pavonibus, inquit, libere licet dicas, quoniam discessit Fircellius, qui, secus siquid diceres de iis, gentilitatis causa fortasse an tecum duceret serram. Quoi Merula, De pavonibus nostra memoria, inquit, greges haberi coepti et venire magno. Ex iis M. Aufidius Lurco supra sexagena milia nummum in anno dicitur capere. Ii aliquanto pauciores esse debent
mares quam feminae, si ad fructum spectes; si
<span class="br"></span><span class="lineNumber">2</span><span class="br"></span>ad delectationem, contra; formosior enim mas. Pascendi greges agrestes. Transmarini esse dicuntur in insulis, Sami in luco Iunonis, item in Planasia insula M. Pisonis. Hi ad greges constituendos parantur bona aetate et bona forma. Huic enim natura formae e volucribus dedit palmam. Ad admissuram haec minores bimae non idoneae nec iam maiores
<span class="br"></span><span class="lineNumber">3</span><span class="br"></span>natu. Pascuntur omne genus obiecto frumento, maxime hordeo. Itaque Seius iis dat in menses singulos hordei singulos modios, ita ut in fetura det uberius, antequam salire incipiant. In<a class="footnoteLink" href="#note_LCL283_458_1" id="target_note_LCL283_458_1"><sup>1</sup></a> has a procuratore
ternos pullos exigit eosque, cum creverunt,







</p></section><notes><section class="footnotes"><ul><li class="note" id="note_LCL283_458_1"><a class="footnoteCrossrefLink" href="#target_note_LCL283_458_1" title="Click to highlight in text"><sup class="lineRef">1</sup><span class="italic">In</span> added by Keil.</a></li><script type="text/javascript">document.getElementById('note_LCL283_458_1').style.display = "none";</script></ul></section></notes></section>