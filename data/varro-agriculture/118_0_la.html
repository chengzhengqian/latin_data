<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

equas per origas curamus. Cum peperit equa mulum
<span class="br"></span><span class="lineNumber">5</span><span class="br"></span>aut mulam, nutricantes educamus. Hi si in palustribus
locis atque uliginosis nati, habent ungulas molles; idem si exacti sunt aestivo tempore in montes, quod fit in agro Reatino, durissimis ungulis fiunt. In grege mulorum parando spectanda aetas et forma, alterum, ut in vecturis sufferre labores possint; alterum, ut oculos aspectu delectare queant. Hisce enim binis coniunctis omnia vehicula in viis
<span class="br"></span><span class="lineNumber">6</span><span class="br"></span>ducuntur. Haec me Reatino auctore probares, mihi inquit, nisi tu ipse domi equarum greges haberes ac mulorum greges vendidisses. Hinnus qui appellatur, est ex equo et asina, minor quam mulus corpore, plerumque rubicundior, auribus ut equinis, iubam et caudam habet<a class="footnoteLink" href="#note_LCL283_394_1" id="target_note_LCL283_394_1"><sup>1</sup></a> similem asini. Item in ventre est, ut equus, menses duodecim. Hosce item ut eculos et educant et alunt et aetatem eorum ex dentibus cognoscunt.</p>
<p>IX. Relinquitur, inquit Atticus, de quadripedibus quod ad canes attinet, quod pertinet<a class="footnoteLink" href="#note_LCL283_394_2" id="target_note_LCL283_394_2"><sup>2</sup></a> maxime ad nos, qui pecus pascimus lanare. Canes enim ita custos pecoris eius quod eo comite indiget ad se defendendum. In quo genere sunt maxime oves, deinde caprae. Has enim lupus captare solet, cui opponimus canes defensores. In suillo pecore tamen sunt quae se vindicent, verres, maiales, scrofae. Prope enim haec apris, qui in silvis saepe dentibus 2 canes occiderunt. Quid dicam de pecore maiore?



</p></section><notes><section class="footnotes"><ul><li class="note" id="note_LCL283_394_1"><a class="footnoteCrossrefLink" href="#target_note_LCL283_394_1" title="Click to highlight in text"><sup class="lineRef">1</sup><span class="italic">habet</span> added by Keil.</a></li><script type="text/javascript">document.getElementById('note_LCL283_394_1').style.display = "none";</script><li class="note" id="note_LCL283_394_2"><a class="footnoteCrossrefLink" href="#target_note_LCL283_394_2" title="Click to highlight in text"><sup class="lineRef">2</sup><span class="italic">quod pertinet</span> added by Keil.</a></li><script type="text/javascript">document.getElementById('note_LCL283_394_2').style.display = "none";</script></ul></section></notes></section>