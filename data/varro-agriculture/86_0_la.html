<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

Quare deme, si vis, duas res de mulis, admissuram
<span class="br"></span><span class="lineNumber">27</span><span class="br"></span>et parturam. Vaccius, Parturam? inquit, proinde ut non aliquotiens dicatur Romae peperisse mulam. Cui ego ut succinerem, subicio Magonem et Dionysium scribere, mula et equa cum conceperint, duodecimo mense parere. Quare non, si hic in Italia cum peperit mula sit portentum, adsentiri omnes terras. Neque enim hirundines et ciconiae, quae in Italia pariunt, in omnibus terris pariunt. Non scitis palmulas careotas Syrias parere in Iudaea, in Italia
<span class="br"></span><span class="lineNumber">28</span><span class="br"></span>non posse? Sed Scrofa, Si exigere mavis sine mulorum fetura et nutricatu numerum octoginta et unum, est qui expleas duplicem istam lacunam, quod extraordinariae fructum species duae accedunt magnae, quarum una est tonsura, quod oves ac capras detondunt aut vellunt; altera, quae latius patet, de lacte et caseo, quam scriptores Graeci separatim τυροποιίαν appellaverunt ac scripserunt de ea re permulta.</p>
<p>II. Sed quoniam nos nostrum pensum absolvimus ac limitata est pecuaria quaestio, nunc rursus vos reddite nobis, o Epirotae, de una quaque re, ut videamus, quid pastores a Pergamide Maledove potis
<span class="br"></span><span class="lineNumber">2</span><span class="br"></span>sint. Atticus, qui tunc Titus Pomponius, nunc Quintus
Caecilius cognomine eodem, Ego opinor, inquit, incipiam primus, quoniam in me videre coniecisse




</p></section><notes></notes></section>