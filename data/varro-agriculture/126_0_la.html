<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

ad me et, Ut te audii dicere, inquit, cum in Liburniam venisses, te vidisse matres familias eorum afferre ligna et simul pueros, quos alerent, alias singulos, alias binos, quae ostenderunt fetas nostras, quae in conopiis iacent dies aliquot, esse eiuncidas ac contemnendas.
<span class="br"></span><span class="lineNumber">9</span><span class="br"></span>Cui ego, Certe, inquam; nam in Illyrico hoc amplius, praegnatem saepe, cum venit pariendi tempus, non longe ab opere discedere ibique enixam puerum referre, quem non peperisse, sed invenisse putes; nec non etiam hoc, quas virgines ibi appellant,
non numquam annorum viginti, quibus mos eorum non denegavit, ante nuptias ut succumberent quibus vellent et incomitatis ut vagari liceret et
<span class="br"></span><span class="lineNumber">10</span><span class="br"></span>filios habere. Quae ad valitudinem pertinent hominum
ac pecoris et sine medico curari possunt, magistrum
scripta habere oportet. Is enim sine litteris idoneus non est, quod rationes dominicas pecuarias conficere nequiquam recte potest. De numero pastorum
alii angustius, alii laxius constituere solent.
<span class="br"></span><span class="lineNumber">11</span><span class="br"></span>Ego in octogenas hirtas oves singulos pastores constitui,
Atticus in centenas. Greges ovium si magni sunt,<a class="footnoteLink" href="#note_LCL283_410_1" id="target_note_LCL283_410_1"><sup>1</sup></a> quos miliarios faciunt quidam, facilius de summa hominum detrahere possis, quam de minoribus, ut sunt et Attici et mei. Septingenarii enim mei; tu, opinor, octingenarios habuisti, nec tamen non, ut nos, arietum decumam partem. Ad equarum gregem



</p></section><notes><section class="footnotes"><ul><li class="note" id="note_LCL283_410_1"><a class="footnoteCrossrefLink" href="#target_note_LCL283_410_1" title="Click to highlight in text"><sup class="lineRef">1</sup><span class="italic">ovium si magni sunt</span> Goetz after Keil: <span class="italic">ovium sed magnum.</span></a></li><script type="text/javascript">document.getElementById('note_LCL283_410_1').style.display = "none";</script></ul></section></notes></section>