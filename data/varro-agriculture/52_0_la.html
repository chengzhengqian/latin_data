<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

quod omnis fere fructus quinto denique gradu pervenit ad perfectum ac videt in villa dolium ac modium, unde sexto prodit ad usum. Primo praeparandum, secundo serendum, tertio nutricandum, quarto legendum, quinto condendum, sexto promendum. Ad alia in praeparando faciendi scrobes aut repastinandum aut sulcandum, ut si arbustum aut pomarium facere velis; ad alia
<span class="br"></span><span class="lineNumber">5</span><span class="br"></span>arandum aut fodiendum, ut si segetes instituas; ad quaedam bipalio vertenda terra plus aut minus. Aliae enim radices angustius diffundunt, ut cupressi, aliae latius, ut platani, usque eo ut Theophrastus scribat Athenis in Lyceo, cum etiam nunc platanus novella esset, radices trium et triginta cubitorum egisse. Quaedam si bubus et aratro proscideris, et iterandum, antequam semen iacias.<a class="footnoteLink" href="#note_LCL283_262_1" id="target_note_LCL283_262_1"><sup>1</sup></a> Item praeparatio
siquae fit in pratis, id est ut defendantur a pastione, quod fere observant a piro florente; si inrigua sunt, ut tempestive inrigentur.</p>
<p>XXXVIII. Quae loca in agro stercoranda, videndum,
et qui et quo genere potissimum facias: nam discrimina eius aliquot. Stercus optimum scribit esse Cassius volucrium praeter palustrium ac nantium. De hisce praestare columbinum, quod sit calidissimum
ac fermentare possit terram. Id ut semen




</p></section><notes><section class="footnotes"><ul><li class="note" id="note_LCL283_262_1"><a class="footnoteCrossrefLink" href="#target_note_LCL283_262_1" title="Click to highlight in text"><sup class="lineRef">1</sup><span class="italic">iacias</span> Keil: <span class="italic">iactas.</span></a></li><script type="text/javascript">document.getElementById('note_LCL283_262_1').style.display = "none";</script></ul></section></notes></section>