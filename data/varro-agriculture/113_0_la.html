<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

magnum nec membris confusis si est, oculis nigris, naribus non angustis, auribus applicatis, iuba crebra, fusca, subcrispa subtenuibus saetis, inplicata in dexteriorem partem cervicis, pectus latum at plenum, umeris latis, ventre modico, lumbis deorsum versus pressis, scapulis latis, spina maxime duplici, si minus, non extanti, coda ampla subcrispa, cruribus rectis aequalibus intro versus potius figuratis, genibus rutundis
ne magnis, ungulis duris; toto corpore ut habeat venas, quae animadverti possint, quod qui huiusce modi sit, cum est aeger, ad medendum appositus.
<span class="br"></span><span class="lineNumber">6</span><span class="br"></span>De stirpe magni interest qua sint, quod genera sunt multa. Itaque ab hoc nobiles a regionibus dicuntur, in Graecia Thessalici equi a Thessalia, in Italia ab Apulia Apuli, ab Rosea Roseani.<a class="footnoteLink" href="#note_LCL283_384_1" id="target_note_LCL283_384_1"><sup>1</sup></a> Equi boni futuri signa, si cum gregalibus in pabulo contendit in currendo
aliave qua re, quo potior sit; si, cum flumen travehundum est gregi, in primis progreditur ac non respectat alios. Emptio equina similis fere ac boum et asinorum, quod eisdem rebus in emptione dominum mutant, ut in Manili actionibus sunt perscripta.</p>
<p><span class="br"></span><span class="lineNumber">7</span><span class="br"></span>Equinum pecus pascendum in pratis potissimum herba, in stabulis ac praesepibus arido faeno; cum pepererunt, hordeo adiecto, bis die data aqua. Horum feturae initium admissionis facere oportet ab aequinoctio verno ad solstitium, ut partus idoneo tempore fiat; duodecimo enim mense die decimo






</p></section><notes><section class="footnotes"><ul><li class="note" id="note_LCL283_384_1"><a class="footnoteCrossrefLink" href="#target_note_LCL283_384_1" title="Click to highlight in text"><sup class="lineRef">1</sup><span class="italic">a Thessalia... Roseani</span> restored by Keil, following Pontedera: <span class="italic">a terra apulia brosea roseani.</span></a></li><script type="text/javascript">document.getElementById('note_LCL283_384_1').style.display = "none";</script></ul></section></notes></section>