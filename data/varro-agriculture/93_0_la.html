<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2">
<p>III. Gui Cossinius, Quoniam satis balasti, inquit, o Faustule noster, accipe a me cum Homerico Melanthio
cordo de capellis, et quem ad modum breviter oporteat dicere, disce. Qui caprinum gregem constituere
vult, in eligendo animadvertat oportet primum
aetatem, ut eam paret, quae iam ferre possit fructum, et de iis eam potius, quae diutius; novella
<span class="br"></span><span class="lineNumber">2</span><span class="br"></span>enim quam vetus utilior. De forma videndum ut sint firmae, magnae, corpus leve ut habeant, crebro pilo, nisi si glabrae sunt (duo enim genera earum); sub rostro duas ut mammulas pensiles habeant, quod eae fecundiores; ubere sint grandiore, ut et lac multum et pingue habeant pro portione. Hircus molliori et potissimum pilo albo ac cervice et collo brevi, gurgulione longiore. Melior fit grex, si non est ex collectis comparatus, sed ex consuetis una.
<span class="br"></span><span class="lineNumber">3</span><span class="br"></span>De seminio dico eadem, quae Atticus in ovibus; hoc aliter, ovium semen tardius esse, quo eae sint placidiores; contra caprile mobilius esse, de quarum velocitate in Originum libro Cato scribit haec: “in Sauracti et Fiscello caprae ferae sunt, quae saliunt e saxo pedes plus sexagenos.” Oves enim, quas pascimus, ortae sunt ab ovibus feris, sic quas alimus caprae a capris feris ortae, a quis propter Italiam




</p></section><notes></notes></section>