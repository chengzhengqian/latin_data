<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

atque aliqua sint humanitate imbuti, frugi, aetate maiore quam operarios, quos dixi. Facilius enim iis quam qui<a class="footnoteLink" href="#note_LCL283_226_1" id="target_note_LCL283_226_1"><sup>1</sup></a> minore natu sunt dicto audientes. Praeterea potissimum eos praeesse oportere,<a class="footnoteLink" href="#note_LCL283_226_2" id="target_note_LCL283_226_2"><sup>2</sup></a> qui periti sint rerum rusticarum. Non solum enim debere imperare, sed etiam facere, ut facientem imitetur et ut animadvertat eum cum causa sibi <span class="br"></span><span class="lineNumber">5</span><span class="br"></span>praeesse, quod scientia praestet. Neque illis concedendum
ita imperare, ut verberibus coerceant potius quam verbis, si modo idem efficere possis. Neque eiusdem nationis plures parandos esse; ex eo enim potissimum solere offensiones domesticas fieri. Praefectos alacriores faciendum praemiis dandaque opera ut habeant peculium et coniunctas conservas, e quibus habeant filios. Eo enim fiunt firmiores ac coniunctiores fundo. Itaque propter has cognationes Epiroticae familiae sunt illustriores
<span class="br"></span><span class="lineNumber">6</span><span class="br"></span>ac cariores. Inliciendam voluntatem praefectorum honore aliquo habendo, et de operariis qui praestabunt
alios, communicandum quoque cum his, quae facienda sint opera, quod, ita cum fit, minus se putant despici atque aliquo numero haberi a domino.
<span class="br"></span><span class="lineNumber">7</span><span class="br"></span>Studiosiores ad opus fieri liberalius tractando aut cibariis aut vestitu largiore aut remissione operis concessioneve, ut peculiare aliquid in fundo pascere




</p></section><notes><section class="footnotes"><ul><li class="note" id="note_LCL283_226_1"><a class="footnoteCrossrefLink" href="#target_note_LCL283_226_1" title="Click to highlight in text"><sup class="lineRef">1</sup><span class="italic">iis quam qui</span> Keil: <span class="italic">ii quam.</span></a></li><script type="text/javascript">document.getElementById('note_LCL283_226_1').style.display = "none";</script><li class="note" id="note_LCL283_226_2"><a class="footnoteCrossrefLink" href="#target_note_LCL283_226_2" title="Click to highlight in text"><sup class="lineRef">2</sup><span class="italic">oportere</span> Keil: <span class="italic">oportet.</span></a></li><script type="text/javascript">document.getElementById('note_LCL283_226_2').style.display = "none";</script></ul></section></notes></section>