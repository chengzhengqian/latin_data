<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

inquit, ne in eas partes spectet villa, e quibus ventus gravior afflare soleat, neve in convalli cava et ut potius in sublimi loco aedifices, qui quod perflatur, siquid est quod adversarium inferatur, facilius discutitur.
Praeterea quod a sole toto die illustratur, salubrior est, quod et bestiolae, siquae prope nascuntur
et inferuntur, aut efflantur aut aritudine cito
<span class="br"></span><span class="lineNumber">4</span><span class="br"></span>pereunt. Nimbi repentini ac torrentes fluvii periculosi
illis, qui in humilibus ac cavis locis aedificia habent, et repentinae praedonum manus quod improvisos
facilius opprimere possunt, ab hac utraque re superiora loca tutiora.</p>
<p>XIII. In villa facienda stabula ita, ut bubilia sint ibi, hieme quae possint esse caldiora. Fructus, ut est vinum et oleum, loco plano in cellis, item vasa vinaria et olearia potius faciendum;<a class="footnoteLink" href="#note_LCL283_210_1" id="target_note_LCL283_210_1"><sup>1</sup></a> aridus, ut est faba et faenum, in tabulatis. Familia ubi versetur providendum,
si fessi opere aut frigore aut calore, ubi commodissime
<span class="br"></span><span class="lineNumber">2</span><span class="br"></span>possint se quiete reciperare. Vilici proximum ianuam cellam esse oportet eumque scire, qui introeat aut exeat noctu quidve ferat, praesertim si ostiarius est nemo. In primis culina videnda ut sit admota, quod ibi hieme antelucanis temporibus aliquot res conficiuntur, cibus paratur ac capitur. Faciundum etiam plaustris ac cetero instrumento omni in cohorte ut satis magna sint tecta, quibus caelum pluvium


</p></section><notes><section class="footnotes"><ul><li class="note" id="note_LCL283_210_1"><a class="footnoteCrossrefLink" href="#target_note_LCL283_210_1" title="Click to highlight in text"><sup class="lineRef">1</sup>The text is corrupt. Pontedera suggests <span class="italic">item ubi vasa vinaria et olearia esse possint</span>, <span class="italic">faciendum.</span></a></li><script type="text/javascript">document.getElementById('note_LCL283_210_1').style.display = "none";</script></ul></section></notes></section>