<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

astrologia in caelum recepit, non longe ab tauro.
<span class="br"></span><span class="lineNumber">18</span><span class="br"></span>Cui Fundanius, Vide, inquit, ne, Agri, istuc sit ab hoc, cum in legibus etiam scribatur “pecus quoddam.” Quaedam enim pecudes culturae sunt inimicae ac veneno, ut istae, quas dixisti,<a class="footnoteLink" href="#note_LCL283_178_1" id="target_note_LCL283_178_1"><sup>1</sup></a> caprae. Eae enim omnia novella sata carpendo corrumpunt, non
<span class="br"></span><span class="lineNumber">19</span><span class="br"></span>minimum vites atque oleas. Itaque propterea institutum diversa de causa ut ex caprino genere ad alii dei aram hostia adduceretur, ad alii non sacrificaretur,
cum ab eodem odio alter videre nollet, alter etiam videre pereuntem vellet. Sic factum ut Libero patri, repertori vitis, hirci immolarentur, proinde ut capite darent poenas; contra ut Minervae caprini generis nihil immolarent propter oleam, quod eam quam laeserit fieri dicunt sterilem; eius enim
<span class="br"></span><span class="lineNumber">20</span><span class="br"></span>salivam esse fructuis venenum; hoc nomine etiam Athenis in arcem non inigi, praeterquam semel ad necessarium sacrificium, ne arbor olea, quae primum dicitur ibi nata, a capra tangi possit. Nec ullae, inquam, pecudes agri culturae sunt propriae, nisi quae agrum opere, quo cultior sit, adiuvare, ut eae
<span class="br"></span><span class="lineNumber">21</span><span class="br"></span>quae iunctae arare possunt. Agrasius, Si istuc ita est, inquit, quo modo pecus removeri potest ab agro, cum stercus, quod plurimum prodest, greges pecorum
ministrent? Sic, inquit Agrius, venalium greges dicemus agri culturam esse, si propter istam rem


</p></section><notes><section class="footnotes"><ul><li class="note" id="note_LCL283_178_1"><a class="footnoteCrossrefLink" href="#target_note_LCL283_178_1" title="Click to highlight in text"><sup class="lineRef">1</sup><span class="italic">dixisti</span> Iucundus: <span class="italic">dixi.</span></a></li><script type="text/javascript">document.getElementById('note_LCL283_178_1').style.display = "none";</script></ul></section></notes></section>