<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

earum ova aliquo signo, quod aliena non excudunt. Ad incubandum supponunt plerumque novem aut undecim, qui hoc minus, quinque, qui hoc plus, XV. Incubat tempestatibus dies triginta, tepidioribus
<span class="br"></span><span class="lineNumber">4</span><span class="br"></span>XXV. Cum excudit, quinque diebus primis patiuntur esse cum matre. Deinde cotidie, serenum cum est, producunt in prata, item piscinas aut paludes, iisque faciunt haras supra terram aut suptus, in quas non inducunt plus vicenos pullos, easque cellas provident ne habeant in solo umorem et ut molle habeant substramen e palea aliave qua re, neve qua eo accedere possint mustelae aliaeve quae bestiae
<span class="br"></span><span class="lineNumber">5</span><span class="br"></span>noceant. Anseres pascunt in umidis locis et pabulum serunt, quod aliquem ferat fructum, seruntque his herbam, quae vocatur seris,<a class="footnoteLink" href="#note_LCL283_484_1" id="target_note_LCL283_484_1"><sup>1</sup></a> quod ea aqua tacta, etiam cum est arida, fit viridis. Folia eius decerpentes dant, ne, si eo inegerint, ubi nascitur, aut obterendo perdant
aut ipsi cruditate pereant; voraces enim sunt natura. Quo temperandum iis, qui propter cupiditatem
saepe in pascendo, si radicem prenderunt, quam educere velint e terra, abrumpunt collum; perimbecillum enim id, ut caput molle. Si haec herba non est, dandum hordeum aut frumentum aliut. Cum est tempus farraginis, dandum, ut in
<span class="br"></span><span class="lineNumber">6</span><span class="br"></span>seri dixi. Cum incubant, hordeum iis intritum in aqua apponendum. Pullis primum biduo polenta aut hordeum apponitur, tribus proximis nasturtium




</p></section><notes><section class="footnotes"><ul><li class="note" id="note_LCL283_484_1"><a class="footnoteCrossrefLink" href="#target_note_LCL283_484_1" title="Click to highlight in text"><sup class="lineRef">1</sup><span class="italic">seris</span> Iucundus: <span class="italic">heris.</span></a></li><script type="text/javascript">document.getElementById('note_LCL283_484_1').style.display = "none";</script></ul></section></notes></section>