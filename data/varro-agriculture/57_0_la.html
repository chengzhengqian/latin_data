<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

triduo antequam inserant desecant,ut qui in ea nimius est umor defluat, antequam inseratur; aut in quam inserunt, in ea paulo infra, quam insitum est, incidunt, qua umor adventicius effluere possit. Contra in fico et malo punica, et siquae etiam horum natura aridiora, continuo. In aliis translationibus videndum ut quod transferat cacumen habeat gemmam, ut in ficis.</p>
<p><span class="br"></span><span class="lineNumber">4</span><span class="br"></span>De his primis quattuor generibus seminum quaedam
quod tardiora, surculis potius utendum, ut in ficetis faciunt. Fici enim semen naturale intus in ea fico; quam edimus, quae sunt minuta grana; e quibus parvis quod enasci coliculi vix queunt—omnia enim minuta et arida ad crescendum tarda, ea quae laxiora, et fecundiora, ut femina quam mas et pro portione in virgultis item; itaque ficus, malus punica et vitis propter femineam mollitiam ad crescendum prona, contra palma et cupressus et olea in crescendo
<span class="br"></span><span class="lineNumber">5</span><span class="br"></span>tarda: in hoc enim umidiora quam aridiora—quare [ex terra] potius in seminariis surculos de ficeto quam grana de fico expedit obruere, praeter si aliter nequeas,
ut siquando quis trans mare semina mittere aut inde petere vult. Tum enim resticulam per ficos, quas edimus, maturas perserunt et eas, cum inaruerunt,
complicant ac quo volunt mittunt, ubi obrutae
<span class="br"></span><span class="lineNumber">6</span><span class="br"></span>in seminario pariant. Sic genera ficorum, Chiae ac Chalcidicae et Lydiae et Africanae, item cetera


</p></section><notes></notes></section>