<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2">
<p>XVII. De fundi quattuor partibus, quae cum solo haerent, et alteris quattuor, quae extra fundum sunt et ad culturam pertinent, dixi. Nunc dicam, agri quibus rebus colantur. Quas res alii dividunt in duas partes, in homines et adminicula hominum, sine quibus rebus colere non possunt; alii in tres partes, instrumenti genus vocale et semivocale et mutum, vocale, in quo sunt servi, semivocale, in
<span class="br"></span><span class="lineNumber">2</span><span class="br"></span>quo sunt boves, mutum, in quo sunt plaustra. Omnes agri coluntur hominibus servis aut liberis aut utrisque: liberis, aut cum ipsi colunt, ut plerique pauperculi cum sua progenie, aut mercennariis, cum conducticiis liberorum operis res maiores, ut vindemias ac faenisicia,
administrant, iique quos obaerarios nostri vocitarunt et etiam nunc sunt in Asia atque Aegypto
<span class="br"></span><span class="lineNumber">3</span><span class="br"></span>et in Illyrico complures. De quibus universis hoc dico, gravia loca utilius esse mercennariis colere quam servis, et in salubribus quoque locis opera rustica maiora, ut sunt in condendis fructibus vindemiae
aut messis. De iis, cuius modi esse oporteat, Cassius scribit haec: operarios parandos esse, qui laborem ferre possint, ne minores annorum XXII et ad agri culturam dociles. Eam coniecturam fieri posse ex aliarum rerum imperatis, et in eo eorum e noviciis requisitione,<a class="footnoteLink" href="#note_LCL283_224_1" id="target_note_LCL283_224_1"><sup>1</sup></a> ad priorem dominum quid factitarint.</p>
<p>Mancipia esse oportere neque formidulosa neque
<span class="br"></span><span class="lineNumber">4</span><span class="br"></span>animosa. Qui praesint esse oportere, qui litteris




</p></section><notes><section class="footnotes"><ul><li class="note" id="note_LCL283_224_1"><a class="footnoteCrossrefLink" href="#target_note_LCL283_224_1" title="Click to highlight in text"><sup class="lineRef">1</sup><span class="italic">requisitione</span> Ursinus: <span class="italic">requisito.</span></a></li><script type="text/javascript">document.getElementById('note_LCL283_224_1').style.display = "none";</script></ul></section></notes></section>