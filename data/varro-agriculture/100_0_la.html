<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

adeo pinguitudine crescere solet, ut se ipsa stans sustinere non possit neque progredi usquam. Itaque eas siquis quo traicere volt, in plaustrum imponit.‚Äù In Hispania ulteriore in Lusitania sus cum esset occisus, Atilius Hispaniensis, minime mendax et multarum rerum peritus in doctrina, dicebat L. Volumnio senatori missam esse offulam cum duabus costis, quae penderet tres et viginti pondo, eiusque
<span class="br"></span><span class="lineNumber">12</span><span class="br"></span>suis a cute ad os pedem et tres digitos fuisse. Cui ego, Non minus res admiranda cum mi esset dicta in Arcadia, scio me isse spectatum suem, quae prae pinguitudine carnis non modo surgere non posset, sed etiam ut in eius corpore sorex exesa carne nidum fecisset et peperisset mures. Hoc etiam in Venetia<a class="footnoteLink" href="#note_LCL283_358_1" id="target_note_LCL283_358_1"><sup>1</sup></a> factum accepi.</p>
<p><span class="br"></span><span class="lineNumber">13</span><span class="br"></span>Sus ad feturam quae sit fecunda, animadvertunt fere ex primo partu, quod non multum in reliquis mutat. In nutricatu, quam porculationem appellant, binis mensibus porcos sinunt cum matribus; secundo, cum iam pasci possunt, secernunt. Porci, qui nati hieme, fiunt exiles propter frigora et quod matres aspernantur propter exiguitatem lactis, quod dentibus
sauciantur propterea mammae. Scrofa in sua quaeque hara suos alat oportet porcos, quod alienos non aspernatur et ideo, si conturbati sunt, in fetura
<span class="br"></span><span class="lineNumber">14</span><span class="br"></span>fit deterior. Natura divisus earum annus bifariam, quod bis parit in anno: quaternis mensibus fert




</p></section><notes><section class="footnotes"><ul><li class="note" id="note_LCL283_358_1"><a class="footnoteCrossrefLink" href="#target_note_LCL283_358_1" title="Click to highlight in text"><sup class="lineRef">1</sup><span class="italic">Venetia</span> Victorius: <span class="italic">vineta.</span></a></li><script type="text/javascript">document.getElementById('note_LCL283_358_1').style.display = "none";</script></ul></section></notes></section>