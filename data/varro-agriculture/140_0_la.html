<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">
ut scitis, apprime doctus, cuius Luciliano charactere sunt libelli, dicebat in Albano fundum suum pastionibus semper vinci a villa? Agrum enim minus decem milia reddere, villam plus vicena. Idem secundum mare, quo loco vellet, si parasset villam, se supra centum milia e villa recepturum. Age, non M. Cato nuper, cum Luculli accepit tutelam, e piscinis eius quadraginta milibus sestertis vendidit <span class="br"></span><span class="lineNumber">18</span><span class="br"></span>piscis? Axius, Merula mi, inquit, recipe me quaeso discipulum villaticae pastionis. Ille: Quin<a class="footnoteLink" href="#note_LCL283_438_1" id="target_note_LCL283_438_1"><sup>1</sup></a> simulac promiseris minerval, incipiam, inquit. Ego vero non recuso, vel hodie vel ex ista pastione crebro. Appius: Credo simulac primum ex isto villatico pecore mortui erunt anseres aut pavones. Cui ille: Quid enim interest, utrum morticinas editis volucres an pisces, quos nisi mortuos estis numquam?
Sed oro te, inquit, induce me in viam disciplinae
villaticae pastionis ac vim formamque eius expone.</p>
<p>III. Merula non gravate, Primum, inquit, dominum scientem esse oportet earum rerum, quae in villa circumve eam ali ac pasci possint, ita ut domino sint fructui ac delectationi. Eius disciplinae genera sunt tria: ornithones, leporaria, piscinae. Nunc ornithonas dico omnium alitum, quae intra parietes villae solent <span class="br"></span><span class="lineNumber">2</span><span class="br"></span>pasci. Leporaria te accipere volo non ea quae tritavi nostri dicebant, ubi soli lepores sint, sed






</p></section><notes><section class="footnotes"><ul><li class="note" id="note_LCL283_438_1"><a class="footnoteCrossrefLink" href="#target_note_LCL283_438_1" title="Click to highlight in text"><sup class="lineRef">1</sup><span class="italic">Quin</span> Schneider: <span class="italic">qui.</span></a></li><script type="text/javascript">document.getElementById('note_LCL283_438_1').style.display = "none";</script></ul></section></notes></section>