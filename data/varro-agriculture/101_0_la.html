<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

ventrem, binis nutricat. Haram facere oportet circiter
trium pedum altam et latam amplius paulo, ea altitudine abs terra, ne, dum exilire velit praegnas, abortet. Altitudinis modus sit, ut subulcus facile circumspicere possit nequi porcellus a matre opprimatur,
et ut facile purigare possit cubile. In haris ostium esse oportet et limen inferius altum palmipedale,
ne porci, ex hara cum mater prodit, transilire
<span class="br"></span><span class="lineNumber">15</span><span class="br"></span>possint. Quotienscumque haras subulcus purgat, totiens harenam inicere oportet, aut quid item quod exsugat umorem in singulas haras inicere debet; et cum peperit, largiore cibatu sustentare, quo facilius lac suppeditare possit. Quibus hordei circiter binas libras aqua madefactas dare solent, quod quidam duplicant, ut sit mane et vesperi, si alia quae obiciant
<span class="br"></span><span class="lineNumber">16</span><span class="br"></span>non habuerint. Cum porci depulsi sunt a mamma, a quibusdam delici appellantur neque iam lactantes dicuntur, qui a partu decimo die habentur puri, et ab eo appellantur ab antiquis sacres, quod tum ad sacrificium idonei dicuntur primum. Itaque aput Plautum in Menaechimis, cum insanum quem putat, ut pietur, in oppido Epidamno interrogat “quanti hic porci sunt sacres?” Si fundus ministrat, dari
<span class="br"></span><span class="lineNumber">17</span><span class="br"></span>solent vinacea ac scopi ex uvis. Amisso nomine lactantes
dicuntur nefrendes ab eo, quod nondum fabam



</p></section><notes></notes></section>