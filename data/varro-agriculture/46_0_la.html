<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

favonio ad aequinoctium vernum dies XLV, hinc ad vergiliarum exortum dies XLIV, ab hoc ad solstitium
dies XLIIX, inde ad caniculae signum dies XXVII, dein ad aequinoctium autumnale dies LXVII, exin ad vergiliarum occasum dies XXXII, ab hoc ad brumam dies LVII, inde ad favonium dies XLV.</p>
<p>XXIX. Primo intervallo inter favonium et aequinoctium
vernum haec fieri oportet. Seminaria omne genus ut serantur, putari arbusta, stercorari<a class="footnoteLink" href="#note_LCL283_250_1" id="target_note_LCL283_250_1"><sup>1</sup></a> in pratis, circum vites ablacuari, radices quae in summa terra sunt praecidi, prata purgari, salicta seri, segetes sariri. Seges dicitur quod aratum satum est, arvum quod aratum necdum satum est, novalis, ubi satum fuit, antequam secunda aratione novatur rursus.
<span class="br"></span><span class="lineNumber">2</span><span class="br"></span>Terram cum primum arant, proscindere appellant, cum iterum, offringere dicunt, quod prima aratione glaebae grandes solent excitari; cum iteratur, offringere vocant. Tertio cum arant iacto semine, boves lirare dicuntur, id est cum tabellis additis ad vomerem simul et satum frumentum operiunt in porcis et sulcant fossas, quo pluvia aqua delabatur. Non nulli postea, qui segetes non tam latas habent, ut in Apulia et id genus praediis, per sartores occare solent, siquae in porcis relictae grandiores sunt
<span class="br"></span><span class="lineNumber">3</span><span class="br"></span>glaebae. Qua aratrum vomere lacunam striam fecit, sulcus vocatur. Quod est inter duos sulcos elata



</p></section><notes><section class="footnotes"><ul><li class="note" id="note_LCL283_250_1"><a class="footnoteCrossrefLink" href="#target_note_LCL283_250_1" title="Click to highlight in text"><sup class="lineRef">1</sup><span class="italic">arbusta</span>, <span class="italic">stercorari</span> added by Keil.</a></li><script type="text/javascript">document.getElementById('note_LCL283_250_1').style.display = "none";</script></ul></section></notes></section>