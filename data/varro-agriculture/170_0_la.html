<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">
lapide aut tectorio intrinsecus incrustatur, ne ex ea erepere possit. In eo arbusculas esse oportet, quae ferant glandem. Quae cum fructum non ferunt, intra maceriem iacere oportet glandem et castaneam, <span class="br"></span><span class="lineNumber">2</span><span class="br"></span>unde saturi fiant. Facere iis cavos oportet laxiores, ubi pullos parere possint; aquam esse tenuem, quod ea non utuntur multum et aridum locum quaerunt. Hae saginantur in doliis, quae etiam in villis habent multi, quae figuli faciunt multo aliter atque alia, quod in lateribus eorum semitas faciunt et cavum, ubi cibum constituant. In hoc dolium addunt glandem aut nuces iuglandes aut castaneam. Quibus in tenebris cum operculum impositum<a class="footnoteLink" href="#note_LCL283_498_1" id="target_note_LCL283_498_1"><sup>1</sup></a> est in doleis, fiunt pingues.</p>
<p>XVI. Appius, Igitur relinquitur, inquit, de pastione villatica tertius actus de piscinis. Quid tertius? inquit Axius. An quia tu solitus es in adulescentia tua domi mulsum non bibere propter parsimoniam, nos mel neclegemus? Appius nobis, Verum dicit,
<span class="br"></span><span class="lineNumber">2</span><span class="br"></span>inquit. Nam cum pauper cum duobus fratribus et duabus sororibus essem relictus, quarum alteram sine dote dedi Lucullo, a quo hereditate me cessa primum et primus mulsum domi meae bibere coepi ipse, cum interea nihilo minus paene cotidie in convivio omnibus
<span class="br"></span><span class="lineNumber">3</span><span class="br"></span>daretur<a class="footnoteLink" href="#note_LCL283_498_2" id="target_note_LCL283_498_2"><sup>2</sup></a> mulsum. Praeterea meum erat, non tuum, eas novisse volucres, quibus plurimum natura ingeni atque artis tribuit. Itaque eas melius me nosse quam te ut scias, de incredibili earum arte naturali







</p></section><notes><section class="footnotes"><ul><li class="note" id="note_LCL283_498_1"><a class="footnoteCrossrefLink" href="#target_note_LCL283_498_1" title="Click to highlight in text"><sup class="lineRef">1</sup><span class="italic">operculum impositum</span> Keil: <span class="italic">cumularim positum.</span></a></li><script type="text/javascript">document.getElementById('note_LCL283_498_1').style.display = "none";</script><li class="note" id="note_LCL283_498_2"><a class="footnoteCrossrefLink" href="#target_note_LCL283_498_2" title="Click to highlight in text"><sup class="lineRef">2</sup><span class="italic">daretur</span> Keil, following Ursinus; <span class="italic">darem.</span></a></li><script type="text/javascript">document.getElementById('note_LCL283_498_2').style.display = "none";</script></ul></section></notes></section>