<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

Gallico, quod e lateribus crudis, ut in agro Sabino, quod ex terra et lapillis compositis in formis, ut in Hispania et agro Tarentino.</p>
<p>XV. Praeterea sine saeptis fines praedi satione<a class="footnoteLink" href="#note_LCL283_218_1" id="target_note_LCL283_218_1"><sup>1</sup></a> arborum tutiores fiunt, ne familiae rixent cum vicinis
ac limites ex litibus iudicem quaerant. Serunt alii circum pinos, ut habet uxor in Sabinis, alii cupressos, ut ego habui in Vesuvio, alii ulmos, ut multi habent in Crustumino; ubi id pote, ut ibi, quod est campus, nulla potior serenda, quod maxime fructuosa, quod et sustinet saepe ac cogit<a class="footnoteLink" href="#note_LCL283_218_2" id="target_note_LCL283_218_2"><sup>2</sup></a> aliquot corbulas uvarum et frondem iucundissimam ministrat ovibus ac bubus ac virgas praebet saepibus et foco ac furno.</p>
<p>Scrofa, Igitur primum haec, quae dixi, quattuor videnda agricolae, de fundi forma, de terrae natura, de modo agri, de finibus tuendis.</p>
<p>XVI. Relinquitur altera pars, quae est extra fundum,
cuius appendices et vehementer pertinent ad culturam propter adfinitatem. Eius species totidem: si vicina regio est infesta; si quo neque fructus nostros exportare expediat neque inde quae opus sunt adportare; tertium, si viae aut fluvii, qua portetur, aut non sunt aut idonei non sunt; quartum, siquid ita est in confinibus fundis, ut nostris agris
<span class="br"></span><span class="lineNumber">2</span><span class="br"></span>prosit aut noceat. E quis quattuor quod est



</p></section><notes><section class="footnotes"><ul><li class="note" id="note_LCL283_218_1"><a class="footnoteCrossrefLink" href="#target_note_LCL283_218_1" title="Click to highlight in text"><sup class="lineRef">1</sup><span class="italic">satione</span> Schneider: <span class="italic">sationis notis.</span></a></li><script type="text/javascript">document.getElementById('note_LCL283_218_1').style.display = "none";</script><li class="note" id="note_LCL283_218_2"><a class="footnoteCrossrefLink" href="#target_note_LCL283_218_2" title="Click to highlight in text"><sup class="lineRef">2</sup><span class="italic">cogit</span> Nonius: <span class="italic">colit.</span></a></li><script type="text/javascript">document.getElementById('note_LCL283_218_2').style.display = "none";</script></ul></section></notes></section>