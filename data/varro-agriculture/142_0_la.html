<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

venationis causa cluduntur et propter alvaria; apes enim subter sugrundas ab initio villatico usae tecto. Tertiae piscinae dulces fieri coeptae et e fluminibus
<span class="br"></span><span class="lineNumber">6</span><span class="br"></span>captos recepere ad se pisces. Omnibus tribus his generibus sunt bini gradus; superiores, quos frugalitas antiqua, inferiores, quos luxuria posterior adiecit. Primus enim ille gradus anticus maiorum nostrum erat, in quo essent aviaria duo dumtaxat: in plano cohors, in qua pascebantur gallinae, et earum fructus erat ova et pulli; alter sublimis, in quo erant columbae
<span class="br"></span><span class="lineNumber">7</span><span class="br"></span>in turribus aut summa villa. Contra nunc aviaria sunt nomine mutato, quod vocantur ornithones,
quae palatum suave domini paravit, ut tecta maiora habeant, quam tum habebant totas villas, in
<span class="br"></span><span class="lineNumber">8</span><span class="br"></span>quibus stabulentur turdi ac pavones. Sic in secunda parti ac leporario pater tuus, Axi, praeterquam lepusculum e venatione vidit numquam. Neque enim erat magnum id saeptum, quod nunc, ut habeant multos apros ac capreas, complura iugera maceriis concludunt. Non tu, inquit mihi, cum emisti fundum Tusculanum a M. Pisone, in leporario
<span class="br"></span><span class="lineNumber">9</span><span class="br"></span>apri fuerunt multi? In tertia parti quis habebat piscinam nisi dulcem et in ea dumtaxat squalos ac mugiles pisces? Quis contra nunc minthon<a class="footnoteLink" href="#note_LCL283_442_1" id="target_note_LCL283_442_1"><sup>1</sup></a> non dicit






</p></section><notes><section class="footnotes"><ul><li class="note" id="note_LCL283_442_1"><a class="footnoteCrossrefLink" href="#target_note_LCL283_442_1" title="Click to highlight in text"><sup class="lineRef">1</sup><span class="italic">minthon</span> Keil: <span class="italic">mithon</span> or <span class="italic">rhynton.</span></a></li><script type="text/javascript">document.getElementById('note_LCL283_442_1').style.display = "none";</script></ul></section></notes></section>