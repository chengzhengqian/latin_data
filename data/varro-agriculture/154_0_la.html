<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

possunt, imitandum. In peristeronas aetate bona parandum, neque pullos neque vetulas, totidem <span class="br"></span><span class="lineNumber">9</span><span class="br"></span>mares quot feminas. Nihil columbis fecundius. Itaque diebus quadragenis concipit et parit et incubat et educat. Et hoc fere totum annum faciunt; tantummodo intervallum faciunt a bruma ad aequinoctium vernum. Pulli nascuntur bini, qui simulac creverunt et habent robor, cum matribus pariunt. Qui solent saginare pullos columbinos, quo pluris vendant, secludunt eos, cum iam pluma sunt tecti. Deinde manducato candido farciunt pane; hieme hoc bis, aestate ter, mane meridie vesperi;
<span class="br"></span><span class="lineNumber">10</span><span class="br"></span>hieme demunt cibum medium. Qui iam pinnas incipiunt habere, relincunt in nido inlisis cruribus et matribus, uberius ut cibo uti possint, obiciunt. Eo enim totum diem se et pullos pascunt. Qui ita educantur, celerius pinguiores fiunt quam alii, et candidae fiunt parentes eorum. Romae, si sunt formosi, bono colore, integri, boni seminis, paria singula volgo veneunt ducenis nummis nec non eximia singulis milibus nummum. Quas nuper cum mercator tanti emere vellet a L. Axio, equite Romano, minoris quadringentis denariis daturum negavit.
<span class="br"></span><span class="lineNumber">11</span><span class="br"></span>Axius, Si possem emere, inquit, peristerona factum, quem ad modum, in aedibus cum habere vellem, emi fictilia columbaria, iam issem emptum et misissem<a class="footnoteLink" href="#note_LCL283_466_1" id="target_note_LCL283_466_1"><sup>1</sup></a> ad

</p></section><notes><section class="footnotes"><ul><li class="note" id="note_LCL283_466_1"><a class="footnoteCrossrefLink" href="#target_note_LCL283_466_1" title="Click to highlight in text"><sup class="lineRef">1</sup><span class="italic">et misissem</span> Iucundus: <span class="italic">emissem.</span></a></li><script type="text/javascript">document.getElementById('note_LCL283_466_1').style.display = "none";</script></ul></section></notes></section>