<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

adluant radices lacus ac fluvii, manu facere oportet roscidum. Qui fit, si adduxeris fistula et in eam mammillas imposueris tenues, quae eructent aquam, ita ut in aliquem lapidem incidat ac late dissipetur.
<span class="br"></span><span class="lineNumber">3</span><span class="br"></span>Parvus iis cibus opus est, et is sine ministratore, et hunc, dum serpit, non solum in area reperit, sed etiam, si rivus non prohibet, parietes stantes invenit. Denique ipsae et ruminantes ad propolam<a class="footnoteLink" href="#note_LCL283_496_1" id="target_note_LCL283_496_1"><sup>1</sup></a> vitam diu producunt, cum ad eam rem pauca laurea folia intericiant et aspergant furfures non multos. Itaque cocus has vivas an mortuas coquat, plerumque nescit.
<span class="br"></span><span class="lineNumber">4</span><span class="br"></span>Genera cochlearum sunt plura, ut minutae albulae, quae afferuntur e Reatino, et maximae, quae de Illyrico apportantur, et mediocres, quae ex Africa afferuntur; non quo non in his regionibus quibusdam locis ac magnitudinibus sint disperiles; nam et valde amplae sunt ex Africa, quae vocantur solitannae, ita ut in eas LXXX quadrantes coici possint, et sic in aliis regionibus eaedem inter se collatae minores ac
<span class="br"></span><span class="lineNumber">5</span><span class="br"></span>maiores. Hae in fetura pariunt innumerabilia. Earum semen minutum ac testa molli diuturnitate obdurescit. Magnis insulis in areis factis magnum bolum deferunt aeris. Has quoque saginare solent ita, ut ollam cum foraminibus incrustent sapa et farri, ubi pascantur, quae foramina habeat, ut intrare aer possit; vivax enim haec natura.</p>
<p>XV. Glirarium autem dissimili ratione habetur, quod non aqua, sed maceria locus saepitur; tota levi





</p></section><notes><section class="footnotes"><ul><li class="note" id="note_LCL283_496_1"><a class="footnoteCrossrefLink" href="#target_note_LCL283_496_1" title="Click to highlight in text"><sup class="lineRef">1</sup>Numerous emendations have been proposed for the manuscript
<span class="italic">ex gruminantes ad propalam.</span> The reading here followed is that conjectured by Keil(<span class="italic">et ruminantes</span>) and Scaliger (<span class="italic">propolam</span>).</a></li><script type="text/javascript">document.getElementById('note_LCL283_496_1').style.display = "none";</script></ul></section></notes></section>