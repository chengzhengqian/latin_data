<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">
 
quo facilius mancipia<a class="footnoteLink" href="#note_LCL283_234_1" id="target_note_LCL283_234_1"><sup>1</sup></a> se tueri et assidua esse possint. In eo numero non modo qui prata habent, ut potius oves quam sues habeant curant, sed etiam qui non solum pratorum causa habent, propter stercus. De canibus vero utique, quod villa sine iis parum tuta.</p>
<p>XX. Igitur de omnibus quadripedibus prima est probatio, qui idonei sint boves, qui arandi causa emuntur. Quos rudis neque minoris trimos neque maioris quadrimos parandum; ut viribus magnis sint ac pares, ne in opere firmior imbecilliorem conficiat; amplis cornibus et nigris potius quam aliter ut sint, lata fronte, naribus simis, lato pectore, crassis
<span class="br"></span><span class="lineNumber">2</span><span class="br"></span> veteranos ex campestribus locis non emendum in dura ac montana, nec non contra si incidit, ut sit vitandum. Novellos cum quis emerit iuvencos, si eorum colla in furcas destitutas incluserit ac dederit cibum, diebus paucis erunt mansueti et ad domandum proni. Tum ita subigendum, ut minutatim assuefaciant et ut tironem cum veterano adiungant (imitando enim facilius domatur), et primum in aequo loco et sine aratro, tum eo levi, principio per
<span class="br"></span><span class="lineNumber">3</span><span class="br"></span>harenam aut molliorem terram. Quos ad vecturas, item instituendum ut inania primum ducant plaustra et, si possis, per vicum aut oppidum; creber crepitus ac varietas rerum consuetudine celeberrima ad



</p></section><notes><section class="footnotes"><ul><li class="note" id="note_LCL283_234_1"><a class="footnoteCrossrefLink" href="#target_note_LCL283_234_1" title="Click to highlight in text"><sup class="lineRef">1</sup><span class="italic">mancipia se</span> Keil: <span class="italic">mancipia quae solent se.</span></a></li><script type="text/javascript">document.getElementById('note_LCL283_234_1').style.display = "none";</script></ul></section></notes></section>