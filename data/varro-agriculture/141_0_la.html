<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

omnia saepta, afficta villae quae sunt et habent inclusa animalia, quae pascantur. Similiter piscinas dico eas, quae in aqua dulci aut salsa inclusos habent
<span class="br"></span><span class="lineNumber">3</span><span class="br"></span>pisces ad villam. Harum rerum singula genera minimum
in binas species dividi possunt: in prima parte ut sint quae terra modo sint contentae, ut sunt pavones
turtures turdi; in altera specie sunt quae non sunt contentae terra solum, sed etiam aquam requirunt,
ut sunt anseres querquedulae anates. Sic alterum genus illut venaticum duas habet diversas species, unam, in qua est aper caprea lepus; altera item extra villam quae sunt, ut apes cochleae glires.
<span class="br"></span><span class="lineNumber">4</span><span class="br"></span>Tertii generis aquatilis item species duae, partim quod habent pisces in aqua dulci, partim quod in marina. De his sex partibus ad ista tria genera item tria genera<a class="footnoteLink" href="#note_LCL283_440_1" id="target_note_LCL283_440_1"><sup>1</sup></a> artificum paranda, aucupes venatores piscatores, aut ab iis emenda quae tuorum servorum diligentia tuearis in fetura ad partus et nata nutricere saginesque, in macellum ut perveniant. Neque non etiam quaedam adsumenda in villam sine retibus aucupis venatoris piscatoris, ut glires cochlias gallinas.
<span class="br"></span><span class="lineNumber">5</span><span class="br"></span>Earum rerum cultura instituta prima ea quae in villa habetur; non enim solum augures Romani ad auspicia primum pararunt pullos, sed etiam patres familiae rure. Secunda, quae macerie ad villam





</p></section><notes><section class="footnotes"><ul><li class="note" id="note_LCL283_440_1"><a class="footnoteCrossrefLink" href="#target_note_LCL283_440_1" title="Click to highlight in text"><sup class="lineRef">1</sup><span class="italic">item tria genera</span> added by Keil.</a></li><script type="text/javascript">document.getElementById('note_LCL283_440_1').style.display = "none";</script></ul></section></notes></section>