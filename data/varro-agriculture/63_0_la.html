<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">
messem dictam puto. Infra manum stramentum cum terra haeret, postea subsecatur; contra quod
<span class="br"></span><span class="lineNumber">3</span><span class="br"></span>cum spica stramentum haeret, corbibus in aream defertur. Ibi discedit in aperto loco palam; a quo potest nominata esse palea. Alii stramentum ab stando, ut stamen, dictum putant; alii ab stratu, quod id substernatur pecori. Cum est matura seges, metendum, cum in ea in iugerum fere una opera propemodum in facili agro satis esse dicatur. Messas spicas corbibus in aream deferre debent.</p>
<p>LI. Aream esse oportet in agro sublimiori loco, quam perflare possit ventus; hanc esse modicam pro magnitudine segetis, potissimum rutundam et mediam paulo extumidam, ut, si pluerit, non consistat
aqua et quam brevissimo itinere extra aream defluere possit; omne porro brevissimum in rutundo e medio ad extremum. Solida terra pavita, maxime si est argilla, ne, aestu peminosa si sit,<a class="footnoteLink" href="#note_LCL283_284_1" id="target_note_LCL283_284_1"><sup>1</sup></a> in rimis eius grana oblitescant et recipiant aquam et ostia aperiant muribus ac formicis. Itaque amurca solent perfundere,
ea enim herbarum et formicarum et talparum
<span class="br"></span><span class="lineNumber">2</span><span class="br"></span>venenum. Quidam aream ut habeant soldam, muniunt
lapide aut etiam faciunt pavimentum. Non nulli etiam tegunt areas, ut in Bagiennis, quod ibi saepe id temporis anni oriuntur nimbi. Ubi ea retecta et




</p></section><notes><section class="footnotes"><ul><li class="note" id="note_LCL283_284_1"><a class="footnoteCrossrefLink" href="#target_note_LCL283_284_1" title="Click to highlight in text"><sup class="lineRef">1</sup><span class="italic">si sit</span> added by Gesner.</a></li><script type="text/javascript">document.getElementById('note_LCL283_284_1').style.display = "none";</script></ul></section></notes></section>