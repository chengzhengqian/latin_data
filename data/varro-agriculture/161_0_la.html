<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

insula Gallinaria appellata, quae est in mari Tusco secundum Italiam contra montes Liguscos, Intimilium,
Album Ingaunum; alii ab his villaticis
<span class="br"></span><span class="lineNumber">18</span><span class="br"></span>invectis a nautis, ibi feris factis procreatis. Gallinae Africanae sunt grandes, variae, gibberae, quas meleagridas appellant Graeci. Haec novissimae in triclinium cenantium<a class="footnoteLink" href="#note_LCL283_480_1" id="target_note_LCL283_480_1"><sup>1</sup></a> introierunt e culina propter
<span class="br"></span><span class="lineNumber">19</span><span class="br"></span>fastidium hominum. Veneunt propter penuriam magno. De tribus generibus gallinae saginantur maxime villaticae. Eas includunt in locum tepidum et angustum et tenebricosum, quod motus earum et lux pinguitudinis vindicta, ad hanc rem electis maximis gallinis, nec continuo his, quas Melicas appellant falso, quod antiqui, ut Thetim Thelim dicebant, sic Medicam Melicam vocabant. Hae primo dicebantur, quae ex Medica propter magnitudinem
<span class="br"></span><span class="lineNumber">20</span><span class="br"></span>erant allatae quaeque ex iis generatae, postea propter similitudinem amplae omnes. Ex iis evulsis ex alis pinnis et e cauda farciunt turundis hordeaceis partim admixtis farina lolleacia aut semine lini ex aqua dulci. Bis die cibum dant, observantes ex quibusdam signis ut prior sit concoctus, antequam secundum dent. Dato cibo, quom perpurgarunt caput, nequos habeat pedes, rursus eas concludunt. Hoc faciunt usque ad dies
<span class="br"></span><span class="lineNumber">21</span><span class="br"></span>XXV; tunc denique pingues fiunt. Quidam et triticeo pane intrito in aquam, mixto vino bono et






</p></section><notes><section class="footnotes"><ul><li class="note" id="note_LCL283_480_1"><a class="footnoteCrossrefLink" href="#target_note_LCL283_480_1" title="Click to highlight in text"><sup class="lineRef">1</sup><span class="italic">cenantium</span> Keil: <span class="italic">genanium.</span></a></li><script type="text/javascript">document.getElementById('note_LCL283_480_1').style.display = "none";</script></ul></section></notes></section>