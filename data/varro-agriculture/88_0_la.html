<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

fere formula utuntur. Cum emptor dixit “tanti sunt mi emptae?” Et ille respondit “sunt” et expromisit
nummos, emptor stipulatur prisca formula sic,
<span class="br"></span><span class="lineNumber">6</span><span class="br"></span>“illasce oves, qua de re agitur, sanas recte esse, uti pecus ovillum, quod recte sanum est extra luscam surdam minam, id est ventre glabro, neque de pecore morboso esse habereque recte licere, haec sic recte fieri spondesne?” Cum id factum est, tamen grex dominum non mutavit, nisi si est adnumeratum; nec non emptor pote ex empto vendito illum damnare,
si non tradet, quamvis non solverit nummos, ut ille emptorem simili iudicio, si non reddit pretium.</p>
<p><span class="br"></span><span class="lineNumber">7</span><span class="br"></span>De alteris quattuor rebus deinceps dicam, de pastione, fetura, nutricatu, sanitate. Primum providendum
ut totum annum recte pascantur intus et foris; stabula idoneo loco ut sint, ne ventosa, quae spectent magis ad orientem quam ad meridianum tempus. Ubi stent, solum oportet esse eruderatum et proclivum, ut everri facile possit ac fieri purum. Non enim solum ea uligo lanam corrumpit ovium,
<span class="br"></span><span class="lineNumber">8</span><span class="br"></span>sed etiam ungulas, ac scabras fieri cogit. Cum aliquot
dies steterunt, subicere oportet virgulta alia, quo mollius requiescant purioresque sint; libentius


</p></section><notes></notes></section>