<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

asinos; Hortensius primum qui ministrarent piscatores habebat complures, et ei pisciculos minutos aggerebant
frequenter, qui a maioribus absumerentur.
<span class="br"></span><span class="lineNumber">7</span><span class="br"></span>Praeterea salsamentorum in eas piscinas emptum coiciebat, cum mare turbaret ac per tempestatem macellum piscinarum obsonium praeberet neque everriculo in litus educere possent vivam saginam, plebeiae cenae piscis. Celerius voluntate Hortensi ex equili educeres redarias, ut tibi haberes, mulas,
<span class="br"></span><span class="lineNumber">8</span><span class="br"></span>quam e piscina barbatum mullum. Atque, ille inquit, non minor cura erat eius de aegrotis piscibus, quam de minus valentibus servis. Itaque minus laborabat ne servos aeger aquam frigidam, quam ut recentem biberent sui pisces. Etenim hac incuria laborare aiebat M. Lucullum ac piscinas eius despiciebat,
quod aestuaria idonea non haberet, ac reside aqua in locis pestilentibus habitarent pisces eius;
<span class="br"></span><span class="lineNumber">9</span><span class="br"></span>contra ad Neapolim L. Lucullum, posteaquam perfodisset
montem ac maritumum flumen immisisset in piscinas, qui reciproce fluerent ipsae, Neptuno non cedere de piscatu. Factum esse enim ut amicos pisces suos videatur propter aestus eduxisse in loca frigidiora, ut Apuli solent pecuarii facere, qui per calles in montes Sabinos pecus ducunt. In Baiano autem aedificans tanta ardebat cura, ut architecto permiserit vel ut suam pecuniam consumeret, dummodo



</p></section><notes></notes></section>