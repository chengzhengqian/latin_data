<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

loca calda, prope aream faciundum umbracula, quo succedant homines in aestu tempore meridiano.</p>
<p>LII. Quae seges grandissima atque optima fuerit, seorsum in aream secerni oportet spicas, ut semen optimum habeat; e spicis in area excuti grana. Quod fit apud alios iumentis iunctis ac tribulo. Id fit e tabula lapidibus aut ferro asperata, quae cum imposito auriga aut pondere grandi trahitur iumentis iunctis, discutit<a class="footnoteLink" href="#note_LCL283_286_1" id="target_note_LCL283_286_1"><sup>1</sup></a> e spica grana; aut ex axibus dentatis cum orbiculis, quod vocant plostellum poenicum;
in eo quis sedeat atque agitet quae trahant iumenta, ut in Hispania citeriore et aliis locis faciunt. <span class="br"></span><span class="lineNumber">2</span><span class="br"></span>Apud alios exteritur grege iumentorum inacto et ibi agitato perticis, quod ungulis e spica exteruntur grana. Iis tritis oportet e terra subiectari vallis aut ventilabris, cum ventus spirat lenis. Ita fit ut quod levissimum est in eo atque appellatur acus ac palea evannatur foras extra aream ac frumentum, quod est ponderosum, purum veniat ad corbem.</p>
<p>LIII. Messi facta spicilegium venire oportet aut domi legere stipulam aut, si sunt spicae rarae et operae carae, compasci. Summa enim spectanda, ne in ea re sumptus fructum superet.</p>
<p>LIV. In vinetis uva cum erit matura, vindemiam ita fieri oportet, ut videas, a quo genere uvarum et a quo loco vineti incipias legere. Nam et praecox et



</p></section><notes><section class="footnotes"><ul><li class="note" id="note_LCL283_286_1"><a class="footnoteCrossrefLink" href="#target_note_LCL283_286_1" title="Click to highlight in text"><sup class="lineRef">1</sup><span class="italic">discutit</span> Keil: <span class="italic">aut discutit</span> (<span class="italic">discunt</span>, A) MSS.: <span class="italic">ut discutiat</span> Iucundus, Schneider.</a></li><script type="text/javascript">document.getElementById('note_LCL283_286_1').style.display = "none";</script></ul></section></notes></section>