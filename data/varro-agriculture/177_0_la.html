<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

Is ait, cum sint apes morbidae propter primoris vernos pastus, qui ex floribus nucis graecae et cornus fiunt,
<span class="br"></span><span class="lineNumber">23</span><span class="br"></span>coeliacas fieri atque urina pota reficiendas. Propolim
vocant, e quo faciunt ad foramen introitus protectum ante alvum maxime aestate. Quam rem etiam nomine eodem medici utuntur in emplastris, propter quam rem etiam carius in sacra via quam mel venit. Erithacen vocant, quo favos extremos inter se conglutinant, quod est aliut melle et propoli; itaque in hoc vim esse illiciendi. Quocirca examen ubi volunt considere, eum ramum aliamve quam rem
<span class="br"></span><span class="lineNumber">24</span><span class="br"></span>oblinunt hoc admixto apiastro. Favus est, quem fingunt multicavatum e cera, cum singula cava sena latera habeant, quot singulis pedes dedit natura. Neque quae afferunt ad quattuor res faciendas, propolim, erithacen, favum, mel, ex iisdem omnibus rebus carpere dicunt. Simplex, quod e malo punico et asparago cibum carpant solum, ex olea arbore
<span class="br"></span><span class="lineNumber">25</span><span class="br"></span>ceram, e fico mel, sed non bonum. Duplex ministerium
praeberi, ut e faba, apiastro, cucurbita, brassica ceram et cibum; nec non aliter duplex quod



 
</p></section><notes></notes></section>