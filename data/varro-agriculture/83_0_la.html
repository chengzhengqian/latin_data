<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

ratio, quanto antequam incipiat admissura fieri mares a feminis secretos habeant, quod fere in omnibus binis mensibus ante faciunt et armentarii et
<span class="br"></span><span class="lineNumber">19</span><span class="br"></span>opiliones. Altera pars est, in fetura quae sint observanda,
quod alia alio tempore parere solet. Equa enim ventrem fert duodecim menses, vacca decem, ovis et capra quinos, sus quattuor. In fetura res incredibilis est in Hispania, sed est vera, quod in Lusitania ad oceanum in ea regione, ubi est oppidum Olisipo, monte Tagro quaedam e vento concipiunt certo tempore equae, ut hic gallinae quoque solent, quarum ova hypenemia appellant. Sed ex his equis qui nati pulli, non plus triennium vivunt. Quae nata sunt matura et corda, ut pure et molliter stent videndum et ne obterantur. Dicuntur agni cordi, qui post tempus nascuntur ac remanserunt in volvis intimis . . . .<a class="footnoteLink" href="#note_LCL283_324_1" id="target_note_LCL283_324_1"><sup>1</sup></a> vocant chorion, a quo cordi appellati.
<span class="br"></span><span class="lineNumber">20</span><span class="br"></span>Tertia res est, in nutricatu quae observari oporteat, in quo quot diebus matris sugant mammam et id quo tempore et ubi; et si parum habet lactis mater, ut subiciat sub alterius mammam, qui appellantur subrumi, id est sub mamma. Antiquo enim vocabulo mamma rumis, ut opinor. Fere ad quattuor menses






</p></section><notes><section class="footnotes"><ul><li class="note" id="note_LCL283_324_1"><a class="footnoteCrossrefLink" href="#target_note_LCL283_324_1" title="Click to highlight in text"><sup class="lineRef">1</sup>Keil thinks words are lost; but the sentence seems quite Varronian.</a></li><script type="text/javascript">document.getElementById('note_LCL283_324_1').style.display = "none";</script></ul></section></notes></section>