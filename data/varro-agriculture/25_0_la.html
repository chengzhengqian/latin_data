<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

tecta et aedificamus pluris et tuemur sumptu maiore. Minora cum sunt, quam postulat fundus, fructus <span class="br"></span><span class="lineNumber">2</span><span class="br"></span>solent disperire. Dubium enim non est quin cella vinaria maior sit facienda in eo agro, ubi vineta sint, ampliora ut horrea, si frumentarius ager est.</p>
<p>Villa aedificanda potissimum ut intra saepta villae habeat aquam, si non, quam proxime; primum quae ibi sit nata, secundum quae influat perennis. Si omnino aqua non est viva, cisternae faciendae sub tectis et lacus sub dio, ex altero loco ut homines, ex altero ut pecus uti possit.</p>
<p>XII. Danda opera ut potissimum sub radicibus montis silvestris villam ponat, ubi pastiones sint laxae, item<a class="footnoteLink" href="#note_LCL283_208_1" id="target_note_LCL283_208_1"><sup>1</sup></a> ut contra ventos, qui saluberrimi in agro flabunt. Quae posita est ad exortos aequinoctiales, aptissima, quod aestate habet umbram, hieme solem. Sin cogare secundum flumen aedificare, curandum ne adversum eam ponas; hieme enim fiet vehementer
<span class="br"></span><span class="lineNumber">2</span><span class="br"></span>frigida et aestate non salubris. Advertendum etiam, siqua erunt loca palustria, et propter easdem causas, et quod crescunt animalia quaedam minuta, quae non possunt oculi consequi, et per aera intus in corpus per os ac nares perveniunt atque efficiunt difficilis morbos. Fundanius, Quid potero, inquit, facere, si istius modi mi fundus hereditati obvenerit, quo minus pestilentia noceat? Istuc vel ego possum respondere, inquit Agrius; vendas, quot assibus
<span class="br"></span><span class="lineNumber">3</span><span class="br"></span>possis, aut si nequeas, relinquas. At Scrofa, Vitandum,

</p></section><notes><section class="footnotes"><ul><li class="note" id="note_LCL283_208_1"><a class="footnoteCrossrefLink" href="#target_note_LCL283_208_1" title="Click to highlight in text"><sup class="lineRef">1</sup><span class="italic">item</span> Keil: <span class="italic">ita.</span></a></li><script type="text/javascript">document.getElementById('note_LCL283_208_1').style.display = "none";</script></ul></section></notes></section>