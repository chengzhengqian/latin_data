<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

quo relicta pertica postridie non appareret propter herbam.</p>
<p>VIII. Contra vineam sunt qui putent sumptu fructum devorare. Refert, inquam, quod genus vineae sit, quod sunt multae species eius. Aliae enim humiles ac sine ridicis, ut in Hispania, aliae sublimes, quae appellantur iugatae, ut pleraeque in Italia. Cuius generis<a class="footnoteLink" href="#note_LCL283_198_1" id="target_note_LCL283_198_1"><sup>1</sup></a> nomina duo, pedamenta et iuga. Quibus stat rectis vinea, dicuntur pedamenta; quae transversa iunguntur, iuga; ab eo quoque
<span class="br"></span><span class="lineNumber">2</span><span class="br"></span>vineae iugatae. Iugorum genera fere quattuor, pertica, harundo, restes, vites: pertica, ut in Falerno, harundo, ut in Arpano, restes, ut in Brundisino, vites, ut in Mediolanensi. Iugationis species duae, una derecta, ut in agro Canusino, altera compluviata in longitudinem et latitudinem iugata, ut in Italia pleraeque. Haec ubi domo nascuntur, vinea non metuit sumptum; ubi multa e propinqua
<span class="br"></span><span class="lineNumber">3</span><span class="br"></span>villa, non valde. Primum genus quod dixi maxime quaerit salicta, secundum harundineta, tertium iunceta aut eius generis rem aliquam, quartum arbusta, ubi traduces possint fieri vitium, ut Mediolanenses
faciunt in arboribus, quas vocant opulos,
<span class="br"></span><span class="lineNumber">4</span><span class="br"></span>Canusini in harundulatione<a class="footnoteLink" href="#note_LCL283_198_2" id="target_note_LCL283_198_2"><sup>2</sup></a> in ficis. Pedamentum item fere quattuor generum: unum robustum, quod optimum solet afferri in vineam e querco ac iunipiro et vocatur ridica; alterum palus e pertica, meliore







</p></section><notes><section class="footnotes"><ul><li class="note" id="note_LCL283_198_1"><a class="footnoteCrossrefLink" href="#target_note_LCL283_198_1" title="Click to highlight in text"><sup class="lineRef">1</sup><span class="italic">generis</span> added by Keil.</a></li><script type="text/javascript">document.getElementById('note_LCL283_198_1').style.display = "none";</script><li class="note" id="note_LCL283_198_2"><a class="footnoteCrossrefLink" href="#target_note_LCL283_198_2" title="Click to highlight in text"><sup class="lineRef">2</sup>Schneider: <span class="italic">ardulatione.</span></a></li><script type="text/javascript">document.getElementById('note_LCL283_198_2').style.display = "none";</script></ul></section></notes></section>