<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

dissimilia sunt inter se, aliut alio tempore tuendum et utendum.</p>
<p>LXIII. Tuendi causa promendum id frumentum, quod curculiones exesse incipiunt. Id enim cum promptum est, in sole ponere oportet aquae catinos, quod eo conveniunt, ut ipsi se necent, curculiones. Sub terra qui habent frumentum in iis quos vocant sirus, quod cum periculo introitur recenti apertione, ita ut quibusdam sit interclusa anima, aliquanto post promere, quam aperueris, oportet. Far, quod in spicis condideris per messem et ad usus cibatus expedire velis, promendum hieme, ut in pistrino pisetur ac torreatur.</p>
<p>LXIV. Amurca cum ex olea expressa, qui est umor aquatilis, ac retrimentum conditum in vas fictile. Id quidam sic solent tueri; diebus XV in eo quod est levissimum ac summum deflatum ut traiciant in alia vasa, et hoc isdem intervallis duodeciens sex mensibus proximis item faciant; cum id novissime, potissimum traiciant, cum senescit luna. Tum decocunt in ahenis leni igni, ad duas partes quaad redegerunt. Tum denique ad usum recte promitur.</p>
<p>LXV. Quod mustum conditur in dolium, ut habeamus
vinum, non promendum dum fervet, neque etiam cum processit ita, ut sit vinum factum. Si vetus bibere velis, quod non fit,antequam accesserit annus;<a class="footnoteLink" href="#note_LCL283_298_1" id="target_note_LCL283_298_1"><sup>1</sup></a> anniculum prodit. Si est vero ex eo genere uvae,

</p></section><notes><section class="footnotes"><ul><li class="note" id="note_LCL283_298_1"><a class="footnoteCrossrefLink" href="#target_note_LCL283_298_1" title="Click to highlight in text"><sup class="lineRef">1</sup><span class="italic">accesserit annus</span> Iucundus: <span class="italic">accesserunt.</span></a></li><script type="text/javascript">document.getElementById('note_LCL283_298_1').style.display = "none";</script></ul></section></notes></section>