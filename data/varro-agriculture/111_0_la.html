<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

numquam. Quod similes parentum genuntur, eligendi
et mas et femina cum dignitate ut sit. In mercando item ut ceterae pecudes emptionibus et traditionibus dominum mutant, et de sanitate ac
<span class="br"></span><span class="lineNumber">4</span><span class="br"></span>noxa solet caveri. Commode pascuntur farre et furfuribus
hordeaceis. Admittuntur ante solstitium, ut eodem tempore alterius anni pariant; duodecimo enim mense conceptum semen reddunt. Praegnates opere levant; venter enim labore nationem reddit deteriorem. Marem non deiungunt ab opere, quod remissione laboris fit deterior. In partu eadem fere observant, quae in equis. Secundum partum pullos anno non removent a matre. Proximo anno noctibus patiuntur esse cum his et leniter capistris aliave qua re habent vinctos. Tertio anno domare incipiunt ad eas res, ad quas quisque eos vult habere in usu.
<span class="br"></span><span class="lineNumber">5</span><span class="br"></span>Relinquitur de numero, quorum greges non sane fiunt,nisi ex eis<a class="footnoteLink" href="#note_LCL283_380_1" id="target_note_LCL283_380_1"><sup>1</sup></a> qui onera portant,ideo quod plerique diducuntur ad molas aut ad agri culturam, ubi quid vehendum est, aut etiam ad arandum, ubi levis est terra, ut in Campania. Greges fiunt fere mercatorum,
ut eorum qui e Brundisino aut Apulia asellis dossuariis comportant ad mare oleum aut vinum itemque frumentum aut quid aliut.</p>
<p>VII. Lucienus: Ego quoque adveniens aperiam carceres, inquit, et equos emittere incipiam, nec solum





</p></section><notes><section class="footnotes"><ul><li class="note" id="note_LCL283_380_1"><a class="footnoteCrossrefLink" href="#target_note_LCL283_380_1" title="Click to highlight in text"><sup class="lineRef">1</sup><span class="italic">nisi ex eis</span> Keil: <span class="italic">niestei.</span></a></li><script type="text/javascript">document.getElementById('note_LCL283_380_1').style.display = "none";</script></ul></section></notes></section>