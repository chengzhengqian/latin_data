<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">
aiunt nasci. Quae post tempus nascuntur, fere
<span class="br"></span><span class="lineNumber">8</span><span class="br"></span>vitiosa atque inutilia existunt. Admittere oportet, cum tempus anni venerit, bis die, mane et vespere, per origam; sic appellatur quiqui admittit. Eo enim adiutante, equa alligata, celerius admittuntur, neque equi frustra cupiditate impulsi semen eiciunt. Quaad satis sit admitti, ipsae significant, quod se defendunt. Si fastidium saliendi est, scillae medium conterunt cum aqua ad mellis crassitudinem; tum ea re naturam
equae, cum menses ferunt, tangunt; contra ab
<span class="br"></span><span class="lineNumber">9</span><span class="br"></span>locis equae nares equi tangunt. Tametsi incredibile, quod usu venit, memoriae mandandum. Equus matrem salire cum adduci non posset, cum eum capite obvoluto auriga adduxisset et coegisset matrem
inire, cum descendenti dempsisset ab oculis, ille impetum fecit in eum ac mordicus interfecit.
<span class="br"></span><span class="lineNumber">10</span><span class="br"></span>Cum conceperunt equae, videndum ne aut laborent plusculum aut ne frigidis locis sint, quod algor maxime praegnatibus obest. Itaque in stabulis et umore prohibere oportet humum, clausa habere ostia ac fenestras, et inter singulas a praesepibus intericere longorios, qui eas discernant, ne inter se pugnare possint. Praegnatem neque implere cibo neque esurire
<span class="br"></span><span class="lineNumber">11</span><span class="br"></span>oportet. Alternis qui admittant, diuturniores equas, meliores pullos fieri dicunt, itaque ut restibiles


</p></section><notes></notes></section>