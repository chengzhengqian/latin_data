<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">
fundi, ex una parti apertum, et id ab area, quo et in trituram proruere facile possis et, si nubilare coepit, inde ut rursus celeriter reicere. Fenestras habere oportet ex ea parti, unde commodissime perflari
<span class="br"></span><span class="lineNumber">6</span><span class="br"></span>possit. Fundanius, Fructuosior, inquit, est certe fundus propter aedificia, si potius ad anticorum diligentiam
quam ad horum luxuriam derigas aedificationem.</p>
<p>Illi enim faciebant ad fructum rationem, hi faciunt ad libidines indomitas. Itaque illorum villae rusticae erant maioris preti quam urbanae, quae nunc sunt pleraque contra. Illic laudabatur villa, si habebat culinam rusticam bonam, praesepis laxas, cellam vinariam et oleariam ad modum agri aptam et pavimento proclivi in lacum, quod saepe, ubi conditum novum vinum, orcae in Hispania fervore musti ruptae neque non dolea in Italia. Item cetera ut essent in villa huiusce modi, quae cultura quaereret,<a class="footnoteLink" href="#note_LCL283_214_1" id="target_note_LCL283_214_1"><sup>1</sup></a>
<span class="br"></span><span class="lineNumber">7</span><span class="br"></span>providebant. Nunc contra villam urbanam quam maximam ac politissimam habeant dant operam ac cum Metelli ac Luculli villis pessimo publico aedificatis
certant. Quo hi laborant ut spectent sua aestiva triclinaria ad frigus orientis, hiberna ad solem occidentem, potius quam, ut antiqui, in quam partem cella vinaria aut olearia fenestras haberet, cum fructus in ea vinarius quaerat ad dolia aera frigidiorem, item olearia calidiorem. Item videre oportet, si est collis, nisi quid impedit, ut ibi potissimum
ponatur villa.</p>
</section><notes><section class="footnotes"><ul><li class="note" id="note_LCL283_214_1"><a class="footnoteCrossrefLink" href="#target_note_LCL283_214_1" title="Click to highlight in text"><sup class="lineRef">1</sup><span class="italic">quaereret</span> Iucundus: <span class="italic">quaeret.</span></a></li><script type="text/javascript">document.getElementById('note_LCL283_214_1').style.display = "none";</script></ul></section></notes></section>