<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2">
<h2><span class="ac">Liber Tertius</span></h2>
<p>I. <span class="sc">Cum</span> duae vitae traditae sint hominum, rustica et urbana, quidni, Pinni, dubium non est quin hae non solum loco discretae sint, sed etiam tempore diversam
originem habeant. Antiquior enim multo rustica,
quod fuit tempus, cum rura colerent homines
<span class="br"></span><span class="lineNumber">2</span><span class="br"></span>neque urbem haberent. Etenim vetustissimum oppidum
cum sit traditum Graecum Boeotiae Thebae, quod rex Ogygos aedificarit, in agro Romano Roma, quam Romulus rex; nam in hoc nunc denique est ut dici possit, non cum Ennius scripsit:
septingenti sunt paulo plus aut minus anni, augusto augurio postquam inclita condita Roma est.
<span class="br"></span><span class="lineNumber">3</span><span class="br"></span>Thebae, quae ante cataclysmon Ogygi conditae dicuntur,
eae tamen circiter duo milia annorum et centum
sunt. Quod tempus si referas ad illud principium,
quo agri coli sunt<a class="footnoteLink" href="#note_LCL283_422_1" id="target_note_LCL283_422_1"><sup>1</sup></a> coepti atque in casis et tuguriis habitabant nec murus et porta quid esset sciebant, immani numero annorum urbanos agricolae
<span class="br"></span><span class="lineNumber">4</span><span class="br"></span>praestant. Nec mirum, quod divina natura dedit agros, ars humana aedificavit urbes, cum artes omnes dicantur in Graecia intra mille annorum repertae,

</p></section><notes><section class="footnotes"><ul><li class="note" id="note_LCL283_422_1"><a class="footnoteCrossrefLink" href="#target_note_LCL283_422_1" title="Click to highlight in text"><sup class="lineRef">1</sup><span class="italic">agri coli sunt</span> Iucundus: <span class="italic">agricolae sint.</span></a></li><script type="text/javascript">document.getElementById('note_LCL283_422_1').style.display = "none";</script></ul></section></notes></section>