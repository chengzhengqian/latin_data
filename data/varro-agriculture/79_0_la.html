<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">
esset, in caelo describendo astrologi non appellassent eorum vocabulis signa, quae non modo non dubitarunt
ponere, sed etiam ab iis principibus duodecim signa multi numerant, ab ariete et tauro, cum ea praeponerent Apollini et Herculi. Ii enim dei ea
<span class="br"></span><span class="lineNumber">8</span><span class="br"></span>secuntur, sed appellantur Gemini. Nec satis putarunt
de duodecim signis sextam partem obtinere pecudum nomina, nisi adiecissent, ut quartam tenerent,
capricornum. Praeterea a pecuariis addiderunt
capram, haedos, canes. An non etiam item in mari terraque ab his regionibus notae, in mari, quod nominaverunt a capris Aegaeum pelagus, ad Syriam montem Taurum, in Sabinis Cantherium montem, Bosporum unum Thracium, alterum Cimmerium?
<span class="br"></span><span class="lineNumber">9</span><span class="br"></span>Nonne in terris multa, ut oppidum in Graecia Hippion Argos? Denique non Italia a vitulis, ut scribit Piso? Romanorum vero populum a pastoribus esse ortum quis non dicit? quis Faustulum nescit pastorem fuisse nutricium, qui Romulum et Remum educavit? Non ipsos quoque fuisse pastores obtinebit, quod Parilibus potissimum condidere urbem? Non idem, quod multa etiam nunc ex vetere instituto bubus et ovibus dicitur, et quod aes antiquissimum quod est flatum pecore est notatum, et quod, urbs cum condita est,
<span class="br"></span><span class="lineNumber">10</span><span class="br"></span>tauro et vacca qua essent muri et portae definitum,









</p></section><notes></notes></section>