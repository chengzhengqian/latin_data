<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

dixi scripta et proposita habere in villa oportet, maxime ut vilicus norit.</p>
<p>XXXVII. Dies lunares quoque observandi, qui quodam modo bipertiti, quod a nova luna crescit ad plenam et inde rursus ad novam lunam decrescit, quaad veniat ad intermenstruum, quo die dicitur luna esse extrema et prima; a quo eum diem Athenis appellant
ἕνην καὶ νέαν, τριακάδα alii. Quaedam facienda in agris potius crescente luna quam senescente, quaedam
contra quae metas, ut frumenta et caeduas silvas.
<span class="br"></span><span class="lineNumber">2</span><span class="br"></span>Ego istaec, inquit Agrasius, non solum in ovibus tondendis, sed in meo capillo a patre acceptum servo, ni crescente luna tondens calvos fiam. Agrius, Quem ad modum, inquit, luna quadripertita? Et
<span class="br"></span><span class="lineNumber">3</span><span class="br"></span>quid ea divisio ad agros pollet? Tremelius, Numquam
rure audisti, inquit, octavo Ianam lunam et crescentem et contra senescentem, et quae crescente luna fieri oporteret, tamen quaedam melius fieri post octavo Ianam lunam quam ante? Et siquae senescente
fieri conveniret, melius, quanto minus haberet ignis id astrum? Dixi de quadripertita forma in cultura agri.</p>
<p><span class="br"></span><span class="lineNumber">4</span><span class="br"></span>Stolo, Est altera, inquit, temporum divisio coniuncta
quodam modo cum sole et luna sexpertita,




</p></section><notes></notes></section>