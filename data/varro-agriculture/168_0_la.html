<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

istuc magis θρᾳκικῶς<a class="footnoteLink" href="#note_LCL283_494_1" id="target_note_LCL283_494_1"><sup>1</sup></a> fieri vidi. Nam silva erat, ut dicebat, supra quinquaginta iugerum maceria saepta, quod non leporarium, sed therotrophium appellabat. Ibi erat locus excelsus, ubi tricilinio posito cenabamus,
<span class="br"></span><span class="lineNumber">3</span><span class="br"></span>quo Orphea vocari iussit. Qui cum eo venisset cum stola et cithara cantare esset iussus, bucina inflavit, ut tanta circumfluxerit nos cervorum aprorum et ceterarum quadripedum multitudo, ut non minus formosum mihi visum sit spectaculum, quam in Circo Maximo aedilium sine Africanis bestiis cum fiunt venationes.</p>
<p>XIV. Axius, Tuas partes, inquit, sublevavit Appius, O Merula noster. Quod ad venationem pertinet, breviter secundus trasactus est actus, nec de cochleis ac gliribus quaero, quod relicum est; neque enim magnum molimentum esse potest. Non istuc tam simplex est, inquit Appius, quam tu putas, O Axi noster. Nam et idoneus sub dio sumendus locus cochleariis, quem circum totum aqua claudas, ne, quas ibi posueris ad partum, non liberos earum, sed
<span class="br"></span><span class="lineNumber">2</span><span class="br"></span>ipsas quaeras. Aqua, inquam, finiendae, ne fugitivarius sit parandus. Locus is melior, quem et non coquit sol et tangit ros. Qui si naturalis non est, ut fere non sunt in aprico loco, neque habeas in opaco ubi facias, ut sunt sub rupibus ac montibus, quorum






</p></section><notes><section class="footnotes"><ul><li class="note" id="note_LCL283_494_1"><a class="footnoteCrossrefLink" href="#target_note_LCL283_494_1" title="Click to highlight in text"><sup class="lineRef">1</sup>Keil’s emendation for <span class="italic">magis tragicos</span> of the first edition. The MSS. have <span class="italic">magistracicos</span> and <span class="italic">magistraicos.</span></a></li><script type="text/javascript">document.getElementById('note_LCL283_494_1').style.display = "none";</script></ul></section></notes></section>