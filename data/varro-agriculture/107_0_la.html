<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

non solum meliores totius Graeciae, sed etiam quam Italiae. Tametsi quidam de Italicis, quos propter amplitudinem praestare dicunt, victimas faciunt atque ad deorum servant supplicia, qui sine dubio ad res divinas propter dignitatem amplitudinis et coloris praeponendi. Quod eo magis fit, quod albi in Italia non tam frequentes quam in Thracia ad μέλανα κόλπον, ubi alio colore pauci. Eos cum emimus domitos, stipulamur sic: “illosce boves sanos
<span class="br"></span><span class="lineNumber">11</span><span class="br"></span>esse noxisque praestari”; cum emimus indomitos, sic: “illosce iuvencos sanos recte deque pecore sano esse noxisque praestari spondesne?” Paulo verbosius
haec, qui Manili actiones secuntur lanii, qui ad cultrum bovem emunt; qui ad altaria, hostiae sanitatem
non solent stipulari.</p>
<p>Pascuntur armenta commodissime in nemoribus, ubi virgulta et frons multa; hieme cum hibernant secundum mare, aestu abiguntur in montes frondosos.
<span class="br"></span><span class="lineNumber">12</span><span class="br"></span>Propter feturam haec servare soleo. Ante admissuram
mensem unum ne cibo et potione se impleant, quod existimantur facilius macrae concipere. Contra tauros duobus mensibus ante admissuram herba et palea ac faeno facio pleniores et a feminis secerno. Habeo tauros totidem, quot Atticus, ad matrices LXX duo, unum anniculum, alterum bimum. Haec




</p></section><notes></notes></section>