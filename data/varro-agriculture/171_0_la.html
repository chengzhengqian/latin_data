<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

audi. Merula, ut cetera fecit, historicos quae sequi melitturgoe soleant demonstrabit.</p>
<p><span class="br"></span><span class="lineNumber">4</span><span class="br"></span>Primum apes nascuntur partim ex apibus, partim ex bubulo corpore putrefacto. Itaque Archelaus in epigrammate ait eas esse</p>
<blockquote><p><span class="line">βοὸς φθιμένης πεπλανημένα τέκνα,</span><span class="linebreak"></span></p></blockquote>
<p class="noindent">idem</p>
<blockquote><p><span class="line">ἵππων μὲν σφῆκες γενεά, μόσχων δὲ μέλισσαι.</span><span class="linebreak"></span></p></blockquote>
<p class="noindent">Apes non sunt solitaria natura, ut aquilae, sed ut homines. Quod si in hoc faciunt etiam graculi, at non idem, quod hic societas operis et aedificiorum, quod illic non est, hic ratio atque ars, ab his opus facere discunt, ab his aedificare, ab his cibaria condere.
<span class="br"></span><span class="lineNumber">5</span><span class="br"></span>Tria enim harum: cibus, domus, opus, neque idem quod cera cibus, nec quod mel, nec quod domus. Non in favo sex angulis cella, totidem quot habet ipsa pedes? Quod geometrae hexagonon fieri in orbi rutundo ostendunt, ut plurimum loci includatur. Foris pascuntur, intus opus faciunt, quod dulcissimum quod est, et deis et hominibus est acceptum, quod favus venit in altaria et mel ad principia convivi et
<span class="br"></span><span class="lineNumber">6</span><span class="br"></span>in secundam mensam administratur. Haec ut hominum civitates, quod hic est et rex et imperium et societas. Secuntur omnia pura. Itaque nulla harum adsidit in loco inquinato aut eo qui male oleat, neque etiam in eo qui bona olet unguenta. Itaque iis




</p></section><notes></notes></section>