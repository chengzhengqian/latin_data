<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

alia, quae servari possunt, ut tum vendas, cum caritas est. Saepe enim diutius servata non modo usuram adiciunt, sed etiam fructum duplicant, si tempore promas.</p>
<p><span class="br"></span><span class="lineNumber">2</span><span class="br"></span>Cum haec diceret, venit libertus aeditumi ad nos flens et rogat ut ignoscamus, quod simus retenti, et ut ei in funus postridie prodeamus. Omnes consurgimus
ac simul exclamamus, “Quid? in funus? quod funus? quid est factum?” Ille flens narrat ab nescio quo percussum cultello concidisse, quem qui esset animadvertere in turba non potuisse, sed tantum
<span class="br"></span><span class="lineNumber">3</span><span class="br"></span>modo exaudisse vocem, perperam fecisse. Ipse cum patronum domum sustulisset et pueros dimisisset,
ut medicum requirerent ac mature adducerent, quod potius illut administrasset, quam ad nos venisset,
aecum esse sibi ignosci. Nec si eum servare non potuisset, quin non multo post animam efflaret, tamen putare se fecisse recte. Non moleste ferentes descendimus de aede et de casu humano magis querentes, quam admirantes id Romae factum, discedimus
omnes.</p>
</section><notes></notes></section>