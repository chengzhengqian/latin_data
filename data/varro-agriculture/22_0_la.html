<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">
<span class="br"></span><span class="lineNumber">7</span><span class="br"></span>Italia utuntur Reatini. Haec ideo varietas maxime, quod terra cuius modi sit refert. Ubi enim natura umida, ibi altius vitis tollenda, quod in partu et alimonio vinum non ut in calice quaerit aquam, sed solem. Itaque ideo, ut arbitror, primum e vinea in arbores escendit vitis.</p>
<p>IX. Terra, inquam, cuius modi sit refert et ad quam rem bona aut non bona sit. Ea<a class="footnoteLink" href="#note_LCL283_202_1" id="target_note_LCL283_202_1"><sup>1</sup></a> tribus modis dicitur, communi et proprio et mixto. Communi, ut cum dicimus
orbem terrae et terram Italiam aut quam aliam. In ea enim et lapis et harena et cetera eius generis sunt in nominando comprensa. Altero modo dicitur terra proprio nomine, quae nullo alio vocabulo neque
<span class="br"></span><span class="lineNumber">2</span><span class="br"></span>cognomine adiecto appellatur. Tertio modo dicitur terra, quae est mixta, in qua seri potest quid et nasci, ut argillosa aut lapidosa, sic aliae, cum in hac species non minus sint multae quam in illa communi propter admixtiones. In illa enim cum sint dissimili vi ac potestate partes permultae, in quis lapis, marmor, rudus, harena, sabulo, argilla, rubrica, pulvis, creta, cinis,<a class="footnoteLink" href="#note_LCL283_202_2" id="target_note_LCL283_202_2"><sup>2</sup></a> carbunculus, id est quae sole perferve ita fit,
<span class="br"></span><span class="lineNumber">3</span><span class="br"></span>ut radices satorum comburat, ab iis quae proprio nomine dicitur terra, cum est admixta ex iis generibus aliqua re, dicitur aut cretosa . . .<a class="footnoteLink" href="#note_LCL283_202_3" id="target_note_LCL283_202_3"><sup>3</sup></a> sic ab aliis generum discriminibus mixta. Horum varietatis ita genera haec, ut praeterea subtiliora sint alia, minimum in singula facie terna, quod alia terra est valde lapidosa, alia mediocriter, alia prope pura. Sic de aliis generibus reliquis admixtae terrae tres gradus






</p></section><notes><section class="footnotes"><ul><li class="note" id="note_LCL283_202_1"><a class="footnoteCrossrefLink" href="#target_note_LCL283_202_1" title="Click to highlight in text"><sup class="lineRef">1</sup><span class="italic">Ea</span> Iucundus: <span class="italic">et a.</span></a></li><script type="text/javascript">document.getElementById('note_LCL283_202_1').style.display = "none";</script><li class="note" id="note_LCL283_202_2"><a class="footnoteCrossrefLink" href="#target_note_LCL283_202_2" title="Click to highlight in text"><sup class="lineRef">2</sup><span class="italic">cinis</span> Keil: <span class="italic">ignis.</span></a></li><script type="text/javascript">document.getElementById('note_LCL283_202_2').style.display = "none";</script><li class="note" id="note_LCL283_202_3"><a class="footnoteCrossrefLink" href="#target_note_LCL283_202_3" title="Click to highlight in text"><sup class="lineRef">3</sup>A word has been lost.</a></li><script type="text/javascript">document.getElementById('note_LCL283_202_3').style.display = "none";</script></ul></section></notes></section>