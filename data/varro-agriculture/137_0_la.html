<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

eorum aedificia, qui habitant extra portam Flumentanam
aut in Aemilianis.</p>
<p><span class="br"></span><span class="lineNumber">7</span><span class="br"></span>Appius subridens, Quoniam ego ignoro, inquit, quid sit villa, velim me doceas, ne labar imprudentia, quod volo emere a M. Seio in Ostiensi villam. Quod si ea aedificia villae non sunt, quae asinum tuum, quem mihi quadraginta milibus emptum ostendebas aput te, non habent, metuo ne pro villa emam
<span class="br"></span><span class="lineNumber">8</span><span class="br"></span>in litore Seianas aedes. Quod aedificium hic me Lucius Merula impulit ut cuperem habere, cum diceret nullam se accepisse villam, qua magis delectatus esset, cum apud eum dies aliquot fuisset; nec tamen ibi se vidisse tabulam pictam neque signum aheneum aut marmoreum ullum, nihilo magis torcula vasa vindemiatoria
<span class="br"></span><span class="lineNumber">9</span><span class="br"></span>aut serias olearias aut trapetas. Axius aspicit Merulam et, Quid igitur, inquit, est ista villa, si nec urbana habet ornamenta neque rustica membra?
Quoi ille; Num minus villa tua erit ad angulum Velini, quam neque pictor neque tector vidit umquam,
quam in Rosia quae est polita opere tectorio eleganter, quam dominus habes communem cum
<span class="br"></span><span class="lineNumber">10</span><span class="br"></span>asino? Cum significasset nutu nihilo minus esse villam eam quae esset simplex rustica, quam eam quae esset utrumque, et ea et urbana, et rogasset, quid ex iis rebus colligeret, Quid? inquit, si propter pastiones tuus fundus in Rosia probandus sit, et





</p></section><notes></notes></section>