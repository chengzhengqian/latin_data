<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

medias facere angustissimas, ut figuram imitentur
<span class="br"></span><span class="lineNumber">16</span><span class="br"></span>earum. Vitiles fimo bubulo oblinunt intus et extra, ne asperitate absterreantur, easque alvos ita collocant
in mutulis parietis, ut ne agitentur neve inter se contingant, cum in ordinem sint positae. Sic intervallo interposito alterum et tertium ordinem infra faciunt et aiunt potius hinc demi oportere, quam addi quartum. Media alvo, qua introeant apes, faciunt
<span class="br"></span><span class="lineNumber">17</span><span class="br"></span>foramina parva dextra ac sinistra. Ad extremam,<a class="footnoteLink" href="#note_LCL283_508_1" id="target_note_LCL283_508_1"><sup>1</sup></a> qua mellarii favum eximere possint, opercula imponunt. Alvi optimae fiunt corticeae, deterrimae fictiles, quod et frigore hieme et aestate calore vehementissime haec commoventur. Verno tempore et aestivo fere ter in mense mellarius inspicere debet fumigans leniter<a class="footnoteLink" href="#note_LCL283_508_2" id="target_note_LCL283_508_2"><sup>2</sup></a> eas et ab spurcitiis purgare alvum
<span class="br"></span><span class="lineNumber">18</span><span class="br"></span>et vermiculos eicere. Praeterea ut animadvertat ne reguli plures existant; inutiles enim fiunt propter seditiones. Et quidam dicunt, tria genera cum sint ducum in apibus, niger ruber varius, ut Menecrates scribit, duo, niger et varius, qui ita melior, ut expediat mellario, cum duo sint in eadem alvo, interficere nigrum, cum sit cum altero rege, esse seditiosum et corrumpere alvom, quod fuget aut cum multitudine
<span class="br"></span><span class="lineNumber">19</span><span class="br"></span>fugetur. De reliquis apibus optima est parva varia rutunda. Fur qui vocabitur, ab aliis fucus, est ater
 






</p></section><notes><section class="footnotes"><ul><li class="note" id="note_LCL283_508_1"><a class="footnoteCrossrefLink" href="#target_note_LCL283_508_1" title="Click to highlight in text"><sup class="lineRef">1</sup><span class="italic">extremam</span> Keil: <span class="italic">extrema.</span></a></li><script type="text/javascript">document.getElementById('note_LCL283_508_1').style.display = "none";</script><li class="note" id="note_LCL283_508_2"><a class="footnoteCrossrefLink" href="#target_note_LCL283_508_2" title="Click to highlight in text"><sup class="lineRef">2</sup><span class="italic">leniter</span> Keil: <span class="italic">leviter.</span></a></li><script type="text/javascript">document.getElementById('note_LCL283_508_2').style.display = "none";</script></ul></section></notes></section>