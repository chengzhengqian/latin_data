<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2">
<p>XL. Primum semen, quod est principium genendi, id duplex, unum quod latet nostrum sensum, alterum quod apertum. Latet, si sunt semina in aere, ut ait physicos Anaxagoras, et si aqua, quae influit in agrum, inferre solet, ut scribit Theophrastus. Illud quod apparet ad agricolas, id videndum diligenter. Quaedam enim ad genendum propensa<a class="footnoteLink" href="#note_LCL283_266_1" id="target_note_LCL283_266_1"><sup>1</sup></a> usque adeo parva, ut sint obscura, ut cupressi. Non enim galbuli qui nascuntur, id est tamquam pilae parvae corticiae,
<span class="br"></span><span class="lineNumber">2</span><span class="br"></span>id semen, sed in iis intus. Primigenia semina dedit natura, reliqua invenit experientia coloni. Prima quae sine colono, priusquam sata, nata; secunda quae ex iis collecta neque, priusquam sata, nata. Prima semina videre oportet ne vetustate sint exsucta aut ne sint admixta aut ne propter similitudinem sint adulterina. Semen vetus tantum valet in quibusdam rebus, ut naturam commutet. Nam ex semine brassicae vetere sato nasci aiunt rapa et contra
<span class="br"></span><span class="lineNumber">3</span><span class="br"></span>ex raporum brassicam. Secunda semina videre oportet ne, unde tollas, nimium cito aut tarde tollas. Tempus enim idoneum, quod scribit Theophrastus,
vere et autumno et caniculae exortu, neque omnibus locis ac generibus idem. In sicco et macro loco et argilloso vernum tempus idoneum, quo minus habet umoris: in terra bona ac pingui autumno, quod vere multus umor, quam sationem





</p></section><notes><section class="footnotes"><ul><li class="note" id="note_LCL283_266_1"><a class="footnoteCrossrefLink" href="#target_note_LCL283_266_1" title="Click to highlight in text"><sup class="lineRef">1</sup><span class="italic">propensa</span> Scb√∂ll; <span class="italic">propterea.</span></a></li><script type="text/javascript">document.getElementById('note_LCL283_266_1').style.display = "none";</script></ul></section></notes></section>