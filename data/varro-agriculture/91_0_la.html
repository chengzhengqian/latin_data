<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

fiscellas e iunco aliave qua re quod alligant ad naturam; commodius servantur, si secretas pascunt.</p>
<p><span class="br"></span><span class="lineNumber">15</span><span class="br"></span>In nutricatu, cum parere coeperunt, inigunt in stabula, eaque habent ad eam rem seclusa, ibique nata recentia ad ignem prope ponunt, quaad convaluerunt.
Biduum aut triduum retinent, dum adcognoscant
matrem agni et pabulo se saturent. Deinde matres cum grege pastum prodeunt, retinent agnos, ad quos cum reductae ad vesperum, aluntur lacte et rursus discernuntur, ne noctu a matribus conculcentur.
Hoc item faciunt mane, antequam matres in
<span class="br"></span><span class="lineNumber">16</span><span class="br"></span>pabulum exeant, ut agni satulli fiant lacte. Circiter decem dies cum praeterierunt, palos offigunt et ad eos alligant libro aut qua alia re levi distantes, ne toto die cursantes inter se teneri delibent aliquid membrorum. Si ad matris mammam non accedet, admovere oportet et labra agni unguere buturo aut adipe suilla et olfacere labra lacte. Diebus post paucis obicere iis viciam molitam aut herbam teneram,
antequam exeunt pastum et cum reverterunt.
<span class="br"></span><span class="lineNumber">17</span><span class="br"></span>Et sic nutricantur, quaad facti sunt quadrimestres. Interea matres eorum iis temporibus non mulgent quidam; qui id melius, omnino perpetuo, quod et lanae plus ferunt et agnos plures. Cum depulsi sunt agni a matribus, diligentia adhibenda est, ne desiderio
senescant. Itaque deliniendum in nutricatu pabuli bonitate et a frigore et aestu ne quid laboret


</p></section><notes></notes></section>