<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

nutricatu credens nihil desiderari, Dicam, inquit, de fructibus maturis capiendis. Primum de pratis summissis
herba, cum crescere desiit et aestu arescit, subsecari falcibus debet et, quaad perarescat, furcillis
versari; cum peraruit, de his manipulos fieri ac vehi ad villam; tum de pratis stipulam rastellis
<span class="br"></span><span class="lineNumber">2</span><span class="br"></span>eradi atque addere faenisiciae cumulum. Quo facto sicilienda prata, id est falcibus consectanda quae faenisices praeterierunt ac quasi herba tuberosum reliquerunt campum. A qua sectione arbitror dictum sicilire pratum.</p>
<p>L. Messis proprio nomine dicitur in iis quae metimur,
maxime in frumento, et ab eo esse vocabulo declinata. Frumenti tria genera sunt messionis, unum, ut in Umbria, ubi falce secundum terram succidunt stramentum et manipulum, ut quemque subsicuerunt, ponunt in terra. Ubi eos fecerunt multos, iterum eos percensent ac de singulis secant inter spicas et stramentum. Spicas coiciunt in corbem
atque in aream mittunt, stramenta relincunt
<span class="br"></span><span class="lineNumber">2</span><span class="br"></span>in segete, unde tollantur in acervum. Altero modo metunt, ut in Piceno, ubi ligneum habent incurvum bacillum, in quo sit extremo serrula ferrea. Haec cum comprendit fascem spicarum, desecat et stramenta
stantia in segeti relinquit, ut postea subsecentur.
Tertio modo metitur, ut sub urbe Roma et locis plerisque, ut stramentum medium subsicent, quod manu sinistra summum prendunt; a quo medio


</p></section><notes></notes></section>