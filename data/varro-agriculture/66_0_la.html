<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

harundine potius quam pertica feriantur; gravior enim plaga medicum quaerit. Qui quatiet, ne adversam
<span class="br"></span><span class="lineNumber">3</span><span class="br"></span>caedat; saepe enim ita percussa olea secum defert de ramulo plantam, quo facto fructum amittunt posteri
anni. Nec haec non minima causa, quod oliveta dicant alternis annis non ferre fructus aut non aeque
<span class="br"></span><span class="lineNumber">4</span><span class="br"></span>magnos. Olea ut uva per idem bivium redit in villam, alia ad cibum, alia ut eliquescat ac non solum corpus intus unguat sed etiam extrinsecus. Itaque dominum et in balneas et gymnasium sequitur.
<span class="br"></span><span class="lineNumber">5</span><span class="br"></span>Haec, de qua fit oleum, congeri solet acervatim in dies singulos in tabulata, ut ibi mediocriter fracescat, ac primus quisque acervos demittatur per serias ac
vasa olearia ad trapetas, quae res molae oleariae ex
<span class="br"></span><span class="lineNumber">6</span><span class="br"></span>duro et aspero lapide. Olea lecta si nimium diu fuit in acervis, caldore fracescit et oleum foetidum fit. Itaque si nequeas mature conficere, in acervis
<span class="br"></span><span class="lineNumber">7</span><span class="br"></span>iactando ventilare oportet. Ex olea fructus duplex: oleum, quod omnibus notum, et amurca, cuius utilitatem
quod ignorant plerique, licet videre e torculis oleariis fluere in agros ac non solum denigrare terram, sed multitudine facere sterilem; cum is umor modicus
cum ad multas res tum ad agri culturam pertineat vehementer, quod circum arborum radices infundi solet, maxime ad oleam, et ubicumque in agro herba nocet.</p>
</section><notes></notes></section>