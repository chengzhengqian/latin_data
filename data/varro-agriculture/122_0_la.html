<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

esse ternos menses. In fetura dandum potius hordeacios
quam triticios panes; magis enim eo aluntur
<span class="br"></span><span class="lineNumber">12</span><span class="br"></span>et lactis praebent maiorem facultatem. In nutricatu secundum partum, si plures sunt, statim eligere oportet quos habere velis, reliquos abicere. Quam paucissimos reliqueris, tam optimi in alendo fiunt propter copiam lactis. Substernitur eis acus aut quid item aliut, quod molliore cubili facilius educentur. Catuli diebus XX videre incipiunt. Duobus mensibus primis a partu non diiunguntur a matre, sed minutatim desuefiunt. Educunt eos plures in unum locum et inritant ad pugnandum, quo fiunt acriores, neque defatigari patiuntur, quo fiunt segniores.
<span class="br"></span><span class="lineNumber">13</span><span class="br"></span>Consue quoque faciunt ut alligari possint primum levibus vinclis; quae si abrodere conantur, ne id consuescant facere, verberibus eos deterrere solent. Pluviis diebus cubilia substernenda fronde aut pabulo duabus de causis: ut ne oblinantur aut perfrigescant.
<span class="br"></span><span class="lineNumber">14</span><span class="br"></span>Quidam eos castrant, quod eo minus putant relinquere gregem; quidam non faciunt, quod eos credunt minus acres fieri. Quidam nucibus Graecis in aqua tritis perungunt aures et inter digitos, quod muscae et ricini et pulices soleant, si hoc unguine non sis
<span class="br"></span><span class="lineNumber">15</span><span class="br"></span>usus, ea exulcerare. Ne vulnerentur a bestiis, imponuntur
his collaria, quae vocantur melium, id est cingulum circum collum ex corio firmo cum clavulis
</p></section><notes></notes></section>