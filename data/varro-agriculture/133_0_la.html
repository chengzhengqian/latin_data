<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

agri numquam non fuerint in terris qui coli possint. Neque solum antiquior cultura agri, sed etiam melior. Itaque non sine causa maiores nostri ex urbe in agros redigebant suos cives, quod et in pace a rusticis Romanis alebantur et in bello ab his allevabantur.<a class="footnoteLink" href="#note_LCL283_424_1" id="target_note_LCL283_424_1"><sup>1</sup></a>
<span class="br"></span><span class="lineNumber">5</span><span class="br"></span>Nec sine causa terram eandem appellabant matrem et Cererem, et qui eam colerent, piam et utilem agere vitam credebant atque eos solos reliquos esse ex stirpe Saturni regis. Cui consentaneum est, quod initia vocantur potissimum ea quae Cereri fiunt sacra.
<span class="br"></span><span class="lineNumber">6</span><span class="br"></span>Nec minus oppidi quoque nomen Thebae indicat antiquiorem esse agrum, quod ab agri genere, non a conditore nomen ei est impositum. Nam lingua prisca et in Graecia Aeolis Boeoti sine afflatu vocant collis tebas, et in Sabinis, quo e Graecia venerunt Pelasgi, etiam nunc ita dicunt, cuius vestigium in agro Sabino via Salaria non longe a Reate miliarius
<span class="br"></span><span class="lineNumber">7</span><span class="br"></span>clivus cum appellatur tebae. Agri culturam primo propter paupertatem maxime indiscretam habebant, quod a pastoribus qui erant orti in eodem agro et serebant et pascebant; quae postea creverunt peculia<a class="footnoteLink" href="#note_LCL283_424_2" id="target_note_LCL283_424_2"><sup>2</sup></a> diviserunt, ac factum ut dicerentur alii








</p></section><notes><section class="footnotes"><ul><li class="note" id="note_LCL283_424_1"><a class="footnoteCrossrefLink" href="#target_note_LCL283_424_1" title="Click to highlight in text"><sup class="lineRef">1</sup><span class="italic">allevabantur</span> Ellis: <span class="italic">alebantur.</span></a></li><script type="text/javascript">document.getElementById('note_LCL283_424_1').style.display = "none";</script><li class="note" id="note_LCL283_424_2"><a class="footnoteCrossrefLink" href="#target_note_LCL283_424_2" title="Click to highlight in text"><sup class="lineRef">2</sup><span class="italic">peculia</span> Iucundus: <span class="italic">pecunia.</span></a></li><script type="text/javascript">document.getElementById('note_LCL283_424_2').style.display = "none";</script></ul></section></notes></section>