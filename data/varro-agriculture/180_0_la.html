<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2">
<p><span class="br"></span><span class="lineNumber">32</span><span class="br"></span>Quod ad pastiones pertinere sum ratus quoniam dixi, nunc iam, quoius causa adhibetur ea cura, de fructu dicam. Eximendorum favorum signum sumunt ex ipsis † uiris alvos habeat nem congerminarit †<a class="footnoteLink" href="#note_LCL283_518_1" id="target_note_LCL283_518_1"><sup>1</sup></a> coniecturam
capiunt, si intus faciunt bombum et, cum intro eunt ac foras, trepidant et si, opercula alvorum cum remoris, favorum foramina obducta videntur
<span class="br"></span><span class="lineNumber">33</span><span class="br"></span>membranis, cum sint repleti melle. In eximendo quidam dicunt oportere ita ut novem partes tollere, decumam relinquere; quod si omne eximas, fore ut discedant. Alii hoc plus relincunt, quam dixi. Ut in aratis qui faciunt restibiles segetes, plus tollunt frumenti ex intervallis, sic in alvis, si non quotannis eximas aut non aeque multum, et magis his assiduas
<span class="br"></span><span class="lineNumber">34</span><span class="br"></span>habeas apes et magis fructuosas. Eximendorum favorum primum putant esse tempus vergiliarum exortu, secundum aestate acta, antequam totus exoriatur arcturus, tertium post vergiliarum occasum, et ita, si fecunda sit alvos, ut ne plus tertia pars eximatur mellis, reliquum ut hiemationi relinquatur; sin alvus non sit fertilis, ne quid eximatur. Exemptio cum est maior, neque universam neque palam facere oportet, ne deficiant animum. Favi qui eximuntur, siqua pars nihil habet aut habet incunatum, cultello
<span class="br"></span><span class="lineNumber">35</span><span class="br"></span>praesicatur. Providendum ne infirmiores a valentioribus
opprimantur, eo enim minuitur fructus; itaque imbecilliores secretas subiciunt sub alterum






</p></section><notes><section class="footnotes"><ul><li class="note" id="note_LCL283_518_1"><a class="footnoteCrossrefLink" href="#target_note_LCL283_518_1" title="Click to highlight in text"><sup class="lineRef">1</sup>This is perhaps the most corrupt passage in the whole work, and editors have struggled with it in vain.</a></li><script type="text/javascript">document.getElementById('note_LCL283_518_1').style.display = "none";</script></ul></section></notes></section>