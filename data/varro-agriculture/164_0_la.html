<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

viride consectum minutatim ex aqua in vas aliquod. Cum autem sunt inclusi in haras aut speluncas, ut dixi, viceni, obiciunt iis polentam hordeaceam aut farraginem herbamve teneram aliquam concisam. <span class="br"></span><span class="lineNumber">7</span><span class="br"></span>Ad saginandum eligunt pullos circiter sesquimensem<a class="footnoteLink" href="#note_LCL283_486_1" id="target_note_LCL283_486_1"><sup>1</sup></a> qui sunt nati; eos includunt in saginario ibique polentam et pollinem aqua madefacta dant cibum, ita ut ter die saturent. Secundum cibum large ut bibant faciunt potestatem. Sic curati circiter duobus
mensibus fiunt pingues. Quotienscumque sumpserunt,
locus solet purgari, quod amant locum purum neque ipsi ullum, ubi fuerunt, relincunt purum.</p>
<p>XI. Qui autem volunt greges anatium habere ac constituere nessotrophion, primum locum, quoi est facultas, eligere oportet palustrem, quod eo maxime delectantur; si id non, potissimum ibi, ubi sit naturalis aut lacus aut stagnum aut manu facta
<span class="br"></span><span class="lineNumber">2</span><span class="br"></span>piscina, quo gradatim descendere possint. Saeptum altum esse oportet, ubi versentur, ad pedes quindecim,
ut vidistis ad villam Sei, quod uno ostio claudatur. Circum totum parietem intrinsecus crepido
lata, in qua secundum parietem sint tecta cubilia, ante ea vestibulum earum exaequatum tectorio opere testaceo. In eo perpetua canalis, in quam et cibus imponitur iis et immittitur aqua; sic
<span class="br"></span><span class="lineNumber">3</span><span class="br"></span>enim cibum capiunt. Omnes parietes tectorio levigantur,
ne faeles aliave quae bestia introire ad nocendum
possit, idque saeptum totum rete grandibus maculis integitur, ne eo involare aquila possit neve





</p></section><notes><section class="footnotes"><ul><li class="note" id="note_LCL283_486_1"><a class="footnoteCrossrefLink" href="#target_note_LCL283_486_1" title="Click to highlight in text"><sup class="lineRef">1</sup><span class="italic">sesquimensem</span> Keil: <span class="italic">sesquimense</span> AB, <span class="italic">sexquimense</span> P.</a></li><script type="text/javascript">document.getElementById('note_LCL283_486_1').style.display = "none";</script></ul></section></notes></section>