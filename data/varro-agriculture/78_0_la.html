<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

in locis multis genera pecudum ferarum sunt aliquot, ab ovibus, ut in Phrygia, ubi greges videntur complures,
in Samothrace caprarum, quas Latine rotas appellant. Sunt enim in Italia circum Fiscellum et Tetricam montes multae. De subus nemini ignotum,
nisi qui apros non putat sues vocari. Boves perferi etiam nunc sunt multi in Dardanica et Maedica et Thracia, asini feri in Phrygia et Lycaonia, equi feri in Hispania citeriore regionibus aliquot.</p>
<p><span class="br"></span><span class="lineNumber">6</span><span class="br"></span>Origo, quam dixi; dignitas, quam dicam. De antiquis illustrissimus quisque pastor erat, ut ostendit et Graeca et Latina lingua et veteres poetae, qui alios vocant polyarnas, alios polymelos, alios polybutas; qui ipsas pecudes propter caritatem aureas habuisse pelles tradiderunt, ut Argis, Atreus quam sibi Thyesten subduxe queritur; ut in Colchide ad Aeetam, ad cuius arietis pellem profecti regio genere dicuntur Argonautae; ut in Libya ad Hesperidas, unde aurea mala, id est secundum antiquam consuetudinem
capras et oves, Hercules ex Africa in Graeciam exportavit. Ea enim a sua voce Graeci
<span class="br"></span><span class="lineNumber">7</span><span class="br"></span>appellarunt mela. Nec multo secus nostri ab eadem voce, sed ab alia littera (vox earum non me, sed be sonare videtur), oves baelare<a class="footnoteLink" href="#note_LCL283_314_1" id="target_note_LCL283_314_1"><sup>1</sup></a> vocem efferentes, e quo post balare dicunt extrita littera, ut in multis. Quod si apud antiquos non magnae dignitatis pecus






</p></section><notes><section class="footnotes"><ul><li class="note" id="note_LCL283_314_1"><a class="footnoteCrossrefLink" href="#target_note_LCL283_314_1" title="Click to highlight in text"><sup class="lineRef">1</sup><span class="italic">baelare</span> Friedrich: <span class="italic">balare.</span></a></li><script type="text/javascript">document.getElementById('note_LCL283_314_1').style.display = "none";</script></ul></section></notes></section>