<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

inimicum. Haec enim si intra clausum in consaepto et sub dio, furem modo non metuunt, adversus tempestatem
<span class="br"></span><span class="lineNumber">3</span><span class="br"></span>nocentem non resistunt. Cohortes in fundo magno duae aptiores: una ut interdius<a class="footnoteLink" href="#note_LCL283_212_1" id="target_note_LCL283_212_1"><sup>1</sup></a> compluvium habeat lacum, ubi aqua saliat, qui intra stylobatas, cum velit, sit semipiscina. Boves enim ex arvo aestate reducti hic bibunt, hic perfunduntur, nec minus e pabulo cum redierunt anseres, sues, porci. In cohorte exteriore lacum esse oportet, ubi maceretur
lupinum,item alia quae demissa in aquam ad usum
<span class="br"></span><span class="lineNumber">4</span><span class="br"></span>aptiora fiunt. Cohors exterior crebro operta stramentis
ac palea occulcata pedibus pecudum fit ministra fundo, ex ea quod evehatur. Secundum villam duo habere oportet stercilina aut unum bifariam divisum. Alteram enim partem fieri oportet novam, alteram veterem tolli in agrum, quod enim quam recens quod confracuit melius. Nec non stercilinum melius illud, cuius latera et summum virgis ac fronde vindicatum a sole. Non enim sucum, quem quaerit terra, solem ante exugere oportet. Itaque periti, qui possunt, ut eo aqua influat eo nomine faciunt (sic enim maxime retinetur sucus) in eoque quidam sellas familiaricas ponunt.
<span class="br"></span><span class="lineNumber">5</span><span class="br"></span>Aedificium facere oportet, sub quod tectum totam fundi subicere possis messem, quod vocant quidam nubilarium. Id secundum aream faciendum, ubi triturus sis frumentum, magnitudine pro modo




</p></section><notes><section class="footnotes"><ul><li class="note" id="note_LCL283_212_1"><a class="footnoteCrossrefLink" href="#target_note_LCL283_212_1" title="Click to highlight in text"><sup class="lineRef">1</sup><span class="italic">interdius</span>, MSS.: <span class="italic">interius</span> Iucundus.</a></li><script type="text/javascript">document.getElementById('note_LCL283_212_1').style.display = "none";</script></ul></section></notes></section>