<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

terra dicitur porca, quod ea seges frumentum porricit. Sic quoque exta deis cum dabant, porricere dicebant.</p>
<p>XXX. Secundo intervallo inter vernum aequinoctium
et vergiliarum exortum haec fieri. Segetes runcari, id est<a class="footnoteLink" href="#note_LCL283_252_1" id="target_note_LCL283_252_1"><sup>1</sup></a> herbam e segetibus expurgari, boves terram proscindere, salicem caedi, prata defendi. Quae superiore tempore fieri oportuerit et non sunt absoluta, antequam gemmas agant ac florescere incipiant, fieri, quod, si quae folia amittere solent ante frondere inceperunt, statim ad serendum idonea non sunt. Oleam seri interputarique oportet.</p>
<p>XXXI. Tertio intervallo inter vergiliarum exortum et solstitium haec fieri debent. Vineas novellas fodere aut arare et postea occare, id est comminuere, ne sit glaeba. Quod ita occidunt, occare dictum. Vites pampinari, sed a sciente (nam id quam putare maius),
<span class="br"></span><span class="lineNumber">2</span><span class="br"></span>neque in arbusto, sed in vinea fieri. Pampinare est e sarmento coles qui nati sunt, de iis, qui plurimum valent, primum ac secundum, non numquam etiam tertium, relinquere, reliquos decerpere, ne relictis colibus
sarmentum nequeat ministrare sucum. Ideo in vitiario primitus cum exit vitis, tota resicari solet, ut firmiore sarmento e terra exeat atque in pariendis
<span class="br"></span><span class="lineNumber">3</span><span class="br"></span>colibus vires habeat maiores. Eiuncidum enim sarmentum
propter infirmitatem sterile neque ex se

</p></section><notes><section class="footnotes"><ul><li class="note" id="note_LCL283_252_1"><a class="footnoteCrossrefLink" href="#target_note_LCL283_252_1" title="Click to highlight in text"><sup class="lineRef">1</sup><span class="italic">id est</span> added by Keil.</a></li><script type="text/javascript">document.getElementById('note_LCL283_252_1').style.display = "none";</script></ul></section></notes></section>