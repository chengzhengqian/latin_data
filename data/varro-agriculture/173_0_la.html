<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent noindent">

quod de fructu nihil dixi, nunc cursu lampada tibe trado.</p>
<p><span class="br"></span><span class="lineNumber">10</span><span class="br"></span>Merula, De fructu, inquit, hoc dico, quod fortasse an tibi satis sit, Axi, in quo auctorem habeo non solum Seium, qui alvaria sua locata habet quotannis quinis milibus pondo mellis, sed etiam hunc Varronem nostrum, quem audivi dicentem duo milites se habuisse in Hispania fratres Veianios ex agro Falisco locupletis, quibus cum a patre relicta esset parva villa et agellus non sane maior iugero uno, hos circum villam totam alvaria fecisse et hortum habuisse ac relicum thymo et cytiso opsevisse et apiastro, quod alii meliphyllon, alii melissophyllon, quidam melittaenam
<span class="br"></span><span class="lineNumber">11</span><span class="br"></span>appellant. Hos numquam minus, ut peraeque ducerent, dena milia sestertia<a class="footnoteLink" href="#note_LCL283_504_1" id="target_note_LCL283_504_1"><sup>1</sup></a> ex melle recipere esse solitos, cum dicerent velle expectare, ut suo potius tempore mercatorem admitterent, quam celerius alieno. Dic igitur, inquit, ubi et cuius modi me facere oporteat alvarium, ut magnos capiam fructus.
<span class="br"></span><span class="lineNumber">12</span><span class="br"></span>Ille, melittonas ita facere oportet, quos alii melitrophia appellant, eandem rem quidam mellaria. Primum secundum villam potissimum, ubi non resonent imagines (hic enim sonus harum fugae existimatur esse protelum<a class="footnoteLink" href="#note_LCL283_504_2" id="target_note_LCL283_504_2"><sup>2</sup></a>), esse oportet aere temperato,
neque aestate fervido neque hieme non





</p></section><notes><section class="footnotes"><ul><li class="note" id="note_LCL283_504_1"><a class="footnoteCrossrefLink" href="#target_note_LCL283_504_1" title="Click to highlight in text"><sup class="lineRef">1</sup>Ursinus would change to <span class="italic">sestertium.</span></a></li><script type="text/javascript">document.getElementById('note_LCL283_504_1').style.display = "none";</script><li class="note" id="note_LCL283_504_2"><a class="footnoteCrossrefLink" href="#target_note_LCL283_504_2" title="Click to highlight in text"><sup class="lineRef">2</sup><span class="italic">protelum</span> Scaliger: <span class="italic">procerum.</span> Scaligerâ€™s conjecture is here followed as the most plausible emendation that has been suggested for the impossible <span class="italic">procerum.</span></a></li><script type="text/javascript">document.getElementById('note_LCL283_504_2').style.display = "none";</script></ul></section></notes></section>