<section class="div1 language" lang="la"><header><hgroup><h1>Marcus Terentius Varro</h1></hgroup></header><section class="div2"><p class="noindent">

influat, unde et bibere et ubi lavari possint. Permundae
enim sunt hae volucres. Itaque pastorem columbarum quotquot mensibus crebro oportet everrere; est enim quod eum inquinat locum appositum
ad agri culturam, ita ut hoc optimum esse scripserint aliquot. Siquae columba quid offenderit, ut medeatur; siquae perierit, ut efferatur; siqui pulli
<span class="br"></span><span class="lineNumber">6</span><span class="br"></span>idonei sunt ad vendendum, promat. Item quae fetae sunt, certum locum ut disclusum ab aliis rete habeat, quo transferantur, e quo foras ex peristerone
evolare<a class="footnoteLink" href="#note_LCL283_464_1" id="target_note_LCL283_464_1"><sup>1</sup></a> possint matres. Quod faciunt duabus de causis: una, si fastidiunt aut inclusae consenescunt, quod libero aere, cum exierint in agros, redintegrentur; altera de causa propter inlicium. Ipsae enim propter pullos, quos habent, utique redeunt, nisi a corvo occisae aut ab accipitre interceptae.
<span class="br"></span><span class="lineNumber">7</span><span class="br"></span>Quos columbarii interficere solent duabus virgis viscatis defictis in terra inter se curvatis, cum inter eas posuerint obligatum animal, quod petere soleant accipitres, qui ita decipiuntur, cum se obleverunt
visco. Columbas redire solere ad locum licet animadvertere, quod multi in theatro e sinu missas faciunt, atque ad locum redeunt, quae nisi
<span class="br"></span><span class="lineNumber">8</span><span class="br"></span>reverterentur, non emitterentur. Cibus apponitur circum parietes in canalibus, quas extrinsecus per fistulas supplent. Delectantur milio, tritico, hordeo, piso, fasiolis, ervo. Item fere haec, in turribus ac summis villis qui habent agrestes columbas, quaad

</p></section><notes><section class="footnotes"><ul><li class="note" id="note_LCL283_464_1"><a class="footnoteCrossrefLink" href="#target_note_LCL283_464_1" title="Click to highlight in text"><sup class="lineRef">1</sup><span class="italic">evolare</span> Ursinus: <span class="italic">evocare.</span></a></li><script type="text/javascript">document.getElementById('note_LCL283_464_1').style.display = "none";</script></ul></section></notes></section>