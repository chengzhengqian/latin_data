<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">mens congesta iubet. gressus removete profani.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>iam furor humanos nostro de pectore sensus</span><span class="linebreak"></span>
<span class="line">expulit et totum spirant praecordia Phoebum;</span><span class="linebreak"></span>
<span class="line">iam mihi cernuntur trepidis delubra moveri</span><span class="linebreak"></span>
<span class="line">sedibus et claram dispergere limina lucem</span><span class="linebreak"></span>
<span class="line">adventum testata dei; iam magnus ab imis</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>auditur fremitus terris templumque remugit</span><span class="linebreak"></span>
<span class="line">Cecropium sanctasque faces extollit Eleusis.</span><span class="linebreak"></span>
<span class="line">angues Triptolemi strident et squamea curvis</span><span class="linebreak"></span>
<span class="line">colla levant attrita iugis lapsuque sereno</span><span class="linebreak"></span>
<span class="line">erecti roseas tendunt ad carmina cristas.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>ecce procul ternis Hecate variata figuris</span><span class="linebreak"></span>
<span class="line">exoritur, levisque simul procedit Iacchus</span><span class="linebreak"></span>
<span class="line">crinali florens hedera, quem Parthica velat</span><span class="linebreak"></span>
<span class="line">tigris et auratos in nodum colligit ungues:</span><span class="linebreak"></span>
<span class="line">ebria Maeonius firmat vestigia thyrsus.</span><span class="linebreak"></span>
<span class="line indent1"><span class="br"></span><span class="lineNumber">20</span><span class="br"></span>Di, quibus innumerum vacui famulatur Averni</span><span class="linebreak"></span>
<span class="line">vulgus iners, opibus quorum donatur avaris</span><span class="linebreak"></span>
<span class="line">quidquid in orbe perit, quos Styx liventibus ambit</span><span class="linebreak"></span>
<span class="line">interfusa vadis et quos fumantia torquens</span><span class="linebreak"></span>
<span class="line">aequora gurgitibus Phlegethon perlustrat anhelisâ€”</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>vos mihi sacrarum penetralia pandite rerum</span><span class="linebreak"></span>
<span class="line">et vestri secreta poli: qua lampade Ditem</span><span class="linebreak"></span>
<span class="line">flexit Amor; quo ducta ferox Proserpina raptu</span><span class="linebreak"></span>
<span class="line">possedit dotale Chaos quantasque per oras</span><span class="linebreak"></span>
<span class="line">sollicito genetrix erraverit anxia cursu;</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>unde datae populis fruges et glande relicta</span><span class="linebreak"></span>
<span class="line">cesserit inventis Dodonia quercus aristis.</span><span class="linebreak"></span>
<span class="line indent1">Dux Erebi quondam tumidas exarsit in iras</span><span class="linebreak"></span>
</p></section><notes></notes></section>