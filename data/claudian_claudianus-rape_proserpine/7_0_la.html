<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">parvaque cognatas prohibent discrimina terras.</span><span class="linebreak"></span>
<span class="line">nunc illam socia ruptam tellure trisulcam</span><span class="linebreak"></span>
<span class="line">opposuit Natura mari: caput inde Pachyni</span><span class="linebreak"></span>
<span class="line">respuit Ionias praetentis rupibus iras;</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>hinc latrat Gaetula Thetis Lilybaeaque pulsat</span><span class="linebreak"></span>
<span class="line">brachia consurgens; hinc indignata teneri</span><span class="linebreak"></span>
<span class="line">concutit obiectum rabies Tyrrhena Pelorum.</span><span class="linebreak"></span>
<span class="line">in medio scopulis se porrigit Aetna perustis,</span><span class="linebreak"></span>
<span class="line">Aetna Giganteos numquam tacitura triumphos,</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>Enceladi bustum, qui saucia terga revinctus</span><span class="linebreak"></span>
<span class="line">spirat inexhaustum flagranti vulnere sulphur</span><span class="linebreak"></span>
<span class="line">et, quotiens detractat onus cervice rebelli</span><span class="linebreak"></span>
<span class="line">in laevum dextrumque latus, tunc insula fundo</span><span class="linebreak"></span>
<span class="line">vellitur et dubiae nutant cum moenibus urbes.</span><span class="linebreak"></span>
<span class="line indent1"><span class="br"></span><span class="lineNumber">160</span><span class="br"></span>Aetnaeos apices solo cognoscere visu,</span><span class="linebreak"></span>
<span class="line">non aditu temptare licet. pars cetera frondet</span><span class="linebreak"></span>
<span class="line">arboribus; teritur nullo cultore cacumen.</span><span class="linebreak"></span>
<span class="line">nunc movet indigenas nimbos piceaque gravatum</span><span class="linebreak"></span>
<span class="line">foedat nube diem, nunc motibus astra lacessit</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>terrificis damnisque suis incendia nutrit.</span><span class="linebreak"></span>
<span class="line">sed quamvis nimio fervens exuberet aestu,</span><span class="linebreak"></span>
<span class="line">scit nivibus servare fidem pariterque favillis</span><span class="linebreak"></span>
<span class="line">durescit glacies tanti secura vaporis,</span><span class="linebreak"></span>
<span class="line">arcano defensa gelu, fumoque fideli</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>lambit contiguas innoxia flamma pruinas.</span><span class="linebreak"></span>
<span class="line">quae scopulos tormenta rotant? quae tanta cavernas</span><span class="linebreak"></span>
</p></section><notes></notes></section>