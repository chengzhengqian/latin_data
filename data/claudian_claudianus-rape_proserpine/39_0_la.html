<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">pro genitis et quantus amor, partusque tulisti</span><span class="linebreak"></span>
<span class="line">tu geminos: haec una mihi. sic crine fruaris</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>semper Apollineo, sic me felicior aevum</span><span class="linebreak"></span>
<span class="line">mater agas.”</span><span class="linebreak"></span>
<span class="line indent3">Largis tunc imbribus ora madescunt.</span><span class="linebreak"></span>
<span class="line">“quid? tantum dignum fleri dignumque taceri?</span><span class="linebreak"></span>
<span class="line">hei mihi, discedunt omnes. quid vana moraris</span><span class="linebreak"></span>
<span class="line">ulterius? non bella palam caelestia sentis?</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>quin potius natam pelago terrisque requiris?</span><span class="linebreak"></span>
<span class="line">accingar lustrare diem, per devia rerum</span><span class="linebreak"></span>
<span class="line">indefessa ferar. nulla cessabitur hora,</span><span class="linebreak"></span>
<span class="line">non requies, non somnus erit, dum pignus ademptum</span><span class="linebreak"></span>
<span class="line">inveniam, gremio quamvis mergatur Hiberae</span><span class="linebreak"></span>
<span class="line"><span class="br"></span><span class="lineNumber">320</span><span class="br"></span>Tethyos et Rubro iaceat vallata profundo.</span><span class="linebreak"></span>
<span class="line">non Rheni glacies, non me Riphaea tenebunt</span><span class="linebreak"></span>
<span class="line">frigora; non dubio Syrtis cunctabitur aestu.</span><span class="linebreak"></span>
<span class="line">stat finem penetrare Noti Boreaeque nivalem</span><span class="linebreak"></span>
<span class="line">vestigare domum; primo calcabitur Atlas</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>occasu facibusque meis lucebit Hydaspes.</span><span class="linebreak"></span>
<span class="line">impius errantem videat per rura, per urbes</span><span class="linebreak"></span>
<span class="line">Iuppiter; extincta satietur paelice Iuno.</span><span class="linebreak"></span>
<span class="line">insultate mihi, caelo regnate superbi,</span><span class="linebreak"></span>
<span class="line">ducite praeclarum Cereris de stirpe triumphum!”</span><span class="linebreak"></span>
<span class="line indent1"><span class="br"></span><span class="lineNumber">330</span><span class="br"></span>Haec fatur notaeque iugis inlabitur Aetnae</span><span class="linebreak"></span>
<span class="line">noctivago taedas informatura labori.</span><span class="linebreak"></span>
<span class="line indent1">Lucus erat prope flumen Acin, quod candida praefert</span><span class="linebreak"></span>
<span class="line">saepe mari pulchroque secat Galatea natatu,</span><span class="linebreak"></span>
<span class="line">densus et innexis Aetnaea cacumina ramis</span><span class="linebreak"></span>
<span class="line"><span class="br"></span><span class="lineNumber">335</span><span class="br"></span>qua licet usque tegens. illic posuisse cruentam</span><span class="linebreak"></span>
</p></section><notes></notes></section>