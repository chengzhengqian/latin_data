<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">nec mihi Cyclopum quamvis extructa caminis</span><span class="linebreak"></span>
<span class="line">culmina fida satis. timeo ne fama latebras</span><span class="linebreak"></span>
<span class="line">prodiderit leviusque meum Trinacria celet</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>depositum. terret nimium vulgata locorum</span><span class="linebreak"></span>
<span class="line">nobilitas. aliis sedes obscurior oris</span><span class="linebreak"></span>
<span class="line">exquirenda mihi; gemitu flammisque propinquis</span><span class="linebreak"></span>
<span class="line">Enceladi nequeunt umbracula nostra taceri.</span><span class="linebreak"></span>
<span class="line">somnia quin etiam variis infausta figuris</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>saepe monent, nullusque dies non triste minatur</span><span class="linebreak"></span>
<span class="line">augurium. quotiens flaventia serta comarum</span><span class="linebreak"></span>
<span class="line">sponte cadunt! quotiens exundat ab ubere sanguis!</span><span class="linebreak"></span>
<span class="line">larga vel invito prorumpunt flumina vultu</span><span class="linebreak"></span>
<span class="line">iniussaeque manus mirantia pectora tundunt.</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>si buxus inflare velim, ferale gemiscunt;</span><span class="linebreak"></span>
<span class="line">tympana si quatiam, planctus mihi tympana reddunt.</span><span class="linebreak"></span>
<span class="line">ah vereor, ne quid portendant omina veri!</span><span class="linebreak"></span>
<span class="line">hae longae nocuere morae!”</span><span class="linebreak"></span>
<span class="line indent9">“Procul inrita venti</span><span class="linebreak"></span>
<span class="line">dicta ferant” subicit Cybele; “nec tanta Tonanti</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>segnities, ut non pro pignore fulmina mittat.</span><span class="linebreak"></span>
<span class="line">i tamen et nullo turbata revertere casu.”</span><span class="linebreak"></span>
<span class="line indent1">Haec ubi, digreditur templis. sed nulla ruenti</span><span class="linebreak"></span>
<span class="line">mobilitas: tardos queritur non ire dracones</span><span class="linebreak"></span>
<span class="line">inmeritasque movens alterno verbere pennas</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>Sicaniam quaerit, cum necdum absconderit Idam.</span><span class="linebreak"></span>
<span class="line">cuncta pavet speratque nihil. sic aestuat ales,</span><span class="linebreak"></span>
<span class="line">quae teneros humili fetus commiserit orno</span><span class="linebreak"></span>
<span class="line">adlatura cibos, et plurima cogitat absens:</span><span class="linebreak"></span>
<span class="line">ne gracilem ventus decusserit arbore nidum,</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>ne furtum pateant homini, ne praeda colubris.</span><span class="linebreak"></span>
</p></section><notes></notes></section>