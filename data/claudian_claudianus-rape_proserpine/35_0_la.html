<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">linquere nec virides audebat visere saltus</span><span class="linebreak"></span>
<span class="line">praeceptis obstricta tuis. telae labor illi;</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>Sirenes requies. sermonum gratia mecum,</span><span class="linebreak"></span>
<span class="line">mecum somnus erat cautique per atria ludi:</span><span class="linebreak"></span>
<span class="line">cum subito (dubium quonam monstrante latebras</span><span class="linebreak"></span>
<span class="line">rescierit) Cytherea venit suspectaque nobis</span><span class="linebreak"></span>
<span class="line">ne foret, hinc Phoeben comites, hinc Pallada iunxit.</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>protinus effuso laetam se fingere risu</span><span class="linebreak"></span>
<span class="line">nec semel amplecti nomenque iterare sororis</span><span class="linebreak"></span>
<span class="line">et dura de matre queri, quae tale recessu</span><span class="linebreak"></span>
<span class="line">maluerit damnare decus vetitamque dearum</span><span class="linebreak"></span>
<span class="line">colloquio patriis procul amandaverit astris.</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>nostra rudis gaudere malis et nectare largo</span><span class="linebreak"></span>
<span class="line">instaurare dapes. nunc arma habitumque Dianae</span><span class="linebreak"></span>
<span class="line">induitur digitisque attemptat mollibus arcum,</span><span class="linebreak"></span>
<span class="line">nunc crinita iubis galeam, laudante Minerva,</span><span class="linebreak"></span>
<span class="line">implet et ingentem clipeum gestare laborat.</span><span class="linebreak"></span>
<span class="line indent1">â€œPrima Venus campos Aetnaeaque rura maligno</span><span class="linebreak"></span>
<span class="line"><span class="br"></span><span class="lineNumber">221</span><span class="br"></span>ingerit adflatu. vicinos callida flores</span><span class="linebreak"></span>
<span class="line">ingeminat meritumque loci velut inscia quaerit</span><span class="linebreak"></span>
<span class="line">nec credit, quod bruma rosas innoxia servet,</span><span class="linebreak"></span>
<span class="line">quod gelidi rubeant alieno germine menses</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>verna nec iratum timeant virgulta Booten.</span><span class="linebreak"></span>
<span class="line">dum loca miratur, studio dum flagrat eundi,</span><span class="linebreak"></span>
<span class="line">persuadet; teneris heu lubrica moribus aetas!</span><span class="linebreak"></span>
<span class="line">quos ego nequidquam planctus, quas inrita fudi</span><span class="linebreak"></span>
</p></section><notes></notes></section>