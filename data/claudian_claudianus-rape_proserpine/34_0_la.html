<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">haec comes, haec custos, haec proxima mater haberi.</span><span class="linebreak"></span>
<span class="line">tunc laceras effusa comas et pulvere cano</span><span class="linebreak"></span>
<span class="line">sordida sidereae raptus lugebat alumnae.</span><span class="linebreak"></span>
<span class="line indent1">Hanc adgressa Ceres, postquam suspiria tandem</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>laxavit frenosque dolor: “quod cernimus” inquit</span><span class="linebreak"></span>
<span class="line">“excidium? cui praeda feror? regnatne maritus</span><span class="linebreak"></span>
<span class="line">an caelum Titanes habent? quae talia vivo</span><span class="linebreak"></span>
<span class="line">ausa Tonante manus? rupitne Typhoia cervix</span><span class="linebreak"></span>
<span class="line">Inarimen? fractane iugi compage Vesevi</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>Alcyoneus Tyrrhena pedes per stagna cucurrit?</span><span class="linebreak"></span>
<span class="line">an vicina mihi quassatis faucibus Aetna</span><span class="linebreak"></span>
<span class="line">protulit Enceladum? nostros an forte penates</span><span class="linebreak"></span>
<span class="line">adpetiit centum Briareia turba lacertis?</span><span class="linebreak"></span>
<span class="line">heu, ubi nunc es, nata, mihi? quo, mille ministrae,</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>quo, Cyane? volucres quae vis Sirenas abegit?</span><span class="linebreak"></span>
<span class="line">haecine vestra fides? sic fas aliena tueri</span><span class="linebreak"></span>
<span class="line">pignora?”</span><span class="linebreak"></span>
<span class="line indent3">Contremuit nutrix, maerorque pudori</span><span class="linebreak"></span>
<span class="line">cedit, et adspectus miserae non ferre parentis</span><span class="linebreak"></span>
<span class="line">emptum morte velit longumque inmota moratur</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>auctorem dubium certumque expromere funus.</span><span class="linebreak"></span>
<span class="line">vix tamen haec:</span><span class="linebreak"></span>
<span class="line indent5">“Acies utinam vesana Gigantum</span><span class="linebreak"></span>
<span class="line">hanc dederit cladem! levius communia tangunt.</span><span class="linebreak"></span>
<span class="line">sed divae, multoque minus quod rere, sorores</span><span class="linebreak"></span>
<span class="line">in nostras (nimium!) coniuravere ruinas.</span><span class="linebreak"></span>
<span class="line"><span class="br"></span><span class="lineNumber">200</span><span class="br"></span>insidias superum, cognatae vulnera cernis</span><span class="linebreak"></span>
<span class="line">invidiae. Phlegra nobis infensior aether.</span><span class="linebreak"></span>
<span class="line indent1">“Florebat tranquilla domus; nec limina virgo</span><span class="linebreak"></span>
</p></section><notes></notes></section>