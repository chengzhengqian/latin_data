<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">compresso mons igne tonat claususque laborat</span><span class="linebreak"></span>
<span class="line">Mulciber: obducti nequeunt exire vapores.</span><span class="linebreak"></span>
<span class="line">coniferi micuere apices crevitque favillis</span><span class="linebreak"></span>
<span class="line">Aetna novis: strident admisso sulphure rami.</span><span class="linebreak"></span>
<span class="line"><span class="br"></span><span class="lineNumber">400</span><span class="br"></span>tum, ne deficerent tantis erroribus, ignes</span><span class="linebreak"></span>
<span class="line">semper inocciduos insopitosque manere</span><span class="linebreak"></span>
<span class="line">iussit et arcano perfudit robora suco,</span><span class="linebreak"></span>
<span class="line">quo Phaethon inrorat equos, quo Luna iuvencos.</span><span class="linebreak"></span>
<span class="line indent1">Iamque soporiferas nocturna silentia terris</span><span class="linebreak"></span>
<span class="line"><span class="br"></span><span class="lineNumber">405</span><span class="br"></span>explicuere vices: laniato pectore longas</span><span class="linebreak"></span>
<span class="line">incohat illa vias et sic ingressa profatur:</span><span class="linebreak"></span>
<span class="line indent1">â€œNon tales gestare tibi, Proserpina, taedas</span><span class="linebreak"></span>
<span class="line">sperabam; sed vota mihi communia matrum</span><span class="linebreak"></span>
<span class="line">et thalami festaeque faces caeloque canendus</span><span class="linebreak"></span>
<span class="line"><span class="br"></span><span class="lineNumber">410</span><span class="br"></span>ante oculos hymenaeus erat. sic numina fatis</span><span class="linebreak"></span>
<span class="line">volvimur et nullo Lachesis discrimine saevit?</span><span class="linebreak"></span>
<span class="line">quam nuper sublimis eram quantisque procorum</span><span class="linebreak"></span>
<span class="line">cingebar studiis! quae non mihi pignus ob unum</span><span class="linebreak"></span>
<span class="line">cedebat numerosa parens! tu prima voluptas,</span><span class="linebreak"></span>
<span class="line"><span class="br"></span><span class="lineNumber">415</span><span class="br"></span>tu postrema mihi; per te fecunda ferebar.</span><span class="linebreak"></span>
<span class="line">o decus, o requies, o grata superbia matris,</span><span class="linebreak"></span>
<span class="line">qua gessi florente deam, qua sospite numquam</span><span class="linebreak"></span>
<span class="line">inferior Iunone fui: nunc squalida, vilis.</span><span class="linebreak"></span>
<span class="line">hoc placitum patri. cur autem adscribimus illum</span><span class="linebreak"></span>
<span class="line"><span class="br"></span><span class="lineNumber">420</span><span class="br"></span>his lacrimis? ego te, fateor, crudelis ademi,</span><span class="linebreak"></span>
<span class="line">quae te deserui solamque instantibus ultro</span><span class="linebreak"></span>
<span class="line">hostibus exposui. raucis secura fruebar</span><span class="linebreak"></span>
<span class="line">nimirum thiasis et laeta sonantibus armis</span><span class="linebreak"></span>
</p></section><notes></notes></section>