<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">tradetur genero, passurus prodita regna,</span><span class="linebreak"></span>
<span class="line">et sciet an propriae conspirent Tartara causae.</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>hoc sanctum; mansura fluant hoc ordine fata.‚Äù</span><span class="linebreak"></span>
<span class="line">dixit et horrendo concussit sidera motu.</span><span class="linebreak"></span>
<span class="line indent1">At procul armisoni Cererem sub rupibus antri</span><span class="linebreak"></span>
<span class="line">securam placidamque diu iam certa peracti</span><span class="linebreak"></span>
<span class="line">terrebant simulacra mali, noctesque timorem</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>ingeminant omnique perit Proserpina somno.</span><span class="linebreak"></span>
<span class="line">namque modo adversis invadi viscera telis,</span><span class="linebreak"></span>
<span class="line">nunc sibi mutatas horret nigrescere vestes,</span><span class="linebreak"></span>
<span class="line">nunc steriles mediis frondere penatibus ornos.</span><span class="linebreak"></span>
<span class="line">stabat praeterea luco dilectior omni</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>laurus, virgineos quondam quae fronde pudica</span><span class="linebreak"></span>
<span class="line">umbrabat thalamos: hanc imo stipite caesam</span><span class="linebreak"></span>
<span class="line">vidit et incomptos foedari pulvere ramos</span><span class="linebreak"></span>
<span class="line">quaesivitque nefas. Dryades dixere gementes</span><span class="linebreak"></span>
<span class="line">Tartarea Furias debellavisse bipenni.</span><span class="linebreak"></span>
<span class="line indent1"><span class="br"></span><span class="lineNumber">80</span><span class="br"></span>Sed tunc ipsa sui iam non ambagibus ullis</span><span class="linebreak"></span>
<span class="line">nuntia materno facies ingesta sopori:</span><span class="linebreak"></span>
<span class="line">namque videbatur tenebroso obtecta recessu</span><span class="linebreak"></span>
<span class="line">carceris et saevis Proserpina vincta catenis,</span><span class="linebreak"></span>
<span class="line">non qualem Siculis olim mandaverat arvis</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>nec qualem roseis nuper convallibus Aetnae</span><span class="linebreak"></span>
<span class="line">suspexere deae: squalebat pulchrior auro</span><span class="linebreak"></span>
<span class="line">caesaries et nox oculorum infecerat ignes</span><span class="linebreak"></span>
<span class="line">exhaustusque gelu pallet rubor, ille superbi</span><span class="linebreak"></span>
<span class="line">flammeus oris honos, et non cessura pruinis</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>membra colorantur picei caligine regni.</span><span class="linebreak"></span>
</p></section><notes></notes></section>