<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">280</span><span class="br"></span>virginitatis honos? tantum mutata voluntas?</span><span class="linebreak"></span>
<span class="line">iam Veneri iunctae, sociis raptoribus, itis?</span><span class="linebreak"></span>
<span class="line">o templis Scythiae atque hominem sitientibus aris</span><span class="linebreak"></span>
<span class="line">utraque digna coli! tanti quae causa furoris?</span><span class="linebreak"></span>
<span class="line">quam mea vel tenui dicto Proserpina laesit?</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>scilicet aut caris pepulit te, Delia, silvis</span><span class="linebreak"></span>
<span class="line">aut tibi commissas rapuit, Tritonia, pugnas.</span><span class="linebreak"></span>
<span class="line">an gravis eloquio? vestros an forte petebat</span><span class="linebreak"></span>
<span class="line">importuna choros? atqui Trinacria longe,</span><span class="linebreak"></span>
<span class="line">esset ne vobis oneri, deserta colebat.</span><span class="linebreak"></span>
<span class="line"><span class="br"></span><span class="lineNumber">290</span><span class="br"></span>quid latuisse iuvat? rabiem livoris acerbi</span><span class="linebreak"></span>
<span class="line">nulla potest placare quies.”</span><span class="linebreak"></span>
<span class="line indent9">His increpat omnes</span><span class="linebreak"></span>
<span class="line">vocibus. ast illae (prohibet sententia patris)</span><span class="linebreak"></span>
<span class="line">aut reticent aut nosse negant responsaque matri</span><span class="linebreak"></span>
<span class="line">dant lacrimas. quid agat? rursus se victa remittit</span><span class="linebreak"></span>
<span class="line">inque humiles devecta preces:</span><span class="linebreak"></span>
<span class="line indent9"><span class="br"></span><span class="lineNumber">295</span><span class="br"></span>“Ignoscite, si quid</span><span class="linebreak"></span>
<span class="line">intumuit pietas, si quid flagrantius actum</span><span class="linebreak"></span>
<span class="line">quam miseros decuit. supplex miserandaque vestris</span><span class="linebreak"></span>
<span class="line">advolvor genibus: liceat cognoscere sortem:</span><span class="linebreak"></span>
<span class="line">hoc tantum liceat—certos habuisse dolores.</span><span class="linebreak"></span>
<span class="line">scire peto, quae forma mali; quamcumque dedistis</span><span class="linebreak"></span>
<span class="line"><span class="br"></span><span class="lineNumber">301</span><span class="br"></span>fortunam, sit nota: feram fatumque putabo,</span><span class="linebreak"></span>
<span class="line">non scelus. adspectum, precor, indulgete parenti;</span><span class="linebreak"></span>
<span class="line">non repetam. quaesita manu securus habeto</span><span class="linebreak"></span>
<span class="line">quisquis es; adfirmo praedam; desiste vereri.</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>quodsi nos aliquo praevenit foedere raptor,</span><span class="linebreak"></span>
<span class="line">tu certe, Latona, refer; confessa Diana</span><span class="linebreak"></span>
<span class="line">forte tibi. nosti quid sit Lucina, quis horror</span><span class="linebreak"></span>
</p></section><notes></notes></section>