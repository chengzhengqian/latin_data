<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">ille fuit, nec post sibi contulit ut Pater esset.</span><span class="linebreak"></span>
<span class="line">sic fit ut aeternum credamus cum Patre Christum,</span><span class="linebreak"></span>
<span class="line">illo auctore satum, cui nullus praefuit auctor.</span><span class="linebreak"></span>
<span class="line"><span class="br"></span><span class="lineNumber">290</span><span class="br"></span>haec tu si dubitas Nati mysteria Christi,</span><span class="linebreak"></span>
<span class="line">perdite, catholica non es de plebe, sed unus</span><span class="linebreak"></span>
<span class="line">de grege turifero, venerator Deucalionum,</span><span class="linebreak"></span>
<span class="line">devotus cippo, ficulni stipitis unctor.</span><span class="linebreak"></span>
<span class="line">quin potius scrutare Dei signacula in ipso</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>fonte vetustatis, percurre scrinia primi</span><span class="linebreak"></span>
<span class="line">scriptoris, quem non bardus pater aut avus augur,</span><span class="linebreak"></span>
<span class="line">fabula nec veteris famae, nec garrula nutrix,</span><span class="linebreak"></span>
<span class="line">nec sago clangore loquax et stridula cornix</span><span class="linebreak"></span>
<span class="line">rem docuere Dei, sed coram proditus ipse,</span><span class="linebreak"></span>
<span class="line"><span class="br"></span><span class="lineNumber">300</span><span class="br"></span>ipse Deus trepidum mortalem mitis amico</span><span class="linebreak"></span>
<span class="line">inbuit adloquio seque ac sua summa retexit.</span><span class="linebreak"></span>
<span class="line">nimirum meminit scriptor doctissimus illo</span><span class="linebreak"></span>
<span class="line">orbis principio non solum nec sine Christo</span><span class="linebreak"></span>
<span class="line">informasse Patrem facturae plasma novellae.</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>“fecit” ait “condens hominem Deus, et dedit olli</span><span class="linebreak"></span>
<span class="line">ora Dei.” quidnam est aliud quam dicere” solus</span><span class="linebreak"></span>
<span class="line">non erat, atque Deo Deus adsistebat agenti,”</span><span class="linebreak"></span>
<span class="line">cum Dominus faceret Domini sub imagine</span><span class="linebreak"></span><span class="line indent2">plasma?</span><span class="linebreak"></span>
<span class="line">Christus forma Patris, nos Christi forma et imago;</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>condimur in faciem Domini bonitate paterna,</span><span class="linebreak"></span>
<span class="line">venturo in nostram faciem post saecula Christo.</span><span class="linebreak"></span>
<span class="line">possum multa sacris exempla excerpere libris,</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL387_142_a"><a class="footnoteCrossrefLink" href="#target_note_LCL387_142_a" title="Click to highlight in text"><sup class="lineRef">a</sup>Worship of the dead was alien to the old Roman religion, but honours were paid yearly at their tombs. In imperial times, however, the conception of the dead as divine appears. <span class="italic">Cippus</span> may here be simply a derogatory term for an idol (“a post”). Deucalion, though not a divinity, seems to be used here contemptuously as a type of mythical personage.</a></li><script type="text/javascript">document.getElementById('note_LCL387_142_a').style.display = "none";</script></ul></section></notes></section>