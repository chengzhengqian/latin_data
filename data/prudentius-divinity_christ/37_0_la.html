<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">sanguinis exemplo, cui texta propagine vena est.</span><span class="linebreak"></span>
<span class="line">non animas animae pariunt, sed lege latenti</span><span class="linebreak"></span>
<span class="line">fundit opus natura suum, quo parvula anhelent</span><span class="linebreak"></span>
<span class="line"><span class="br"></span><span class="lineNumber">920</span><span class="br"></span>vascula vitalisque adsit scintilla coactis.</span><span class="linebreak"></span>
<span class="line">quae quamvis infusa novum penetret nova semper</span><span class="linebreak"></span>
<span class="line">figmentum, vetus illa tamen de crimine avorum</span><span class="linebreak"></span>
<span class="line">dicitur, inloto quoniam concreta veterno est.</span><span class="linebreak"></span>
<span class="line">inde secunda redit generatio et inde lavatur</span><span class="linebreak"></span>
<span class="line"><span class="br"></span><span class="lineNumber">925</span><span class="br"></span>naturae inluvies, iterumque renascimur intus</span><span class="linebreak"></span>
<span class="line">perfusi, ut veterem splendens anima exuat Adam.</span><span class="linebreak"></span>
<span class="line">quae quia materiam peccati ex fomite carnis</span><span class="linebreak"></span>
<span class="line">consociata trahit, nec non simul ipsa sodali</span><span class="linebreak"></span>
<span class="line">est incentivum peccaminis, inplicat ambas</span><span class="linebreak"></span>
<span class="line"><span class="br"></span><span class="lineNumber">930</span><span class="br"></span>vindex poena reas peccantes mente sub una,</span><span class="linebreak"></span>
<span class="line">peccandique cremat socias cruciatibus aequis.</span><span class="linebreak"></span>
<span class="line">his crucibus Christus nos liberat incorruptae</span><span class="linebreak"></span>
<span class="line">matris et innocui gestator corporis unus.</span><span class="linebreak"></span>
<span class="line">naturam poenae expositam, sed non vitiorum</span><span class="linebreak"></span>
<span class="line"><span class="br"></span><span class="lineNumber">935</span><span class="br"></span>naturam expositam contactibus induit Iesus,</span><span class="linebreak"></span>
<span class="line">atque ideo poenae nil debuit intemeratus,</span><span class="linebreak"></span>
<span class="line">fraude carens, omni culparum aspergine liber.<a class="footnoteLink" href="#note_LCL387_188_1" id="target_note_LCL387_188_1"><sup>1</sup></a></span><span class="linebreak"></span>
<span class="line">quid Christi in membris peccati saeva satelles</span><span class="linebreak"></span>
<span class="line">poena ageret? quid mors hominis sine crimine</span><span class="linebreak"></span><span class="line indent2">posset?</span><span class="linebreak"></span>
<span class="line"><span class="br"></span><span class="lineNumber">940</span><span class="br"></span>nimirum cassis conatibus et sine nervis</span><span class="linebreak"></span>
<span class="line">conciderent steriles peccati fomite nullo.</span><span class="linebreak"></span>
<span class="line">mors alitur culpa; culpam qui non habet, ipso</span><span class="linebreak"></span>
<span class="line">pastus defectu mortem consumit inanem.</span><span class="linebreak"></span>
<span class="line">sic mors in Domini consumpta est corpore Christi,</span><span class="linebreak"></span>
<span class="line"><span class="br"></span><span class="lineNumber">945</span><span class="br"></span>sic periit, solitum dum non habet arida pastum.</span><span class="linebreak"></span>
</p>
</section><notes><section class="footnotes"><ul><li class="note" id="note_LCL387_188_1"><a class="footnoteCrossrefLink" href="#target_note_LCL387_188_1" title="Click to highlight in text"><sup class="lineRef">1</sup><span class="italic">Between</span> 937 <span class="italic">and</span> 938 <span class="italic">two MSS. have this line</span>: quid peccatorum prosapia corpore in illo.</a></li><script type="text/javascript">document.getElementById('note_LCL387_188_1').style.display = "none";</script></ul></section></notes></section>