<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">posteritas carnis, carnaliter omnia cernens,</span><span class="linebreak"></span>
<span class="line">carnis opus sub lege geris, quam spiritus inplet</span><span class="linebreak"></span>
<span class="line"><span class="br"></span><span class="lineNumber">370</span><span class="br"></span>interior; nec enim caelo lex carnea fluxit,</span><span class="linebreak"></span>
<span class="line">quam tu carne colis, sed Christo feta meamque</span><span class="linebreak"></span>
<span class="line">spem paritura utero. quam spem, nisi numinis</span><span class="linebreak"></span><span class="line indent2">almum</span><span class="linebreak"></span>
<span class="line">lumen et adventum Domini, quem viderat Abrae</span><span class="linebreak"></span>
<span class="line">prima fides, nostrisque Pater promiserat olim</span><span class="linebreak"></span>
<span class="line"><span class="br"></span><span class="lineNumber">375</span><span class="br"></span>perspiciendum oculis et legis voce probandum?</span><span class="linebreak"></span>
<span class="line">nec solum legis; nam quae iam littera Christum</span><span class="linebreak"></span>
<span class="line">non habet, aut quae non scriptorum armaria</span><span class="linebreak"></span><span class="line indent2">Christi</span><span class="linebreak"></span>
<span class="line">laude referta novis celebrant miracula libris?</span><span class="linebreak"></span>
<span class="line">Hebraeus pangit stilus, Attica copia pangit,</span><span class="linebreak"></span>
<span class="line"><span class="br"></span><span class="lineNumber">380</span><span class="br"></span>pangit et Ausoniae facundia tertia linguae.</span><span class="linebreak"></span>
<span class="line">Pilatus iubet ignorans “I, scriba, tripictis</span><span class="linebreak"></span>
<span class="line">digere versiculis quae sit subfixa potestas,</span><span class="linebreak"></span>
<span class="line">fronte crucis titulus sit triplex, triplice lingua</span><span class="linebreak"></span>
<span class="line">agnoscat Iudaea legens et Graecia norit</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>et venerata Deum percenseat aurea Roma.”</span><span class="linebreak"></span>
<span class="line">quidquid in aere cavo reboans tuba curva remugit,</span><span class="linebreak"></span>
<span class="line">quidquid ab arcano vomit ingens spiritus haustu,</span><span class="linebreak"></span>
<span class="line">quidquid casta chelys, quidquid testudo resultat,</span><span class="linebreak"></span>
<span class="line">organa disparibus calamis quod consona miscent,</span><span class="linebreak"></span>
<span class="line"><span class="br"></span><span class="lineNumber">390</span><span class="br"></span>aemula pastorum quod reddunt vocibus antra,</span><span class="linebreak"></span>
<span class="line">Christum concelebrat, Christum sonat, omnia</span><span class="linebreak"></span><span class="line indent2">Christum</span><span class="linebreak"></span>
<span class="line">muta etiam fidibus sanctis animata loquuntur.</span><span class="linebreak"></span>
<span class="line">o nomen praedulce mihi! lux et decus et spes</span><span class="linebreak"></span>
</p>
</section><notes></notes></section>