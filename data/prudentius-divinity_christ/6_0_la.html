<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">70</span><span class="br"></span>quem contorta rubus densis cruciatibus edit.</span><span class="linebreak"></span>
<span class="line">ergo nihil visum nisi quod sub carne videndum,</span><span class="linebreak"></span>
<span class="line">lumen imago Dei, Verbum Deus et Deus ignis,</span><span class="linebreak"></span>
<span class="line">qui sentum nostri peccamen corporis inplet;</span><span class="linebreak"></span>
<span class="line">nam lucis genitor, Verbi sator, auctor et ignis</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>creditur extra oculos, ut apostolus edocet auctor,</span><span class="linebreak"></span>
<span class="line">qui negat intuitu fontem Deitatis adiri.</span><span class="linebreak"></span>
<span class="line">credite, nemo deum vidit, mihi credite, nemo.</span><span class="linebreak"></span>
<span class="line">visibilis de fonte Deus, non ipse Dei fons</span><span class="linebreak"></span>
<span class="line">visibilis; cerni potis est qui nascitur, at non</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>innatus cerni potis est: latet os Patris illud</span><span class="linebreak"></span>
<span class="line">unde Deus qui visibilem se praestitit olim,</span><span class="linebreak"></span>
<span class="line">tale aliquid formans in sese quale secuta est</span><span class="linebreak"></span>
<span class="line">passio, quae corpus sibi vindicat; ardua nam vis</span><span class="linebreak"></span>
<span class="line">est inpassibilis, quoniam natura superni</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>ignis ad horrificas nescit descendere poenas,</span><span class="linebreak"></span>
<span class="line">nec capit humanis angoribus excruciari,</span><span class="linebreak"></span>
<span class="line">pura, serena, micans, liquido praelibera motu,</span><span class="linebreak"></span>
<span class="line">subdita nec cuiquam, dominatrix utpote rerum,</span><span class="linebreak"></span>
<span class="line">cui non principium de tempore, sed super omne</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>tempus et ante diem maiestas cum Patre summo,</span><span class="linebreak"></span>
<span class="line">immo animus Patris et ratio, via consiliorum,</span><span class="linebreak"></span>
<span class="line">quae non facta manu nec voce creata iubentis</span><span class="linebreak"></span>
<span class="line">protulit imperium patrio ructata profundo.</span><span class="linebreak"></span>
<span class="line">hanc igitur non flagra secant, non sputa salivis</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>aspergunt, alapis non vexat palma relisis,</span><span class="linebreak"></span>
<span class="line">nec perfossa cruci clavorum vulnera figunt.</span><span class="linebreak"></span>
<span class="line">his adfecta caro est hominis, quam femina praegnans</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL387_126_a"><a class="footnoteCrossrefLink" href="#target_note_LCL387_126_a" title="Click to highlight in text"><sup class="lineRef">a</sup>John i, 18.</a></li><script type="text/javascript">document.getElementById('note_LCL387_126_a').style.display = "none";</script></ul></section></notes></section>