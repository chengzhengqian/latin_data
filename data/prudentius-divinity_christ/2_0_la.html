<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line indent3">obliqua sese conserunt divortia</span><span class="linebreak"></span>
<span class="line indent4"><span class="br"></span><span class="lineNumber">10</span><span class="br"></span>hinc inde textis orbitis.</span><span class="linebreak"></span>
<span class="line indent3">quas si quis errans ac vagus sectabitur,</span><span class="linebreak"></span>
<span class="line indent4">rectum relinquens tramitem,</span><span class="linebreak"></span>
<span class="line indent3">scrobis latentis pronus in foveam ruet,</span><span class="linebreak"></span>
<span class="line indent4">quam fodit hostilis manus,</span><span class="linebreak"></span>
<span class="line indent3"><span class="br"></span><span class="lineNumber">15</span><span class="br"></span>manus latronum, quae viantes obsidet</span><span class="linebreak"></span>
<span class="line indent4">iter sequentes devium.</span><span class="linebreak"></span>
<span class="line indent3">quid non libido mentis humanae struat?</span><span class="linebreak"></span>
<span class="line indent4">quid non malorum pruriat?</span><span class="linebreak"></span>
<span class="line indent3">statum lacessunt omnipollentis Dei</span><span class="linebreak"></span>
<span class="line indent4"><span class="br"></span><span class="lineNumber">20</span><span class="br"></span>calumniosis litibus,</span><span class="linebreak"></span>
<span class="line indent3">fidem minutis dissecant ambagibus</span><span class="linebreak"></span>
<span class="line indent4">ut quisque lingua est nequior;</span><span class="linebreak"></span>
<span class="line indent3">solvunt ligantque quaestionum vincula</span><span class="linebreak"></span>
<span class="line indent4">per syllogismos plectiles.</span><span class="linebreak"></span>
<span class="line indent3"><span class="br"></span><span class="lineNumber">25</span><span class="br"></span>vae captiosis sycophantarum strophis!</span><span class="linebreak"></span>
<span class="line indent4">vae versipelli astutiae!</span><span class="linebreak"></span>
<span class="line indent3">nodos tenaces recta rumpit regula,</span><span class="linebreak"></span>
<span class="line indent4">infesta dissertantibus.</span><span class="linebreak"></span>
<span class="line indent3">idcirco mundi stulta delegit Deus,</span><span class="linebreak"></span>
<span class="line indent4"><span class="br"></span><span class="lineNumber">30</span><span class="br"></span>ut concidant sophistica,</span><span class="linebreak"></span>
<span class="line indent3">deque inbecillis subiugavit fortia,</span><span class="linebreak"></span>
<span class="line indent4">simplex ut esset credere.</span><span class="linebreak"></span>
<span class="line indent3">lapis ecce nostro fixus offensaculo est,</span><span class="linebreak"></span>
<span class="line indent4">inpingat in quem vanitas,</span><span class="linebreak"></span>
<span class="line indent3"><span class="br"></span><span class="lineNumber">35</span><span class="br"></span>signum caventi, non caventi scandalum:</span><span class="linebreak"></span>
<span class="line indent4">hunc sternit, illum dirigit.</span><span class="linebreak"></span>
<span class="line indent3">dum plura temptat caecus incerto gradu,</span><span class="linebreak"></span>
<span class="line indent4">incurrit id quod obvium est.</span><span class="linebreak"></span>
<span class="line indent3">fax sola fidei est praeferenda gressibus,</span><span class="linebreak"></span>
<span class="line indent4"><span class="br"></span><span class="lineNumber">40</span><span class="br"></span>ut recta sint vestigia.</span><span class="linebreak"></span>
<span class="line indent3">quis in tenebris hostis errantes tamen</span><span class="linebreak"></span>
<span class="line indent4">pulsat trahitque et proterit,</span><span class="linebreak"></span>
</p>
</section><notes></notes></section>