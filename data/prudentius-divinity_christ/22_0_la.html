<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">nec negat, et gemino gemmata hastilia ferro</span><span class="linebreak"></span>
<span class="line">proicit ac signum Christi se ferre fatetur.</span><span class="linebreak"></span>
<span class="line">prosiluit pavidus deiecto antistite princeps</span><span class="linebreak"></span>
<span class="line"><span class="br"></span><span class="lineNumber">500</span><span class="br"></span>marmoreum fugiens nullo comitante sacellum,</span><span class="linebreak"></span>
<span class="line">dum tremefacta cohors dominique oblita supinas</span><span class="linebreak"></span>
<span class="line">erigit ad caelum facies atque invocat Iesum.</span><span class="linebreak"></span>
<span class="line">iamne piget facti? iam paenitet? en tibi</span><span class="linebreak"></span><span class="line indent2">Christum,</span><span class="linebreak"></span>
<span class="line">infelix Iudaea, Deum, qui sabbata solvens</span><span class="linebreak"></span>
<span class="line"><span class="br"></span><span class="lineNumber">505</span><span class="br"></span>terrea mortales aeterna in sabbata sumpsit,</span><span class="linebreak"></span>
<span class="line">gentibus emicuit, praefulsit regibus, orbem</span><span class="linebreak"></span>
<span class="line">possidet, imperii dominam sibi cedere<a class="footnoteLink" href="#note_LCL387_158_1" id="target_note_LCL387_158_1"><sup>1</sup></a> Romam</span><span class="linebreak"></span>
<span class="line">conpulit et simulacra deum Tarpeia subegit.</span><span class="linebreak"></span>
<span class="line">disce tuis, miseranda, malis, quo vindice tandem</span><span class="linebreak"></span>
<span class="line"><span class="br"></span><span class="lineNumber">510</span><span class="br"></span>vana superstitio lex et carnaliter acta</span><span class="linebreak"></span>
<span class="line">plectatur, cuius virtus te proterat ultrix.</span><span class="linebreak"></span>
<span class="line">destructone iacent Solomonia saxa metallo</span><span class="linebreak"></span>
<span class="line">aedificata manu? iacet illud nobile templum.</span><span class="linebreak"></span>
<span class="line">cur iacet? artificis quia dextra solubilis illud</span><span class="linebreak"></span>
<span class="line"><span class="br"></span><span class="lineNumber">515</span><span class="br"></span>caementum struxit resolubile; iure solutum est</span><span class="linebreak"></span>
<span class="line">et iacet, in nihilum quoniam redit omne politum.</span><span class="linebreak"></span>
<span class="line">quod fieri recipit, recipit quandoque perire.</span><span class="linebreak"></span>
<span class="line">si nostrum contra quod sit vis discere templum,</span><span class="linebreak"></span>
<span class="line">est illud quod nemo opifex fabriliter aptans</span><span class="linebreak"></span>
<span class="line"><span class="br"></span><span class="lineNumber">520</span><span class="br"></span>conposuit, quod nulla abies pinusve dolata</span><span class="linebreak"></span>
<span class="line">texuit, exciso quod numquam marmore crevit;</span><span class="linebreak"></span>
<span class="line">cuius onus nullis fultum sublime columnis</span><span class="linebreak"></span>
<span class="line">fornice curvato tenui super arte pependit,</span><span class="linebreak"></span>
<span class="line">sed Verbo factum Domini; non voce sonora,</span><span class="linebreak"></span>
<span class="line"><span class="br"></span><span class="lineNumber intendLevel2">525</span><span class="br"></span>sed Verbo, quod semper erat. Verbum caro</span><span class="linebreak"></span><span class="line indent2">factum est.</span><span class="linebreak"></span>
</p>
</section><notes><section class="footnotes"><ul><li class="note" id="note_LCL387_158_1"><a class="footnoteCrossrefLink" href="#target_note_LCL387_158_1" title="Click to highlight in text"><sup class="lineRef">1</sup><span class="italic">Some MSS. have</span> credere.</a></li><script type="text/javascript">document.getElementById('note_LCL387_158_1').style.display = "none";</script></ul></section></notes></section>