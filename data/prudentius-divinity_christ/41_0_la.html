<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">1030</span><span class="br"></span>haerentis massae contagia. iusserat ut lux</span><span class="linebreak"></span>
<span class="line">confieret, facta est ut iusserat; omnia iussu</span><span class="linebreak"></span>
<span class="line">imperitante novas traxerunt edita formas:</span><span class="linebreak"></span>
<span class="line">solus homo emeruit Domini formabile dextra</span><span class="linebreak"></span>
<span class="line">os capere, et fabro Deitatis figmine nasci.</span><span class="linebreak"></span>
<span class="line"><span class="br"></span><span class="lineNumber">1035</span><span class="br"></span>quorsum igitur limo tanta indulgentia nostro</span><span class="linebreak"></span>
<span class="line">contigit, ut Domini manibus tractatus honora</span><span class="linebreak"></span>
<span class="line">arte sacer fieret, tactu iam nobilis ipso?</span><span class="linebreak"></span>
<span class="line">decrerat quoniam Christum Deus incorrupto</span><span class="linebreak"></span>
<span class="line">admiscere solo, sanctis quod fingere vellet</span><span class="linebreak"></span>
<span class="line"><span class="br"></span><span class="lineNumber">1040</span><span class="br"></span>dignum habuit digitis et carum condere pignus.</span><span class="linebreak"></span>
<span class="line">destituit natura quidem destructa coactae</span><span class="linebreak"></span>
<span class="line">telluris formam, mortique obnoxia cessit:</span><span class="linebreak"></span>
<span class="line">sed natura Dei numquam solvenda caducam</span><span class="linebreak"></span>
<span class="line">tellurem nostro vitiatam primitus usu</span><span class="linebreak"></span>
<span class="line"><span class="br"></span><span class="lineNumber">1045</span><span class="br"></span>esse suam voluit, ne iam vitiabilis esset.</span><span class="linebreak"></span>
<span class="line">Christus nostra caro est: mihi solvitur et mihi</span><span class="linebreak"></span><span class="line indent2">surgit;</span><span class="linebreak"></span>
<span class="line">solvor morte mea, Christi virtute resurgo.</span><span class="linebreak"></span>
<span class="line">cum moritur Christus, cum flebiliter tumulatur,</span><span class="linebreak"></span>
<span class="line">me video: e tumulo cum iam remeabilis adstat,</span><span class="linebreak"></span>
<span class="line"><span class="br"></span><span class="lineNumber intendLevel2">1050</span><span class="br"></span>cerno Deum. si membrorum phantasma meo-</span><span class="linebreak"></span><span class="line indent3">rum est,</span><span class="linebreak"></span>
<span class="line">et phantasma Dei est; mendax in utroque necesse est</span><span class="linebreak"></span>
<span class="line">sit Christus, specie si Christus fallere novit.</span><span class="linebreak"></span>
<span class="line">si non verus homo est, quem mors hominem</span><span class="linebreak"></span><span class="line indent2">probat ipsa,</span><span class="linebreak"></span>
<span class="line">nec verus Deus est, operis quem gloria prodit</span><span class="linebreak"></span>
<span class="line"><span class="br"></span><span class="lineNumber">1055</span><span class="br"></span>esse Deum. vel crede mori, vel adesse refelle,</span><span class="linebreak"></span>
<span class="line">et gemina verum Christum ratione negato.</span><span class="linebreak"></span>
<span class="line">nam quid magnificum, si non est mortuus Iesus,</span><span class="linebreak"></span>
<span class="line">et redit? illa Dei virtus memorabilis est, ut</span><span class="linebreak"></span>
</p>
</section><notes></notes></section>