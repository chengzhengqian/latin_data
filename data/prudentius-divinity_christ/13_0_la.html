<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">vim maiestatis patriae generosus haberet</span><span class="linebreak"></span>
<span class="line">Filius, idque Deus genitor, quod Filius, esset?</span><span class="linebreak"></span>
<span class="line">pergunt ulterius scrutantes quid sit id ipsum</span><span class="linebreak"></span>
<span class="line"><span class="br"></span><span class="lineNumber">260</span><span class="br"></span>gignere, si fas est humanos tendere sensus</span><span class="linebreak"></span>
<span class="line">usque ad secretum, quod tempora cuncta diesque</span><span class="linebreak"></span>
<span class="line">praevenit antiquos, et principium super ipsum</span><span class="linebreak"></span>
<span class="line">eminet et, quodcumque potest homo quaerere,</span><span class="linebreak"></span><span class="line indent2">transit.</span><span class="linebreak"></span>
<span class="line">cum sit difficilis via noscere principiorum</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>semina, qui dabitur mortali exquirere quidnam</span><span class="linebreak"></span>
<span class="line">ultra principium Deus egerit, aut quo pacto</span><span class="linebreak"></span>
<span class="line">ediderit Verbum, quod principio caret omni?</span><span class="linebreak"></span>
<span class="line">hoc solum scimus, quod traditur esse Deum, quem</span><span class="linebreak"></span>
<span class="line">non genitus genitor generaverit, unus et unum,</span><span class="linebreak"></span>
<span class="line"><span class="br"></span><span class="lineNumber">270</span><span class="br"></span>integer integrum, non coeptum sed tamen ortum,</span><span class="linebreak"></span>
<span class="line">et conperpetuum retro Patris et Patre natum.</span><span class="linebreak"></span>
<span class="line">sed nec decisus Pater est, ut pars Patris esset</span><span class="linebreak"></span>
<span class="line">Filius, extendens nec se substantia tractim</span><span class="linebreak"></span>
<span class="line">produxit minuitque aliquid de numine pleno,</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>dum mutata novum procudit portio Natum.</span><span class="linebreak"></span>
<span class="line">non convertibilis nec demutabilis umquam</span><span class="linebreak"></span>
<span class="line">est Deus aut gignendo aliquid sibi detrahit, atqui</span><span class="linebreak"></span>
<span class="line">totus et ex toto Deus est, de lumine lumen.</span><span class="linebreak"></span>
<span class="line">quando autem lumen sine lumine? quando</span><span class="linebreak"></span><span class="line indent2">refulgens</span><span class="linebreak"></span>
<span class="line"><span class="br"></span><span class="lineNumber">280</span><span class="br"></span>lux fulgore caret? quando est ut proditus ignis</span><span class="linebreak"></span>
<span class="line">ignem deminuat? quando Pater et Deus et lux</span><span class="linebreak"></span>
<span class="line">non lucis Deus et Pater est? qui, si Pater olim</span><span class="linebreak"></span>
<span class="line">non fuit, et serum genuit post tempora Natum,</span><span class="linebreak"></span>
<span class="line">fit novus, inque novum ius proficit. absit, ut</span><span class="linebreak"></span><span class="line indent2">umquam</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>plenus proficiat, qui non eget incremento.</span><span class="linebreak"></span>
<span class="line">et Deus et genitor lumenque et gloria semper</span><span class="linebreak"></span>
</p>
</section><notes></notes></section>