<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">regna resurgentes secum iubet ire sepultos?</span><span class="linebreak"></span>
<span class="line">caelum habitat, terris intervenit, abdita rumpit</span><span class="linebreak"></span>
<span class="line">Tartara. vera fides; Deus est, qui totus ubique</span><span class="linebreak"></span><span class="line indent2">est.</span><span class="linebreak"></span>
<span class="line">numquid vana viros aut mens aut lingua fefellit?</span><span class="linebreak"></span>
<span class="line"><span class="br"></span><span class="lineNumber">640</span><span class="br"></span>numquid fortuitis frustrantia dona dederunt</span><span class="linebreak"></span>
<span class="line">casibus aut caeco votum sub honore dicarunt?</span><span class="linebreak"></span>
<span class="line">quae porro causa aut ratio submittere colla</span><span class="linebreak"></span>
<span class="line">ante pedes Mariae puerique crepundia parvi,</span><span class="linebreak"></span>
<span class="line">si tantum mortalis erat, nec summa potestas</span><span class="linebreak"></span>
<span class="line"><span class="br"></span><span class="lineNumber">645</span><span class="br"></span>inplebat teneros divinis flatibus artus?</span><span class="linebreak"></span>
<span class="line">sed iam tolle magos, tus, aurum, myrrhea dona,</span><span class="linebreak"></span>
<span class="line">quae verum docuere Deum, praesepia, pannos,</span><span class="linebreak"></span>
<span class="line">matris adoratum gremium face sideris ardens:</span><span class="linebreak"></span>
<span class="line">ipsa Deum virtus factorum et mira loquantur.</span><span class="linebreak"></span>
<span class="line"><span class="br"></span><span class="lineNumber">650</span><span class="br"></span>insanos video subito mitescere ventos</span><span class="linebreak"></span>
<span class="line">cum iubeat Christus, video luctantia magnis</span><span class="linebreak"></span>
<span class="line">aequora turbinibus tranquillo marmore tendi</span><span class="linebreak"></span>
<span class="line">imperio Christi, video calcatus eundem</span><span class="linebreak"></span>
<span class="line">cum patitur gurges tergum solidante liquore.</span><span class="linebreak"></span>
<span class="line"><span class="br"></span><span class="lineNumber">655</span><span class="br"></span>ipse super fluidas plantis nitentibus undas</span><span class="linebreak"></span>
<span class="line">ambulat ac presso firmat vestigia fluctu,</span><span class="linebreak"></span>
<span class="line">increpat ipse notos, et flatibus otia mandat.</span><span class="linebreak"></span>
<span class="line">quis iubeat saevis aquilonibus “ite, silete</span><span class="linebreak"></span>
<span class="line">carceribus vestris amploque facessite ponto,”</span><span class="linebreak"></span>
<span class="line"><span class="br"></span><span class="lineNumber">660</span><span class="br"></span>sit nisi caelipotens aquilonum conditor idem?</span><span class="linebreak"></span>
<span class="line">ninguidus agnoscit Boreas atque imbrifer Eurus</span><span class="linebreak"></span>
<span class="line">nimborum dominum tempestatumque potentem,</span><span class="linebreak"></span>
<span class="line">excitamque hiemem verrunt ridente sereno.</span><span class="linebreak"></span>
<span class="line">quis pelagi calcarit aquas? quis per vada glauca</span><span class="linebreak"></span>
<span class="line"><span class="br"></span><span class="lineNumber">665</span><span class="br"></span>gressibus inpressis spatiatus triverit udum</span><span class="linebreak"></span>
</p>
</section><notes></notes></section>