<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">enixa est sub lege uteri, sine lege mariti.</span><span class="linebreak"></span>
<span class="line">ille famem patitur, fel potat et haurit acetum,</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>ille pavet mortis faciem, tremit ille dolorem.</span><span class="linebreak"></span>
<span class="line">dicite, sacrilegi doctores, qui Patre summo</span><span class="linebreak"></span>
<span class="line">desertum iacuisse thronum contenditis illo</span><span class="linebreak"></span>
<span class="line">tempore quo fragiles Deus est inlapsus in artus,</span><span class="linebreak"></span>
<span class="line">ergo Pater passus? quid non malus audeat error?</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>ipse puellari conceptus sanguine crevit?</span><span class="linebreak"></span>
<span class="line">ipse verecundae distendit virginis alvum?</span><span class="linebreak"></span>
<span class="line">et iam falsiloqua est divini pagina libri,</span><span class="linebreak"></span>
<span class="line">quae Verbum in carnis loquitur fluxisse figuram?</span><span class="linebreak"></span>
<span class="line">at non, qui Verbi Pater est, caro factus habetur.</span><span class="linebreak"></span>
<span class="line">fige gradum, Scriptura, tuum; nil mobile et</span><span class="linebreak"></span>
<span class="line indent2"><span class="br"></span><span class="lineNumber">110</span><span class="br"></span>anceps</span><span class="linebreak"></span>
<span class="line">adfirmasse decet: Pater est, quem cernere nulli</span><span class="linebreak"></span>
<span class="line">est licitum; Pater est qui numquam visus in orbe est,</span><span class="linebreak"></span>
<span class="line">nec mundana inter radiavit lumina coram.</span><span class="linebreak"></span>
<span class="line">Verbum conspicuum misit, missumque recepit</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>cum voluit: Verbo praestrinxit viscera purae</span><span class="linebreak"></span>
<span class="line">virginis, et Verbo struxit puerilia membra.</span><span class="linebreak"></span>
<span class="line">ipse quidem in terris virtute et numine praesens</span><span class="linebreak"></span>
<span class="line">semper adest quocumque loci, nec pars vacat ulla</span><span class="linebreak"></span>
<span class="line">maiestate Patris; nusquam est genitor Deus absens,</span><span class="linebreak"></span>
<span class="line"><span class="br"></span><span class="lineNumber intendLevel2">120</span><span class="br"></span>per Verbum sed semper adest; atque inde</span><span class="linebreak"></span><span class="line indent2">Philippo</span><span class="linebreak"></span>
<span class="line">Christus ait “tanto tecum iam tempore versor,</span><span class="linebreak"></span>
<span class="line">et Patrem te nosse negas, quem perspicis in me?”</span><span class="linebreak"></span>
<span class="line">est invisibilis donum Patris edere natum</span><span class="linebreak"></span>
<span class="line">visibilem, per quem valeat Pater ipse videri,</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>nec solis sanctorum oculis, sed lumine cassis</span><span class="linebreak"></span>
</p>
</section><notes></notes></section>