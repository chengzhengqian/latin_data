<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">inlinit, infunditque diem baptismate lota.</span><span class="linebreak"></span>
<span class="line">caecus adest oculis iam Christi ex ore retectis</span><span class="linebreak"></span>
<span class="line">seque luto et nitidis lucem sumpsisse fluentis</span><span class="linebreak"></span>
<span class="line"><span class="br"></span><span class="lineNumber intendLevel2">700</span><span class="br"></span>clamat, et auctorem stupefacta per oppida</span><span class="linebreak"></span><span class="line indent2">monstrat,</span><span class="linebreak"></span>
<span class="line">auctorem lucis largitoremque dierum,</span><span class="linebreak"></span>
<span class="line">non dedignatum medicae purgamen aquai</span><span class="linebreak"></span>
<span class="line">corpore sub proprio monstrare errantibus aegris.</span><span class="linebreak"></span>
<span class="line">milibus ex multis paucissima quaeque retexam,</span><span class="linebreak"></span>
<span class="line"><span class="br"></span><span class="lineNumber">705</span><span class="br"></span>summatim relegam totus quae non capit orbis.</span><span class="linebreak"></span>
<span class="line">quinque in deserto panes iubet et duo pisces</span><span class="linebreak"></span>
<span class="line">adponi in pastum populis, qui forte magistrum</span><span class="linebreak"></span>
<span class="line">non revocante fame stipabant undique saeptum,</span><span class="linebreak"></span>
<span class="line">inmemoresque cibi vicos, castella, macellum,</span><span class="linebreak"></span>
<span class="line"><span class="br"></span><span class="lineNumber">710</span><span class="br"></span>oppida, mercatus et conciliabula et urbes</span><span class="linebreak"></span>
<span class="line">respuerant, largo contenti dogmate vesci.</span><span class="linebreak"></span>
<span class="line">multa virum strato fervent convivia faeno,</span><span class="linebreak"></span>
<span class="line">centenos simul accubitus iniere sodales,</span><span class="linebreak"></span>
<span class="line">seque per innumeras infundunt agmina mensas,</span><span class="linebreak"></span>
<span class="line"><span class="br"></span><span class="lineNumber">715</span><span class="br"></span>pisciculis—iam crede Deum—saturanda duobus</span><span class="linebreak"></span>
<span class="line">et paucis crescente cibo per fragmina crustis.</span><span class="linebreak"></span>
<span class="line">ambesis dapibus cumulatim aggesta redundant</span><span class="linebreak"></span>
<span class="line">fercula, bis senos micarum molibus inplent</span><span class="linebreak"></span>
<span class="line">post cenam cophinos; crudus conviva resudat</span><span class="linebreak"></span>
<span class="line"><span class="br"></span><span class="lineNumber">720</span><span class="br"></span>congeriem ventris, gemit et sub fasce minister.</span><span class="linebreak"></span>
<span class="line">quis cumulare potest epulas in grandia parvas?</span><span class="linebreak"></span>
<span class="line">quis, nisi qui corpus pastumque et corporis omnem</span><span class="linebreak"></span>
<span class="line">condens ex nihilo nulla existente creavit</span><span class="linebreak"></span>
</p>
</section><notes></notes></section>