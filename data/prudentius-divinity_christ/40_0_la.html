<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">sursum versus agit seriem, scandente nepotis</span><span class="linebreak"></span>
<span class="line">corpore perque atavos cursum relegente vetustos,</span><span class="linebreak"></span>
<span class="line">septenos decies conscendit Christus in ortus</span><span class="linebreak"></span>
<span class="line"><span class="br"></span><span class="lineNumber">1005</span><span class="br"></span>et duo (nam totidem doctores misit in orbem);</span><span class="linebreak"></span>
<span class="line">descensos nascendo gradus redeundo retexit</span><span class="linebreak"></span>
<span class="line">actus ad usque apicem terreni corporis Adam.</span><span class="linebreak"></span>
<span class="line">inde parens Deitas recipit sua nostraque mixtim.</span><span class="linebreak"></span>
<span class="line">fitque Dei summi per Christum filius Adam.</span><span class="linebreak"></span>
<span class="line"><span class="br"></span><span class="lineNumber">1010</span><span class="br"></span>restat ut aëriam fingas ab origine gentem,</span><span class="linebreak"></span>
<span class="line">aërios proceres, Levi, Iudam, Simeonem,</span><span class="linebreak"></span>
<span class="line">aërium David, magnorum corpora regum</span><span class="linebreak"></span>
<span class="line">aëria, atque ipsam fecundae virginis alvum</span><span class="linebreak"></span>
<span class="line">aëre fallaci nebulisque et nube tumentem;</span><span class="linebreak"></span>
<span class="line"><span class="br"></span><span class="lineNumber">1015</span><span class="br"></span>vanescat sanguis perflabilis, ossa liquescant</span><span class="linebreak"></span>
<span class="line">mollia, nervorum pereat textura volantum;</span><span class="linebreak"></span>
<span class="line">omne quod est gestum notus auferat inritus,</span><span class="linebreak"></span><span class="line indent2">aurae</span><span class="linebreak"></span>
<span class="line">dispergant tenues, sit fabula quod sumus omnes.</span><span class="linebreak"></span>
<span class="line">et quid agit Christus si me non suscipit? aut</span><span class="linebreak"></span><span class="line indent2">quem</span><span class="linebreak"></span>
<span class="line"><span class="br"></span><span class="lineNumber">1020</span><span class="br"></span>liberat infirmum si dedignatur adire</span><span class="linebreak"></span>
<span class="line">carnis onus manuumque horret monumenta</span><span class="linebreak"></span><span class="line indent2">suarum?</span><span class="linebreak"></span>
<span class="line">indignumne putat luteum consciscere corpus,</span><span class="linebreak"></span>
<span class="line">qui non indignum quondam sibi credidit ipsum</span><span class="linebreak"></span>
<span class="line">pertrectare lutum, cum vas conponeret arvo</span><span class="linebreak"></span>
<span class="line"><span class="br"></span><span class="lineNumber">1025</span><span class="br"></span>nondum viscereo, sed inertis glutine limi</span><span class="linebreak"></span>
<span class="line">inpressoque putres sub pollice duceret artus?</span><span class="linebreak"></span>
<span class="line">tantus amor terrae, tanta est dilectio nostri,</span><span class="linebreak"></span>
<span class="line">dignatur praepinguis humi conprendere mollem</span><span class="linebreak"></span>
<span class="line">divinis glaebam digitis, nec sordida censet</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL387_194_a"><a class="footnoteCrossrefLink" href="#target_note_LCL387_194_a" title="Click to highlight in text"><sup class="lineRef">a</sup>Luke iii, 23–38; but Luke makes 75 generations from Joseph to Adam (inclusive).</a></li><script type="text/javascript">document.getElementById('note_LCL387_194_a').style.display = "none";</script></ul></section></notes></section>