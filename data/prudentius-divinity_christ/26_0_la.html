<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">estne Deus, cuius cunas veneratus Eous</span><span class="linebreak"></span>
<span class="line">lancibus auratis regalia fercula supplex</span><span class="linebreak"></span>
<span class="line"><span class="br"></span><span class="lineNumber">610</span><span class="br"></span>virginis ad gremium pannis puerilibus offert?</span><span class="linebreak"></span>
<span class="line">quis tam pinnatus rapidoque simillimus austro</span><span class="linebreak"></span>
<span class="line">nuntius Aurorae populos atque ultima Bactra</span><span class="linebreak"></span>
<span class="line">attigit, inluxisse diem lactantibus horis,</span><span class="linebreak"></span>
<span class="line">qua tener innupto penderet ab ubere Christus?</span><span class="linebreak"></span>
<span class="line"><span class="br"></span><span class="lineNumber">615</span><span class="br"></span>“vidimus hunc” aiunt “puerum per sidera ferri,</span><span class="linebreak"></span>
<span class="line">et super antiquos signorum ardescere tractus.”</span><span class="linebreak"></span>
<span class="line">diriguit trepidans Chaldaeo in vertice pernox</span><span class="linebreak"></span>
<span class="line">astrologus, cessisse Anguem, fugisse Leonem,</span><span class="linebreak"></span>
<span class="line">contraxisse pedes lateris manco ordine Cancrum,</span><span class="linebreak"></span>
<span class="line"><span class="br"></span><span class="lineNumber">620</span><span class="br"></span>cornibus infractis domitum mugire Iuvencum,</span><span class="linebreak"></span>
<span class="line">sidus et Hirquinum laceris marcescere villis.</span><span class="linebreak"></span>
<span class="line">labitur hinc pulsus Puer Hydrius, inde Sagittae,</span><span class="linebreak"></span>
<span class="line">palantes Geminos fuga separat, inproba Virgo</span><span class="linebreak"></span>
<span class="line">prodit amatores tacitos in fornice mundi,</span><span class="linebreak"></span>
<span class="line"><span class="br"></span><span class="lineNumber">625</span><span class="br"></span>quique alii horrificis pendent in nubibus ignes</span><span class="linebreak"></span>
<span class="line">Luciferum timuere novum: rota lurida solis</span><span class="linebreak"></span>
<span class="line">haeret, et excidium sentit iam iamque futurum,</span><span class="linebreak"></span>
<span class="line">seque die medio velandum<a class="footnoteLink" href="#note_LCL387_166_1" id="target_note_LCL387_166_1"><sup>1</sup></a> tegmine glauco,</span><span class="linebreak"></span>
<span class="line">splendoremque poli periturum nocte diurna</span><span class="linebreak"></span>
<span class="line"><span class="br"></span><span class="lineNumber">630</span><span class="br"></span>orbe repentinis caput obnubente tenebris.</span><span class="linebreak"></span>
<span class="line">hunc ego non cumulem myrrhaeque et turis et auri</span><span class="linebreak"></span>
<span class="line">muneribus? scio quem videam, quae dona</span><span class="linebreak"></span><span class="line indent2">rependam.</span><span class="linebreak"></span>
<span class="line">hunc ego non venerer, qui caelo visus humique</span><span class="linebreak"></span>
<span class="line">inventus rex atque Deus moderatur utrumque</span><span class="linebreak"></span>
<span class="line"><span class="br"></span><span class="lineNumber">635</span><span class="br"></span>naturae specimen, tumuloque inferna refringens</span><span class="linebreak"></span>
</p>
</section><notes><section class="footnotes"><ul><li class="note" id="note_LCL387_166_1"><a class="footnoteCrossrefLink" href="#target_note_LCL387_166_1" title="Click to highlight in text"><sup class="lineRef">1</sup><span class="italic">So the oldest MS. and some others. Most have</span> velandam.</a></li><script type="text/javascript">document.getElementById('note_LCL387_166_1').style.display = "none";</script></ul></section></notes></section>