<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">et modo supplicium recipit, modo libera calcat.</span><span class="linebreak"></span>
<span class="line">miraris peccare animam, quae carne coactam</span><span class="linebreak"></span>
<span class="line">sortita est habitare domum, cum peccet et ipse</span><span class="linebreak"></span>
<span class="line"><span class="br"></span><span class="lineNumber">890</span><span class="br"></span>angelus, hospitium qui nescit adire caducum</span><span class="linebreak"></span>
<span class="line">cratis tabifluae? peccat quia factus et ipse est,</span><span class="linebreak"></span>
<span class="line">non genitus: quocumque modo sit factus, id unus</span><span class="linebreak"></span>
<span class="line">scit factor Dominus: factum mihi credere sat sit.</span><span class="linebreak"></span>
<span class="line">solus labe caret peccati conditor orbis,</span><span class="linebreak"></span>
<span class="line">ingenitus<a class="footnoteLink" href="#note_LCL387_186_1" id="target_note_LCL387_186_1"><sup>1</sup></a> genitusque Deus, Pater et Patre</span><span class="linebreak"></span>
<span class="line indent2"><span class="br"></span><span class="lineNumber">895</span><span class="br"></span>natus,</span><span class="linebreak"></span>
<span class="line">solus et exceptus tormentum admittere triste</span><span class="linebreak"></span>
<span class="line">inviolatus agit, nec quidquam sentit acerbi.</span><span class="linebreak"></span>
<span class="line">exsortem dic esse animam crucis atque doloris,</span><span class="linebreak"></span>
<span class="line">si culpae inmunem vacuamque a crimine nosti.</span><span class="linebreak"></span>
<span class="line"><span class="br"></span><span class="lineNumber">900</span><span class="br"></span>quae peccare valet, valet et succumbere poenae.</span><span class="linebreak"></span>
<span class="line">ipsa quidem sincera fuit dum conditur olim,</span><span class="linebreak"></span>
<span class="line">quae collata rudem fecit viviscere limum,</span><span class="linebreak"></span>
<span class="line">utpote de liquido naturae semine primos</span><span class="linebreak"></span>
<span class="line">accipiens habitus superoque expressa sereno.</span><span class="linebreak"></span>
<span class="line"><span class="br"></span><span class="lineNumber">905</span><span class="br"></span>sed mox, ut gravido iussa est innectier arvo,</span><span class="linebreak"></span>
<span class="line">suavibus inlecebris nimium blandita refrixit</span><span class="linebreak"></span>
<span class="line">deque volutabris pretiosum polluit ignem,</span><span class="linebreak"></span>
<span class="line">dum transgressa Dei positum fas inproba calcat.</span><span class="linebreak"></span>
<span class="line">haec prima est natura animae. sic condita</span><span class="linebreak"></span><span class="line indent2">simplex</span><span class="linebreak"></span>
<span class="line"><span class="br"></span><span class="lineNumber">910</span><span class="br"></span>decidit in vitium per sordida foedera carnis,</span><span class="linebreak"></span>
<span class="line">exim tincta malo peccamine principis Adae</span><span class="linebreak"></span>
<span class="line">infecit genus omne hominum quod pullulat inde,</span><span class="linebreak"></span>
<span class="line">et tenet ingenitas animarum infantia in ortu</span><span class="linebreak"></span>
<span class="line">primi hominis maculas, nec quisquam nascitur</span><span class="linebreak"></span><span class="line indent2">insons.</span><span class="linebreak"></span>
<span class="line"><span class="br"></span><span class="lineNumber">915</span><span class="br"></span>vitandus tamen error erit, ne traduce carnis</span><span class="linebreak"></span>
<span class="line">transfundi in subolem credatur fons animarum</span><span class="linebreak"></span>
</p>
</section><notes><section class="footnotes"><ul><li class="note" id="note_LCL387_186_1"><a class="footnoteCrossrefLink" href="#target_note_LCL387_186_1" title="Click to highlight in text"><sup class="lineRef">1</sup><span class="italic">The</span> 6<span class="italic">th-century MS. has</span> agenitus, <span class="italic">which Bergman accepts.</span></a></li><script type="text/javascript">document.getElementById('note_LCL387_186_1').style.display = "none";</script></ul></section></notes></section>