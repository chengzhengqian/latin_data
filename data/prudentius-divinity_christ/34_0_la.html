<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">quanto flans voluit flandi servare tenorem.</span><span class="linebreak"></span>
<span class="line">est inpossibile spectare profunda Sabaoth,</span><span class="linebreak"></span>
<span class="line">sed speculum Deitatis homo est: in corpore discas</span><span class="linebreak"></span>
<span class="line"><span class="br"></span><span class="lineNumber">835</span><span class="br"></span>rem non corpoream sollers interprete Christo</span><span class="linebreak"></span>
<span class="line">qui Patrem proprium mortali in corpore monstrat.</span><span class="linebreak"></span>
<span class="line">perspice quam varios fundamus ab ore vapores,</span><span class="linebreak"></span>
<span class="line">spiramus quotiens animae sufflabilis auras.</span><span class="linebreak"></span>
<span class="line">nunc flatum tepidum calor exhalatus anhelat,</span><span class="linebreak"></span>
<span class="line"><span class="br"></span><span class="lineNumber">840</span><span class="br"></span>rorantes nebulas udis de faucibus efflans;</span><span class="linebreak"></span>
<span class="line">cum libet, in gelidum flabrali frigore ventum</span><span class="linebreak"></span>
<span class="line">spiritus existit tenuis et sibilat aÃ«r.</span><span class="linebreak"></span>
<span class="line">adde et distinctum quem musica tibia flatum</span><span class="linebreak"></span>
<span class="line">concipit: aut ille est presso modulamine parcus,</span><span class="linebreak"></span>
<span class="line"><span class="br"></span><span class="lineNumber">845</span><span class="br"></span>aut tumidum largo sublimat flamine bombum,</span><span class="linebreak"></span>
<span class="line">aut raucos frangit modulos, aut lene susurrat,</span><span class="linebreak"></span>
<span class="line">aut exile trahens sonitus producit acutos,</span><span class="linebreak"></span>
<span class="line">aut murmur tenerum sublidit voce minuta.</span><span class="linebreak"></span>
<span class="line">haec cum te videas mortali in corpore posse,</span><span class="linebreak"></span>
<span class="line"><span class="br"></span><span class="lineNumber">850</span><span class="br"></span>cur non aeternum potuisse infundere credas</span><span class="linebreak"></span>
<span class="line">qualem animam voluit? praescriptis quam quia</span><span class="linebreak"></span><span class="line indent2">condens</span><span class="linebreak"></span>
<span class="line">efflavit fuditque modis, sit facta necesse est.</span><span class="linebreak"></span>
<span class="line">denique multa sapit, sed non sapit omnia</span><span class="linebreak"></span><span class="line indent2">nostrae</span><span class="linebreak"></span>
<span class="line">vis animae, certum sapere ac praenoscere iussa.</span><span class="linebreak"></span>
<span class="line"><span class="br"></span><span class="lineNumber">855</span><span class="br"></span>iam cui certus inest modus et cui nosse negatum est</span><span class="linebreak"></span>
<span class="line">omnia, factura est; nam condita et aucta pro-</span><span class="linebreak"></span><span class="line indent2">batur.</span><span class="linebreak"></span>
<span class="line">collige de simili, sitne haec factura. creavit</span><span class="linebreak"></span>
<span class="line">nempe manus Domini corpus mortale lutumque</span><span class="linebreak"></span>
<span class="line">conposuit digitis. numquid manus articulatim</span><span class="linebreak"></span>
<span class="line"><span class="br"></span><span class="lineNumber intendLevel2">860</span><span class="br"></span>est digesta Dei? numquid vola? numquid et</span><span class="linebreak"></span><span class="line indent2">ungues</span><span class="linebreak"></span>
</p>
</section><notes></notes></section>