<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">occisus redeat superis surgatque sepultus.</span><span class="linebreak"></span>
<span class="line"><span class="br"></span><span class="lineNumber intendLevel2">1060</span><span class="br"></span>quisque Deum Christum vult dicere, dicat</span><span class="linebreak"></span><span class="line indent2">eundem</span><span class="linebreak"></span>
<span class="line">esse hominem, ne maiestas sua fortia perdat.</span><span class="linebreak"></span>
<span class="line indent2">Nosco meum in Christo corpus consurgere.</span><span class="linebreak"></span><span class="line indent2">quid me</span><span class="linebreak"></span>
<span class="line">desperare iubes? veniam quibus ille revenit</span><span class="linebreak"></span>
<span class="line">calcata de morte viis: quod credimus, hoc est.</span><span class="linebreak"></span>
<span class="line"><span class="br"></span><span class="lineNumber">1065</span><span class="br"></span>et totus veniam; nec enim minor aut alius quam</span><span class="linebreak"></span>
<span class="line">nunc sum restituar. vultus, vigor et color idem,</span><span class="linebreak"></span>
<span class="line">qui modo vivit, erit, nec me vel dente vel ungue</span><span class="linebreak"></span>
<span class="line">fraudatum revomet patefacti fossa sepulcri.</span><span class="linebreak"></span>
<span class="line">qui iubet ut redeam, non reddet debile quidquam;</span><span class="linebreak"></span>
<span class="line"><span class="br"></span><span class="lineNumber">1070</span><span class="br"></span>nam si debilitas redit, instauratio non est.</span><span class="linebreak"></span>
<span class="line">quod casus rapuit, quod morbus, quod dolor</span><span class="linebreak"></span><span class="line indent2">hausit,</span><span class="linebreak"></span>
<span class="line">quod truncavit edax senium populante veterno,</span><span class="linebreak"></span>
<span class="line">omne revertenti reparata in membra redibit.</span><span class="linebreak"></span>
<span class="line">debet enim mors victa fidem, ne fraude sepulcri</span><span class="linebreak"></span>
<span class="line"><span class="br"></span><span class="lineNumber">1075</span><span class="br"></span>reddat curtum aliquid, quamvis iam curta vorarit</span><span class="linebreak"></span>
<span class="line">corpora; debilitas tamen et violentia morbi</span><span class="linebreak"></span>
<span class="line">virtus mortis erat: reddet quod particulatim</span><span class="linebreak"></span>
<span class="line">sorbuerat quocumque modo, ne mortuus omnis</span><span class="linebreak"></span>
<span class="line">non redeat, si quid pleno de corpore desit.</span><span class="linebreak"></span>
<span class="line"><span class="br"></span><span class="lineNumber intendLevel2">1080</span><span class="br"></span>pellite corde metum, mea membra, et credite</span><span class="linebreak"></span><span class="line indent2">vosmet</span><span class="linebreak"></span>
<span class="line">cum Christo reditura Deo; nam vos gerit ille</span><span class="linebreak"></span>
<span class="line">et secum revocat. morbos ridete minaces,</span><span class="linebreak"></span>
<span class="line">inflictos casus contemnite, taetra sepulcra</span><span class="linebreak"></span>
<span class="line">despuite; exsurgens quo Christus provocat, ite.</span><span class="linebreak"></span>
</p>
</section><notes></notes></section>