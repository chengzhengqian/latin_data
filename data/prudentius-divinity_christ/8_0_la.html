<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">caecorum; caecos loquor, atra socordia quorum</span><span class="linebreak"></span>
<span class="line">corde tenebroso verum perpendere nescit.</span><span class="linebreak"></span>
<span class="line">quem si perspicuum mortalibus infitiaris,</span><span class="linebreak"></span>
<span class="line">fare age, quem videat Babylonis ab arce tyrannus</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>innocuas inter flammas procul exspatiantem,</span><span class="linebreak"></span>
<span class="line">calcantem rapidos inadustis fratribus ignes.</span><span class="linebreak"></span>
<span class="line">nempe ait “o proceres, tris vasta incendia anhelis</span><span class="linebreak"></span>
<span class="line">accepere viros fornacibus; additus unus</span><span class="linebreak"></span>
<span class="line">ecce vaporiferos ridens intersecat ignes.</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>Filius ille Dei est; fateorque et victus adoro.</span><span class="linebreak"></span>
<span class="line">inrisas removete faces, taedasque tepentes</span><span class="linebreak"></span>
<span class="line">subtrahite; friget succensi sulpuris ardor.</span><span class="linebreak"></span>
<span class="line">Filius (haud dubium est) agit haec miracula rerum,</span><span class="linebreak"></span>
<span class="line">quem video, Deus ipse, Dei certissima proles.</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>imperat inmensis ardoribus et domat iras,</span><span class="linebreak"></span>
<span class="line">insultans famulante rogo, piceosque furores</span><span class="linebreak"></span>
<span class="line">conprimit et rabiem flammarum algescere cogit.</span><span class="linebreak"></span>
<span class="line">barbaricos calida aura sinus non tangere iussa</span><span class="linebreak"></span>
<span class="line">praeterit et tenues stridens transcurrit amictus.</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>ipse per Assyrios metuit vapor ire tiaras,</span><span class="linebreak"></span>
<span class="line">ne coma fusa umeris fumo obsordescat amaro.”</span><span class="linebreak"></span>
<span class="line">haec ait, et varios iubet obmutescere cantus,</span><span class="linebreak"></span>
<span class="line">organa, sambucas, citharas calamosque tubasque.</span><span class="linebreak"></span>
<span class="line">stulta superstitio tacuit, vox festa quievit,</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>quae male conspicuae celebrabat imaginis aurum.</span><span class="linebreak"></span>
<span class="line">carmina sanctorum resonant iam sola virorum</span><span class="linebreak"></span>
<span class="line">triplice concentu regem laudantia caeli,</span><span class="linebreak"></span>
<span class="line">qui mare, qui terras, qui lucida sidera fecit,</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL387_130_a"><a class="footnoteCrossrefLink" href="#target_note_LCL387_130_a" title="Click to highlight in text"><sup class="lineRef">a</sup>Daniel iii, 24 ff.</a></li><script type="text/javascript">document.getElementById('note_LCL387_130_a').style.display = "none";</script><li class="note" id="note_LCL387_130_b"><a class="footnoteCrossrefLink" href="#target_note_LCL387_130_b" title="Click to highlight in text"><sup class="lineRef">b</sup>Prudentius makes Nebuchadnezzar speak like an occidental, just as Virgil does Aeneas (<span class="italic">Aeneid</span> ii, 504).</a></li><script type="text/javascript">document.getElementById('note_LCL387_130_b').style.display = "none";</script></ul></section></notes></section>