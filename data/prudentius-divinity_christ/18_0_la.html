<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">praesidiumque meum, requies o certa laborum,</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>blandus in ore sapor, fragrans odor, inriguus fons,</span><span class="linebreak"></span>
<span class="line">castus amor, pulchra species, sincera voluptas!</span><span class="linebreak"></span>
<span class="line">si gens surda negat sibi tot praeconia de te,</span><span class="linebreak"></span>
<span class="line">tam multas rerum voces elementaque tantae</span><span class="linebreak"></span>
<span class="line">nuntia laetitiae stolidas intrare per aures,</span><span class="linebreak"></span>
<span class="line"><span class="br"></span><span class="lineNumber">400</span><span class="br"></span>audiat insanum bacchantis energima monstri,</span><span class="linebreak"></span>
<span class="line">quod rabidus clamat capta inter viscera daemon,</span><span class="linebreak"></span>
<span class="line">et credat miseranda suis. torquetur Apollo</span><span class="linebreak"></span>
<span class="line">nomine percussus Christi, nec fulmina Verbi</span><span class="linebreak"></span>
<span class="line">ferre potest; agitant miserum tot verbera linguae,</span><span class="linebreak"></span>
<span class="line"><span class="br"></span><span class="lineNumber">405</span><span class="br"></span>quot laudata Dei resonant miracula Christi.</span><span class="linebreak"></span>
<span class="line">intonat antistes Domini “fuge, callide serpens,</span><span class="linebreak"></span>
<span class="line">exue te membris, et spiras solve latentes.</span><span class="linebreak"></span>
<span class="line">mancipium Christi, fur corruptissime, vexas.</span><span class="linebreak"></span>
<span class="line">desine, Christus adest, humani corporis ultor:</span><span class="linebreak"></span>
<span class="line"><span class="br"></span><span class="lineNumber">410</span><span class="br"></span>non licet ut spolium rapias, cui Christus inhaesit.</span><span class="linebreak"></span>
<span class="line">pulsus abi, ventose liquor; Christus iubet, exi.”</span><span class="linebreak"></span>
<span class="line">has inter voces medias Cyllenius ardens</span><span class="linebreak"></span>
<span class="line">eiulat, et notos suspirat Iuppiter ignes.</span><span class="linebreak"></span>
<span class="line">ecce Gerasenos legio ruit effera porcos,</span><span class="linebreak"></span>
<span class="line"><span class="br"></span><span class="lineNumber">415</span><span class="br"></span>et post multiplices busti sub rupe catenas,</span><span class="linebreak"></span>
<span class="line">poenarum gemitus longis grunnitibus edit.</span><span class="linebreak"></span>
<span class="line">clamarat, sed ab ore hominis “cognoscimus, Iesu</span><span class="linebreak"></span>
<span class="line">nate Deo, nate sceptris et germine David,</span><span class="linebreak"></span>
<span class="line">quid sis, quid venias; qua nos virtute repellas</span><span class="linebreak"></span>
<span class="line"><span class="br"></span><span class="lineNumber">420</span><span class="br"></span>novimus, adventusque tui terrore iacemus.”</span><span class="linebreak"></span>
<span class="line">haec, Iudaea, tuas vox non pervenit ad aures?</span><span class="linebreak"></span>
<span class="line">pervenit, mentem sed non penetravit egenam</span><span class="linebreak"></span>
<span class="line">lucis, et a primis foribus disclusa refugit.</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL387_150_a"><a class="footnoteCrossrefLink" href="#target_note_LCL387_150_a" title="Click to highlight in text"><sup class="lineRef">a</sup><span class="italic">Cf.</span> Mark i, 23 ff., v, 1 ff.</a></li><script type="text/javascript">document.getElementById('note_LCL387_150_a').style.display = "none";</script><li class="note" id="note_LCL387_150_b"><a class="footnoteCrossrefLink" href="#target_note_LCL387_150_b" title="Click to highlight in text"><sup class="lineRef">b</sup>Mercury. For the description of the gods of the pagans as “devils”(δαίμονες, δαιμόνια) <span class="italic">cf</span>. 1 Corinthians x, 20–21.</a></li><script type="text/javascript">document.getElementById('note_LCL387_150_b').style.display = "none";</script></ul></section></notes></section>