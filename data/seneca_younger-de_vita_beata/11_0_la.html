<section class="div1 language" lang="la"><p class="noindent">
naturam. Hoc quid sit, iam aperiam. Si corporis dotes et apta naturae conservarimus diligenter et impavide tamquam in diem data et fugacia, si non subierimus eorum servitutem nec nos aliena possederint, si corpori grata et adventicia eo nobis loco fuerint, quo sunt in castris auxilia et armaturae leves— serviant ista, non imperent—, ita demum utilia sunt <span class="br"></span><span class="lineNumber">3</span><span class="br"></span> menti. Incorruptus vir sit externis et insuperabilis miratorque tantum sui, fidens animo atque in utrumque paratus, artifex vitae; fiducia eius non sine scientia sit, scientia non sine constantia; maneant illi semel placita nec ulla in decretis eius litura sit. Intellegitur, etiam si non adiecero, compositum ordinatumque fore talem virum et in iis quae aget <span class="br"></span><span class="lineNumber">4</span><span class="br"></span> cum comitate magnificum. Externa ratio quaerat sensibus irritata et capiens inde principia—nec enim habet aliud, unde conetur aut unde ad verum impetum capiat—, at<a class="footnoteLink" href="#note_LCL254_118_1" id="target_note_LCL254_118_1"><sup>1</sup></a> in se revertatur. Nam mundus quoque cuncta complectens rectorque universi deus in exteriora quidem tendit, sed tamen introrsum undique in se redit. Idem nostra mens faciat; cum secuta sensus suos per illos se ad externa porrexerit, <span class="br"></span><span class="lineNumber">5</span><span class="br"></span> et illorum et sui potens sit. Hoc modo una efficietur

<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_118_1"><a class="footnoteCrossrefLink" href="#target_note_LCL254_118_1" title="Click to highlight in text"><sup class="lineRef">1</sup>at <span class="italic">supplied by Gertz</span>.</a></li><script type="text/javascript">document.getElementById('note_LCL254_118_1').style.display = "none";</script></ul></section></notes></section>