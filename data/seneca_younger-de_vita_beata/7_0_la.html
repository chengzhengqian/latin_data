<section class="div1 language" lang="la"><p class="noindent">
quicquam beatae vitae nec adiciens, sine auctu ac detrimento summi boni veniens ac recedens?</p>
<span class="br"></span><span class="lineNumber">4</span><span class="br"></span><p>Hunc ita fundatum necesse est, velit nolit, sequatur hilaritas continua et laetitia alta atque ex alto veniens, ut qui suis gaudeat nec maiora domesticis cupiat. Quidni ista bene penset cum minutis et frivolis et non perseverantibus corpusculi motibus? Quo die infra voluptatem fuerit, et infra dolorem erit; vides autem, quam malam et noxiosam servitutem serviturus sit quem voluptates doloresque, incertissima dominia <span class="br"></span><span class="lineNumber">5</span><span class="br"></span> impotentissimaque, alternis possidebunt. Ergo exeundum ad libertatem est. Hanc non alia res tribuit quam fortunae neglegentia. Tum illud orietur inaestimabile bonum, quies mentis in tuto conlocatae et sublimitas expulsisque erroribus ex cognitione veri gaudium grande et immotum comitasque et diffusio animi, quibus delectabitur non ut bonis sed ut ex bono suo ortis.</p>
<span class="br"></span><span class="lineNumber">1</span><span class="br"></span><p>5. Quoniam liberaliter agere coepi, potest beatus dici qui nec cupit nec timet beneficio rationis, quoniam et saxa timore et tristitia carent nec minus pecudes; non ideo tamen quisquam felicia dixerit, quibus non <span class="br"></span><span class="lineNumber">2</span><span class="br"></span> est felicitatis intellectus. Eodem loco pone homines, quos in numerum pecorum et inanimalium<a class="footnoteLink" href="#note_LCL254_110_1" id="target_note_LCL254_110_1"><sup>1</sup></a> redegit
 
</p><notes><section class="footnotes"><ul><li class="note" id="note_LCL254_110_1"><a class="footnoteCrossrefLink" href="#target_note_LCL254_110_1" title="Click to highlight in text"><sup class="lineRef">1</sup>inanimalium <span class="italic">Hermes after Reitzenstem</span>: animalium <span class="italic">A</span>.</a></li><script type="text/javascript">document.getElementById('note_LCL254_110_1').style.display = "none";</script></ul></section></notes></section>