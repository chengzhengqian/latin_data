<section class="div1 language" lang="la"><p class="noindent">

aget et dicet: “Primum non est, quod tibi permittas de melioribus ferre sententiam; mihi iam, quod <span class="br"></span><span class="lineNumber">5</span><span class="br"></span> argumentum est recti, contigit malis displicere. Sed, ut tibi rationem reddam, qua nulli mortalium invideo, audi quid promittam et quanti quaeque aestimem. Divitias nego bonum esse; nam si essent, bonos facerent. Nunc, quoniam quod apud malos deprenditur dici bonum non potest, hoc illis nomen nego. Ceterum et habendas esse et utiles et magna commoda vitae adferentis fateor.</p>
<span class="br"></span><span class="lineNumber">1</span><span class="br"></span><p>25. “Quid ergo sit, quare illas non in bonis numerem, et quid praestem in illis aliud quam vos, quoniam inter utrosque convenit habendas, audite. Pone in opulentissima me domo, pone aurum argentumque ubi<a class="footnoteLink" href="#note_LCL254_164_1" id="target_note_LCL254_164_1"><sup>1</sup></a> in promiscuo usu sit; non suspiciam me ob ista, quae etiam si apud me, extra me tamen sunt. In sublicium pontem me transfer et inter egentes abice; non ideo tamen me despiciam, quod in illorum numero consedero, qui manum ad stipem porrigunt. Quid enim ad rem, an frustum panis desit, cui non deest mori posse? Quid ergo est? Domum illam splendidam <span class="br"></span><span class="lineNumber">2</span><span class="br"></span> malo quam pontem. Pone in<a class="footnoteLink" href="#note_LCL254_164_2" id="target_note_LCL254_164_2"><sup>2</sup></a> instrumentis splendentibus et delicato apparatu; nihilo me feliciorem credam, quod mihi molle erit amiculum, quod purpura convivis meis substernetur. Muta

<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_164_1"><a class="footnoteCrossrefLink" href="#target_note_LCL254_164_1" title="Click to highlight in text"><sup class="lineRef">1</sup>ubi <span class="italic">supplied by Hermes</span>.</a></li><script type="text/javascript">document.getElementById('note_LCL254_164_1').style.display = "none";</script><li class="note inline" id="note_LCL254_164_2"><a class="footnoteCrossrefLink" href="#target_note_LCL254_164_2" title="Click to highlight in text"><sup class="lineRef">2</sup>in <span class="italic">commonly supplied</span>.</a></li><script type="text/javascript">document.getElementById('note_LCL254_164_2').style.display = "none";</script></ul></section></notes></section>