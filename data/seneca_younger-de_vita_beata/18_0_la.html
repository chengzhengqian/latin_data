<section class="div1 language" lang="la"><p class="noindent">
<span class="br"></span><span class="lineNumber">3</span><span class="br"></span> Hoc scire qui potest nisi interius admissus? Frons eius ipsa dat locum fabulae et ad malam spem irritat. Hoc tale est, quale vir fortis stolam indutus; constat tibi pudicitia, virilitas salva est, nulli corpus tuum turpi patientiae vacat, sed in manu tympanum est! Titulus itaque honestus eligatur et inscriptio ipsa excitans animum; quae stat, ad eam<a class="footnoteLink" href="#note_LCL254_132_1" id="target_note_LCL254_132_1"><sup>1</sup></a> venerunt vitia.</p>
<span class="br"></span><span class="lineNumber">4</span><span class="br"></span><p>Quisquis ad virtutem accessit, dedit generosae indolis specimen; qui voluptatem sequitur, videtur enervis, fractus, degenerans viro, perventurus in turpia, nisi aliquis distinxerit illi voluptates, ut sciat, quae ex eis intra naturale desiderium desistant, quae praeceps ferantur infinitaeque sint et, quo magis <span class="br"></span><span class="lineNumber">5</span><span class="br"></span> implentur, eo magis inexplebiles. Agedum, virtus antecedat, tutum erit omne vestigium. Et voluptas nocet nimia; in virtute non est verendum, ne quid nimium sit, quia in ipsa est modus. Non est bonum, quod magnitudine laborat sua. Rationalem porro sortitis naturam quae melius res quam ratio proponitur? Et si placet ista iunctura, si hoc placet ad beatam vitam ire comitatu, virtus antecedat, comitetur voluptas et circa corpus ut umbra versetur. Virtutem quidem, excelsissimam dominam, voluptati tradere ancillam nihil magnum animo capientis est.

<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_132_1"><a class="footnoteCrossrefLink" href="#target_note_LCL254_132_1" title="Click to highlight in text"><sup class="lineRef">1</sup>stat ad eam <span class="italic">Bourgery</span>: statim <span class="italic">A: Hermes after Reitzenstein supplies</span> quae stat, corpori adulatur invitavitque, <span class="italic">before</span> quae statim.</a></li><script type="text/javascript">document.getElementById('note_LCL254_132_1').style.display = "none";</script></ul></section></notes></section>