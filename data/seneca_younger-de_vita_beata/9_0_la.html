<section class="div1 language" lang="la"><p class="noindent">
sine sanitate quisquam beatus est nec sanus, cui <span class="br"></span><span class="lineNumber">2</span><span class="br"></span> obfutura pro optimis adpetuntur. Beatus ergo est iudicii rectus; beatus est praesentibus, qualiacumque sunt, contentus amicusque rebus suis; beatus est is, cui omnem habitum rerum suarum ratio commendat.</p>
<span class="br"></span><span class="lineNumber">1</span><span class="br"></span><p>7. Vident et in iliis qui summum bonum dixerunt, quam turpi illud loco posuerint. Itaque negant posse voluptatem a virtute diduci et aiunt nec honeste quemquam vivere, ut non iucunde vivat, nec iucunde, ut non honeste quoque. Non video quomodo ista tam diversa in eandem copulam coiciantur. Quid est, oro vos, cur separari voluptas a virtute non possit? Videlicet, quia omne bonis ex virtute principium est, ex huius radicibus etiam ea, quae vos et amatis et expetitis, oriuntur? Sed si ista indiscreta essent, non videremus quaedam iucunda sed non honesta-quaedam vero honestissima sed aspera, per dolores <span class="br"></span><span class="lineNumber">2</span><span class="br"></span> exigenda. Adice nunc, quod voluptas etiam ad vitam turpissimam venit, at virtus malam vitam non admittit, et infelices quidam non sine voluptate, immo ob ipsam voluptatem sunt, quod non eveniret, si virtuti se voluptas immiscuisset, qua virtus saepe <span class="br"></span><span class="lineNumber">3</span><span class="br"></span> caret, numquam indiget. Quid dissimilia, immo diversa componitis? Altum quiddam est virtus, excelsum et regale, invictum, infatigabile; voluptas<span class="br"></span><span class="lineNumber"></span><span class="br"></span>
</p><notes></notes></section>