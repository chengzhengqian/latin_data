<section class="div1 language" lang="la"><p class="noindent">
<span class="br"></span><span class="lineNumber">3</span><span class="br"></span> delectat placet, sed, si placet, et delectat. Summum bonum in ipso iudicio est et habitu optimae mentis, quae cum cursum<a class="footnoteLink" href="#note_LCL254_122_1" id="target_note_LCL254_122_1"><sup>1</sup></a> suum implevit et finibus se suis cinxit, consummatum est summum bonum nec quicquam amplius desiderat; nihil enim extra totum est, <span class="br"></span><span class="lineNumber">4</span><span class="br"></span> non magis quam ultra finem. Itaque erras, cum interrogas, quid sit illud, propter quod virtutem petam; quaeris enim aliquid supra summum. Interrogas, quid petam ex virtute? Ipsam. Nihil enim habet melius, ipsa pretium sui. An hoc parum magnum est? Cum tibi dicam: “Summum bonum est infragilis animi rigor et providentia et sublimitas et sanitas et libertas et concordia et decor,” aliquid etiamnunc exigis maius, ad quod ista referantur? Quid mihi voluptatem nominas? Hominis bonum quaero, non ventris, qui pecudibus ac beluis laxior est!</p>
<span class="br"></span><span class="lineNumber">1</span><span class="br"></span><p>10. “Dissimulas,” inquit, “quid a me dicatur; ego enim nego quemquam posse iucunde vivere, nisi simul et honeste vivit, quod non potest mutis contingere animalibus nec bonum suum cibo metientibus. Clare, inquam, ac palam testor hanc vitam, quam ego iucundam voco, non nisi adiecta virtute contingere.” <span class="br"></span><span class="lineNumber">2</span><span class="br"></span> Atqui quis ignorat plenissimos esse voluptatibus vestris stultissimos quosque et nequitiam abundare iucundis animumque ipsum genera voluptatis prava
 
</p><notes><section class="footnotes"><ul><li class="note" id="note_LCL254_122_1"><a class="footnoteCrossrefLink" href="#target_note_LCL254_122_1" title="Click to highlight in text"><sup class="lineRef">1</sup>cursum <span class="italic">supplied by Hermes after Schultess</span>.</a></li><script type="text/javascript">document.getElementById('note_LCL254_122_1').style.display = "none";</script></ul></section></notes></section>