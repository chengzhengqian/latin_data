<section class="div1 language" lang="la"><p class="noindent">

esse mallem, quicquid dixi cum recogito, mutis invideo,<a class="footnoteLink" href="#note_LCL254_104_1" id="target_note_LCL254_104_1"><sup>1</sup></a> quicquid optavi inimicorum exsecrationem puto, quicquid timui, di boni, quanto levius fuit quam quod concupii! Cum multis inimicitias gessi et in gratiam ex odio, si modo ulla inter malos gratia est, redii; mihi ipsi nondum amicus sum. Omnem operam dedi, ut me multitudini educerem et aliqua dote notabilem facerem. Quid aliud quam telis me opposui et malevolentiae quod morderet ostendi? <span class="br"></span><span class="lineNumber">4</span><span class="br"></span> Vides istos, qui eloquentiam laudant, qui opes sequuntur, qui gratiae adulantur, qui potentiam extollunt? Omnes aut sunt hostes aut, quod in aequo est, esse possunt. Quam magnus mirantium tam magnus invidentium populus est. Quin potius quaero aliquod usu bonum, quod sentiam, non quod ostendam? Ista, quae spectantur, ad quae consistitur, quae alter alteri stupens monstrat, foris nitent, introrsus misera sunt.‚Äù</p>
<span class="br"></span><span class="lineNumber">1</span><span class="br"></span><p>3. Quaeramus aliquod non in speciem bonum, sed solidum et aequale et a secretiore parte formosius; hoc eruamus. Nec longe positum est; invenietur, scire tantum opus est quo manum porrigas. Nunc velut in tenebris vicina transimus offensantes ea ipsa quae desideramus.</p>
<span class="br"></span><span class="lineNumber">2</span><span class="br"></span><p>Sed ne te per circumitus traham, aliorum quidem
 
</p><notes><section class="footnotes"><ul><li class="note" id="note_LCL254_104_1"><a class="footnoteCrossrefLink" href="#target_note_LCL254_104_1" title="Click to highlight in text"><sup class="lineRef">1</sup>mutis invideo <span class="italic">Gruter</span>: in multis uideo <span class="italic">A</span>.</a></li><script type="text/javascript">document.getElementById('note_LCL254_104_1').style.display = "none";</script></ul></section></notes></section>