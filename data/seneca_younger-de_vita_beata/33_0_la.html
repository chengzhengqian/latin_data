<section class="div1 language" lang="la"><p class="noindent">

thensaurus alte obrutus, quem non eruas, nisi fuerit necesse. Quid? Domus ipsa divitis viri <span class="br"></span><span class="lineNumber">3</span><span class="br"></span> quantam habet bene faciendi materiam! Quis enim liberalitatem tantum ad togatos vocat? Hominibus prodesse natura me iubet. Servi liberine sint hi, ingenui an libertini, iustae libertatis an inter amicos datae, quid refert? Ubicumque homo est, ibi benefici locus est. Potest itaque pecunia etiam intra limen suum diffundi et liberalitatem exercere, quae non quia liberis debetur, sed quia a libero animo proficiscitur, ita nominata est. Haec apud sapientem nec umquam in turpes indignosque impingitur nec umquam ita defetigata errat, ut non, quotiens dignum invenerit, quasi ex pleno fluat.</p>
<span class="br"></span><span class="lineNumber">4</span><span class="br"></span><p>Non est ergo, quod perperam exaudiatis, quae honeste, fortiter, animose a studiosis sapientiae dicuntur. Et hoc primum adtendite: aliud est studiosus sapientiae, aliud iam adeptus sapientiam. Ille tibi dicet: “Optime loquor, sed adhuc inter mala volutor plurima. Non est, quod me ad formulam meam exigas. Cum maxime facio me et formo et ad exemplar ingens attollo; si processero quantumcumque proposui, exige ut dictis facta respondeant.” Adsecutus vero humani boni summam aliter tecum<span class="br"></span><span class="lineNumber"></span><span class="br"></span>
</p><notes></notes></section>