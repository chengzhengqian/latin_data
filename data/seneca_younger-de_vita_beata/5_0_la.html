<section class="div1 language" lang="la"><p class="noindent">
opiniones praeteribo—nam et enumerare illas longum est et coarguere. Nostram accipe. Nostram autem cum dico, non alligo me ad unum aliquem ex Stoicis proceribus; est et mihi censendi ius. Itaque aliquem sequar, aliquem iubebo sententiam dividere, fortasse et post omnes citatus nihil improbabo ex iis, quae priores decreverint, et dicam: “Hoc amplius censeo.” <span class="br"></span><span class="lineNumber">3</span><span class="br"></span> Interim, quod inter omnis Stoicos convenit, rerum naturae adsentior; ab illa non deerrare et ad illius legem exemplumque formari sapientia est.</p>
<p>Beata est ergo vita conveniens naturae suae, quae non aliter contingere potest, quam si primum sana mens est et in perpetua possessione sanitatis suae; deinde fortis ac vehemens, tunc pulcherrime patiens, apta temporibus, corporis sui pertinentiumque ad id curiosa non anxie, tum aliarum rerum quae vitam instruunt diligens sine admiratione cuiusquam, usura <span class="br"></span><span class="lineNumber">4</span><span class="br"></span> fortunae muneribus, non servitura. Intellegis, etiam si non adiciam, sequi perpetuam tranquillitatem, libertatem depulsis iis, quae aut irritant nos aut territant; nam voluptatibus et timoribus proiectis<a class="footnoteLink" href="#note_LCL254_106_1" id="target_note_LCL254_106_1"><sup>1</sup></a> pro illis, quae parva ac fragilia sunt et ipsis flagitiis noxia, ingens gaudium subit, inconcussum et aequale, tum pax et concordia animi et magnitudo cum mansuetudine; omnis enim ex infirmitate feritas est.

<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_106_1"><a class="footnoteCrossrefLink" href="#target_note_LCL254_106_1" title="Click to highlight in text"><sup class="lineRef">1</sup>timoribus proiectis <span class="italic">supplied by Basore</span>: voluptatibus et pro illis <span class="italic">A</span>: doloribus spretis <span class="italic">supplied by Reitzenstein</span>: voluptatibus et illiciis <span class="italic">Bourgery</span>.</a></li><script type="text/javascript">document.getElementById('note_LCL254_106_1').style.display = "none";</script></ul></section></notes></section>