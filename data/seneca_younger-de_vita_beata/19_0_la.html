<section class="div1 language" lang="la"><p class="noindent">
<span class="br"></span><span class="lineNumber">1</span><span class="br"></span> 14. Prima virtus eat, haec ferat signa. Habebimus nihilo minus voluptatem, sed domini eius et temperatores erimus; aliquid nos exorabit, nihil coget. At ei, qui voluptati tradidere principia, utroque caruere; virtutem enim amittunt, ceterum non ipsi voluptatem, sed ipsos voluptas habet, cuius aut inopia torquentur aut copia strangulantur, miseri, si deseruntur ab illa, miseriores, si obruuntur; sicut deprensi mari Syrtico modo in sicco relinquuntur, <span class="br"></span><span class="lineNumber">2</span><span class="br"></span> modo torrente unda fluctuantur. Evenit autem hoc nimia intemperantia et amore caeco rei; nam mala pro bonis petenti periculosum est adsequi. Ut feras cum labore periculoque venamur et captarum quoque illarum sollicita possessio est—saepe enim laniant dominos—, ita habent se magnae voluptates; in magnum malum evasere captaeque cepere. Quae quo plures maioresque sunt, eo ille minor ac plurium <span class="br"></span><span class="lineNumber">3</span><span class="br"></span> servus est, quem felicem vulgus appellat. Permanere libet in hac etiamnunc huius rei imagine. Quemadmodum qui bestiarum cubilia indagat et</p>
<blockquote><p>
<span class="line">Laqueo captare feras</span><span class="linebreak"></span>
</p></blockquote>
<p>magno aestimat et</p>
<blockquote><p>
<span class="line">Latos canibus circumdare saltus,</span><span class="linebreak"></span>
</p></blockquote>
<p>ut illarum vestigia premat, potiora deserit multisque<span class="br"></span><span class="lineNumber"></span><span class="br"></span>
</p><notes></notes></section>