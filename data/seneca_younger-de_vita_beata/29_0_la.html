<section class="div1 language" lang="la"><p class="noindent">
securus prosequitur. Divitias quidem ubi tutius fortuna deponet quam ibi, unde sine querella reddentis receptura est?</p>
<span class="br"></span><span class="lineNumber">3</span><span class="br"></span><p>M. Cato cum laudaret Curium et Coruncanium et illud saeculum, in quo censorium crimen erat paucae argenti lamellae, possidebat ipse quadragies sestertium, minus sine dubio quam Crassus, plus quam Censorius Cato. Maiore spatio, si comparentur, proavum vicerat, quam a Crasso vinceretur, et, si <span class="br"></span><span class="lineNumber">4</span><span class="br"></span> maiores illi obvenissent opes, non sprevisset. Nec enim se sapiens indignum ullis muneribus fortuitis putat. Non amat divitias, sed mavult; non in animum illas, sed in domum recipit, nec respuit possessas, sed continet et maiorem virtuti suae materiam subministrari vult.</p>
<p>22. Quid autem dubii est, quin haec maior materia sapienti viro sit animum explicandi suum in divitiis quam in paupertate, quom<a class="footnoteLink" href="#note_LCL254_154_1" id="target_note_LCL254_154_1"><sup>1</sup></a> in hac unum genus virtutis sit non inclinari nec deprimi, in divitiis et temperantia et liberalitas et diligentia et dispositio et magnificentia campum habeat patentem? Non contemnet se sapiens, etiam si fuerit minimae staturae, esse tamen se procerum volet. Et exilis corpore aut amisso<a class="footnoteLink" href="#note_LCL254_154_2" id="target_note_LCL254_154_2"><sup>2</sup></a> oculo valebit, malet tamen sibi esse corporis robur, et hoc ita, ut sciat esse aliud in



<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_154_1"><a class="footnoteCrossrefLink" href="#target_note_LCL254_154_1" title="Click to highlight in text"><sup class="lineRef">1</sup>quom <span class="italic">Gertz</span>: quam <span class="italic">A</span>.</a></li><script type="text/javascript">document.getElementById('note_LCL254_154_1').style.display = "none";</script><li class="note" id="note_LCL254_154_2"><a class="footnoteCrossrefLink" href="#target_note_LCL254_154_2" title="Click to highlight in text"><sup class="lineRef">2</sup>aut amisso <span class="italic">Bourgery after Goelzer</span>: acamisso <span class="italic">A</span>.</a></li><script type="text/javascript">document.getElementById('note_LCL254_154_2').style.display = "none";</script></ul></section></notes></section>