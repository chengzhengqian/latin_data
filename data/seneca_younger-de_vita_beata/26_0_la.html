<section class="div1 language" lang="la"><p class="noindent">
tempestates evadentia? Cum refigere se crucibus conentur, in quas unusquisque vestrum clavos suos ipse adigit, ad supplicium tamen acti stipitibus singulis pendent; hi, qui in se ipsi animum advertunt, quot cupiditatibus tot crucibus distrahuntur. At maledici et in<a class="footnoteLink" href="#note_LCL254_148_1" id="target_note_LCL254_148_1"><sup>1</sup></a> alienam contumeliam venusti sunt. Crederem illis hoc vacare, nisi quidam ex patibulo suo spectatores conspuerent!</p>
<span class="br"></span><span class="lineNumber">1</span><span class="br"></span><p>20. “Non praestant philosophi quae loquuntur.” Multum tamen praestant quod loquuntur, quod honesta mente concipiunt; namque idem si et paria dictis agerent, quid esset illis beatius? Interim non est quod contemnas bona verba et bonis cogitationibus plena praecordia. Studiorum salutarium etiam <span class="br"></span><span class="lineNumber">2</span><span class="br"></span> citra effectum laudanda tractatio est. Quid mirum, si non escendunt in altum ardua adgressi? Sed si vir es, suspice, etiam si decidunt, magna conantis. Generosa res est respicientem non ad suas sed ad naturae suae vires conari, alta temptare et mente maiora concipere, quam quae etiam ingenti animo <span class="br"></span><span class="lineNumber">3</span><span class="br"></span> adornatis effici possunt. Qui sibi hoc proposuit: “Ego mortem eodem voltu comoediamque videbo. Ego laboribus, quanticumque illi erunt, parebo animo

<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_148_1"><a class="footnoteCrossrefLink" href="#target_note_LCL254_148_1" title="Click to highlight in text"><sup class="lineRef">1</sup>maledici et in <span class="italic">Hermes after Koch</span>: male ̮dici ||| in <span class="italic">A</span>: ii maledici et in <span class="italic">Bourgery</span>.</a></li><script type="text/javascript">document.getElementById('note_LCL254_148_1').style.display = "none";</script></ul></section></notes></section>