<section class="div1 language" lang="la"><p class="noindent">
sit exitus quam introitus, quibus nemo ingemescat nisi malignus. In quantum vis exaggera illas; honestae sunt, in quibus cum multa sint, quae sua quisque dici velit, nihil est, quod quisquam suum <span class="br"></span><span class="lineNumber">2</span><span class="br"></span> possit dicere. Ille vero fortunae benignitatem a se non summovebit et patrimonio per honesta quaesito nec gloriabitur nec erubescet. Habebit tamen etiam quo glorietur, si aperta domo et admissa in res suas civitate poterit dicere: “Quod quisque agnoverit, tollat.” O magnum virum, O<a class="footnoteLink" href="#note_LCL254_158_1" id="target_note_LCL254_158_1"><sup>1</sup></a> optime divitem, si post hanc vocem tantundem habuerit! Ita dico: si tuto et securus scrutationem populo praebuerit, si nihil quisquam apud illum invenerit, quoi manus iniciat, audaciter et propalam erit dives. <span class="br"></span><span class="lineNumber">3</span><span class="br"></span> Sapiens nullum denarium intra limen suum admittet male intrantem; idem magnas opes, munus fortunae fructumque virtutis, non repudiabit nec excludet. Quid enim est quare illis bono loco invideat? Veniant, hospitentur. Nec iactabit illas nec abscondet —alterum infruniti animi est, alterum timidi et pusilli, velut magnum bonum intra sinum continentis—nec, <span class="br"></span><span class="lineNumber">4</span><span class="br"></span> ut dixi, eiciet illas e domo. Quid enim dicet? Utrumne “Inutiles estis” an “Ego uti divitiis nescio”? Quemadmodum etiam pedibus suis poterit iter conficere, escendere tamen vehiculum malet, sic pauper etsi<a class="footnoteLink" href="#note_LCL254_158_2" id="target_note_LCL254_158_2"><sup>2</sup></a> poterit esse, dives volet.

 

</p><notes><section class="footnotes"><ul><li class="note" id="note_LCL254_158_1"><a class="footnoteCrossrefLink" href="#target_note_LCL254_158_1" title="Click to highlight in text"><sup class="lineRef">1</sup>O <span class="italic">supplied by Lipsius</span>.</a></li><script type="text/javascript">document.getElementById('note_LCL254_158_1').style.display = "none";</script><li class="note" id="note_LCL254_158_2"><a class="footnoteCrossrefLink" href="#target_note_LCL254_158_2" title="Click to highlight in text"><sup class="lineRef">2</sup>pauper etsi <span class="italic">Hermes after Schultess</span>: paup’ si <span class="italic">A</span>.</a></li><script type="text/javascript">document.getElementById('note_LCL254_158_2').style.display = "none";</script></ul></section></notes></section>