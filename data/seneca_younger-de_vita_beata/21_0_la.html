<section class="div1 language" lang="la"><p class="noindent">
nec de fato queri casuum suorum benignus interpres, si ad voluptatum dolorumque punctiunculas concutitur? Sed ne patriae quidem bonus tutor aut vindex est nec amicorum propugnator, si ad voluptates <span class="br"></span><span class="lineNumber">5</span><span class="br"></span> vergit. Illo ergo summum bonum escendat, unde nulla vi detrahitur, quo neque dolori neque spei nec timori sit aditus<a class="footnoteLink" href="#note_LCL254_138_1" id="target_note_LCL254_138_1"><sup>1</sup></a> nec ulli rei, quae deterius summi boni ius faciat; escendere autem illo sola virtus potest. Illius gradu clivus iste frangendus est; illa fortiter stabit et quicquid evenerit feret non patiens tantum sed etiam volens, omnemque temporum difficultatem sciet legem esse naturae et ut bonus miles feret volnera, numerabit cicatrices, et transverberatus telis moriens amabit eum, pro quo cadet, imperatorem; habebit illud in animo vetus praeceptum: <span class="br"></span><span class="lineNumber">6</span><span class="br"></span> deum sequere! Quisquis autem queritur et plorat et gemit, imperata facere vi cogitur et invitus rapitur ad iussa nihilo minus. Quae autem dementia est potius trahi quam sequi! Tam me hercules quam stultitia et ignoratio condicionis est suae dolere, quod dest<a class="footnoteLink" href="#note_LCL254_138_2" id="target_note_LCL254_138_2"><sup>2</sup></a> aliquid tibi aut incidit durius, aeque mirari aut indigne ferre ea, quae tam bonis accidunt quam malis,â€”morbos dico, funera, debilitates et cetera ex transverso in vitam humanam incurrentia. Quicquid ex universi constitutione patiendum est, magno


<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_138_1"><a class="footnoteCrossrefLink" href="#target_note_LCL254_138_1" title="Click to highlight in text"><sup class="lineRef">1</sup>timori sit aditus <span class="italic">A</span><sup>5</sup>: timoris ita ditus <span class="italic">A</span><sup>1</sup>: timori est <span class="italic">Gertz</span>: timorist <span class="italic">Hermes</span>: timori sit <span class="italic">Bourgery</span>.</a></li><script type="text/javascript">document.getElementById('note_LCL254_138_1').style.display = "none";</script><li class="note" id="note_LCL254_138_2"><a class="footnoteCrossrefLink" href="#target_note_LCL254_138_2" title="Click to highlight in text"><sup class="lineRef">2</sup>quod dest (deest) <span class="italic">Hermes after Madvig</span>: quod est <span class="italic">A</span>.</a></li><script type="text/javascript">document.getElementById('note_LCL254_138_2').style.display = "none";</script></ul></section></notes></section>