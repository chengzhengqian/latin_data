<section class="div1 language" lang="la"><p class="noindent">
laxam catenam trahit nondum liber, iam tamen pro libero.</p>
<span class="br"></span><span class="lineNumber">1</span><span class="br"></span><p>17. Si quis itaque ex istis, qui philosophiam conlatrant, quod solent dixerit: “Quare ergo tu fortius loqueris quam vivis? Quare et superiori verba summittis et pecuniam necessarium tibi instrumentum existimas et damno moveris et lacrimas audita coniugis aut amici morte demittis et respicis famam <span class="br"></span><span class="lineNumber">2</span><span class="br"></span> et malignis sermonibus tangeris? Quare cultius rus tibi est quam naturalis usus desiderat? Cur non ad praescriptum tuum cenas? Cur tibi nitidior supellex est? Cur apud te vinum aetate tua vetustius bibitur? Cur aviarium<a class="footnoteLink" href="#note_LCL254_142_1" id="target_note_LCL254_142_1"><sup>1</sup></a> disponitur? Cur arbores nihil praeter umbram daturae conseruntur? Quare uxor tua locupletis domus censum auribus gerit? Quare paedagogium pretiosa veste succingitur? Quare ars est apud te ministrare nec temere et ut libet conlocatur argentum sed perite servitur<a class="footnoteLink" href="#note_LCL254_142_2" id="target_note_LCL254_142_2"><sup>2</sup></a> et est aliquis scindendi obsonii magister?” Adice, si vis: “Cur trans mare possides? Cur plura quam nosti? Turpiter<a class="footnoteLink" href="#note_LCL254_142_3" id="target_note_LCL254_142_3"><sup>3</sup></a> aut tam neglegens es, ut non noveris pauculos servos, aut tam luxuriosus, ut plures habeas quam quorum notitiae memoria sufficiat!” <span class="br"></span><span class="lineNumber">3</span><span class="br"></span> Adiuvabo postmodo convicia et plura mihi quam putas obiciam, nunc hoc respondeo tibi: “Non sum sapiens et, ut malivolentiam tuam pascam, nec ero. Exige itaque a me, non ut optimis par sim,



<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_142_1"><a class="footnoteCrossrefLink" href="#target_note_LCL254_142_1" title="Click to highlight in text"><sup class="lineRef">1</sup>aviarium <span class="italic">Bourgery after Wesenberg</span>: auruum <span class="italic">A</span>.</a></li><script type="text/javascript">document.getElementById('note_LCL254_142_1').style.display = "none";</script><li class="note" id="note_LCL254_142_2"><a class="footnoteCrossrefLink" href="#target_note_LCL254_142_2" title="Click to highlight in text"><sup class="lineRef">2</sup>ser uitur <span class="italic">A</span>: struitur <span class="italic">Hermes after Lipsius</span>.</a></li><script type="text/javascript">document.getElementById('note_LCL254_142_2').style.display = "none";</script><li class="note" id="note_LCL254_142_3"><a class="footnoteCrossrefLink" href="#target_note_LCL254_142_3" title="Click to highlight in text"><sup class="lineRef">3</sup><span class="italic">Hermes adds</span> cur <span class="italic">before</span> turpiter.</a></li><script type="text/javascript">document.getElementById('note_LCL254_142_3').style.display = "none";</script></ul></section></notes></section>