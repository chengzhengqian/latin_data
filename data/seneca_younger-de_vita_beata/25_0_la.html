<section class="div1 language" lang="la"><p class="noindent">
habere, interdixit et poscere, negant satis egere! Vides enim: non virtutis scientiam sed egestatis professus est.</p>
<span class="br"></span><span class="lineNumber">1</span><span class="br"></span><p>19. Diodorum, Epicureum philosophum, qui intra paucos dies finem vitae suae manu sua imposuit, negant ex decreto Epicuri fecisse, quod sibi gulam praesecuit. Alii dementiam videri volunt factum hoc eius, alii temeritatem; ille interim beatus ac plenus bona conscientia reddidit sibi testimonium vita excedens laudavitque aetatis in portu et ad ancoram actae quietem et dixit, quod vos inviti audistis, quasi vobis quoque faciendum sit:</p>
<blockquote><p>
<span class="line">Vixi et quem dederat cursum fortuna peregi.</span><span class="linebreak"></span>
</p></blockquote>
<span class="br"></span><span class="lineNumber">2</span><span class="br"></span><p>De alterius vita, de alterius morte disputatis et ad nomen magnorum ob aliquam eximiam laudem virorum, sicut ad occursum ignotorum hominum minuti canes, latratis; expedit enim vobis neminem videri bonum, quasi aliena virtus exprobratio delictorum vestrum<a class="footnoteLink" href="#note_LCL254_146_1" id="target_note_LCL254_146_1"><sup>1</sup></a> omnium sit. Invidi splendida cum sordibus vestris confertis nec intellegitis, quanto id vestro detrimento audeatis. Nam si illi, qui virtutem sequuntur, avari libidinosi ambitiosique sunt, quid vos estis, quibus ipsum nomen virtutis odio <span class="br"></span><span class="lineNumber">3</span><span class="br"></span> est? Negatis quemquam praestare, quae loquitur, nec ad exemplar orationis suae vivere. Quid mirum, cum loquantur fortia, ingentia, omnis humanas

<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_146_1"><a class="footnoteCrossrefLink" href="#target_note_LCL254_146_1" title="Click to highlight in text"><sup class="lineRef">1</sup>vestrum <span class="italic">supplied by Bourgery</span>.</a></li><script type="text/javascript">document.getElementById('note_LCL254_146_1').style.display = "none";</script></ul></section></notes></section>