<section class="div1 language" lang="la"><p class="noindent">

victoris superbi ac feri pompam; non humilior sub alieno curru agar quam in meo steteram.” Quid <span class="br"></span><span class="lineNumber">5</span><span class="br"></span> ergo est? Vincere tamen quam capi malo. Totum fortunae regnum despiciam, sed ex illo, si dabitur electio, meliora sumam. Quicquid ad me venerit, bonum fiet, sed malo faciliora ac iucundiora veniant et minus vexatura tractantem. Non est enim, quod existimes ullam esse sine labore virtutem, sed quaedam <span class="br"></span><span class="lineNumber">6</span><span class="br"></span> virtutes stimulis, quaedam frenis egent. Quemadmodum corpus in proclivi retineri debet, adversus ardua impelli, ita quaedam virtutes in proclivi sunt, quaedam clivum subeunt. An dubium sit, quin escendat, nitatur, obluctetur patientia, fortitudo, perseverantia et quaecumque alia duris opposita virtus <span class="br"></span><span class="lineNumber">7</span><span class="br"></span> est et fortunam subigit? Quid ergo? Non aeque manifestum est per devexum ire liberalitatem, temperantiam, mansuetudinem? In his continemus animum, ne prolabatur, in illis exhortamur incitamusque acerrime. Ergo paupertati adhibebimus illas, quae pugnare sciunt, fortiores, divitiis illas diligentiores, quae suspensum gradum ponunt et pondus <span class="br"></span><span class="lineNumber">8</span><span class="br"></span> suum sustinent. Cum hoc ita divisum sit, malo has in usu mihi esse, quae exercendae tranquillius sunt, quam eas, quarum experimentum sanguis et sudor est. “Ergo non ego aliter,” inquit sapiens, “vivo
</p><notes></notes></section>