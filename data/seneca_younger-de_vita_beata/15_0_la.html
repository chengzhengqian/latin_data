<section class="div1 language" lang="la"><p class="noindent">

quia adiuncta virtuti est.” Non vides iterum, quale sit summum bonum, cui custode opus est, ut bonum sit? Virtus autem quomodo voluptatem reget, quam sequitur, cum sequi parentis sit, regere imperantis? A tergo ponis quod imperat? Egregium autem habet virtus apud vos officium voluptates <span class="br"></span><span class="lineNumber">3</span><span class="br"></span> praegustare! Sed videbimus, an apud quos tam contumeliose tractata virtus est, adhuc virtus sit, quae habere nomen suum non potest, si loco cessit. Interim, de quo agitur, multos ostendam voluptatibus obsessos, in quos fortuna omnia munera sua <span class="br"></span><span class="lineNumber">4</span><span class="br"></span> effudit, quos fatearis necesse est malos. Aspice Nomentanum et Apicium, terrarum ac maris, ut isti vocant, bona concoquentis et super mensam recognoscentis omnium gentium animalia; vide hos eosdem in suggestu rosae despectantis popinam suam, aures vocum sono, spectaculis oculos, saporibus palatum suum delectantes; mollibus lenibusque fomentis totum lacessitur eorum corpus et, ne nares interim cessent, odoribus variis inficitur locus ipse, in quo luxuriae parentatur. Hos esse in voluptatibus dices; nec tamen illis bene erit, quia non bono gaudent.</p>
<span class="br"></span><span class="lineNumber">1</span><span class="br"></span><p>12. “Male,” inquit, “illis erit, quia multa interveniunt, quae perturbent animum, et opiniones inter<span class="br"></span><span class="lineNumber"></span><span class="br"></span>
</p><notes></notes></section>