<section class="div1 language" lang="la"><p class="noindent">
sed ut malis melior. Hoc mihi satis est, cotidie aliquid ex vitiis meis demere et errores meos obiurgare. <span class="br"></span><span class="lineNumber">4</span><span class="br"></span> Non perveni ad sanitatem, ne perveniam quidem; delenimenta magis quam remedia podagrae meae compono, contentus, si rarius accedit et si minus verminatur; vestris quidem pedibus comparatus, debilis<a class="footnoteLink" href="#note_LCL254_144_1" id="target_note_LCL254_144_1"><sup>1</sup></a> cursor sum.” Haec non pro me loquor—ego enim in alto vitiorum omnium sum—, sed pro illo, cui aliquid acti est.</p>
<span class="br"></span><span class="lineNumber">1</span><span class="br"></span><p>18. “Aliter,” inquis, “loqueris, aliter vivis.” Hoc, malignissima capita et optimo cuique inimicissima, Platoni obiectum est, obiectum Epicuro, obiectum Zenoni; omnes enim isti dicebant non quemadmodum ipsi viverent, sed quemadmodum esset ipsis vivendum. De virtute, non de me loquor, et cum vitiis convicium facio, in primis meis facio. <span class="br"></span><span class="lineNumber">2</span><span class="br"></span> Cum potuero, vivam quomodo oportet. Nec malignitas me ista multo veneno tincta deterrebit ab optimis; ne virus quidem istud, quo alios spargitis, quo vos necatis, me impediet, quo minus perseverem laudare vitam, non quam ago, sed quam agendam scio, quo minus virtutem adorem et ex intervallo <span class="br"></span><span class="lineNumber">3</span><span class="br"></span> ingenti reptabundus sequar. Expectabo scilicet, ut quicquam malivolentiae inviolatum sit, cui sacer nec Rutilius fuit nec Cato? Curet aliquis, an istis nimis dives videatur, quibus Demetrius Cynicus parum pauper est? Virum acerrimum et contra omnia naturae desideria pugnantem, hoc pauperiorem quam ceteros Cynicos, quod, cum sibi interdixerint

<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_144_1"><a class="footnoteCrossrefLink" href="#target_note_LCL254_144_1" title="Click to highlight in text"><sup class="lineRef">1</sup>debilis <span class="italic">A</span>: debiles (<span class="italic">voc. plu.</span>) <span class="italic">Gronovius and Bentley, Hermes</span>.</a></li><script type="text/javascript">document.getElementById('note_LCL254_144_1').style.display = "none";</script></ul></section></notes></section>