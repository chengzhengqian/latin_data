<section class="div1 language" lang="la"><p class="noindent">
se valentius. Malam valetudinem tolerabit, bonam <span class="br"></span><span class="lineNumber">3</span><span class="br"></span> optabit. Quaedam enim, etiam si in summam rei parva sunt et subduci sine ruina principalis boni possunt, adiciunt tamen aliquid ad perpetuam laetitiam ex virtute nascentem. Sic illum adficiunt divitiae et exhilarant, ut navigantem secundus et ferens ventus, ut dies bonus et in bruma ac frigore <span class="br"></span><span class="lineNumber">4</span><span class="br"></span> apricus locus. Quis porro sapientium—nostrorum dico, quibus unum est bonum virtus—negat etiam haec, quae indifferentia vocamus, habere aliquid in se pretii et alia esse potiora? Quibusdam ex iis tribuitur aliquid honoris, quibusdam multum. Ne <span class="br"></span><span class="lineNumber">5</span><span class="br"></span> erres itaque, inter potiora divitiae sunt. “Quid ergo,” inquis, “me derides, cum eundem apud te locum habeant, quem apud me?” Vis scire, quam non eundem habeant locum? Mihi divitiae si effluxerint, nihil auferent nisi semet ipsas, tu stupebis et videberis tibi sine te relictus, si illae a te recesserint; apud me divitiae aliquem locum habent, apud te summum; ad postremum divitiae meae sunt, tu divitiarum es.</p>
<span class="br"></span><span class="lineNumber">1</span><span class="br"></span><p>23. Desine ergo philosophis pecunia interdicere; nemo sapientiam paupertate damnavit. Habebit philosophus amplas opes, sed nulli detractas nec alieno sanguine cruentas, sine cuiusquam iniuria partas, sine sordidis quaestibus, quarum tam honestus<span class="br"></span><span class="lineNumber"></span><span class="br"></span>
</p><notes></notes></section>