<section class="div1 language" lang="la"><p class="noindent">
hercules sentio—quam sobria ac sicca sit, sed ad nomen ipsum advolant quaerentes libidinibus suis <span class="br"></span><span class="lineNumber">5</span><span class="br"></span> patrocinium aliquod ac velamentum. Itaque quod unum habebant in malis bonum perdunt, peccandi verecundiam. Laudant enim ea, quibus erubescebant, et vitio gloriantur; ideoque ne resurgere quidem adulescentiae<a class="footnoteLink" href="#note_LCL254_130_1" id="target_note_LCL254_130_1"><sup>1</sup></a> licet, cum honestus turpi desidiae titulus accessit. Hoc est cur ista voluptatis laudatio perniciosa sit, quia honesta praecepta intra latent, quod corrumpit apparet.</p>
<span class="br"></span><span class="lineNumber">1</span><span class="br"></span><p>13. In ea quidem ipse sententia sum—invitis hoc nostris popularibus dicam—sancta Epicurum et recta praecipere et, si propius accesseris, tristia; voluptas enim illa ad parvum et exile revocatur et, quam nos virtuti legem dicimus, eam ille dicit voluptati: iubet illam parere naturae. Parum est autem luxuriae <span class="br"></span><span class="lineNumber">2</span><span class="br"></span> quod naturae satis est. Quid ergo est? Ille, quisquis desidiosum otium et gulae ac libidinis vices felicitatem vocat, bonum malae rei quaerit auctorem et, cum illo venit blando nomine inductus, sequitur voluptatem non quam audit, sed quam attulit, et vitia sua cum coepit putare similia praeceptis, indulget illis non timide, nec obscure luxuriatur sed iam inde aperto capite. Itaque non dicam, quod plerique nostrorum, sectam Epicuri flagitiorum magistram esse, sed illud dico: male audit, infamis est, et immerito.

<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_130_1"><a class="footnoteCrossrefLink" href="#target_note_LCL254_130_1" title="Click to highlight in text"><sup class="lineRef">1</sup>adulescentiae <span class="italic">A</span>: erubescentiae <span class="italic">Madvig</span>: displicentiae <span class="italic">Gertz</span>.</a></li><script type="text/javascript">document.getElementById('note_LCL254_130_1').style.display = "none";</script></ul></section></notes></section>