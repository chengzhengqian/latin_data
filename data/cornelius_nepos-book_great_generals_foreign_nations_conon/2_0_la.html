<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

unde praesidio posset esse civibus suis. Itaque contulit
se ad Pharnabazum, satrapem Ioniae et Lydiae eundemque generum regis et propinquum; apud quem ut multum gratia valeret multo labore multisque
<span class="br"></span><span class="lineNumber">2</span><span class="br"></span>effecit periculis. Nam cum Lacedaemonii, Atheniensibus
devictis, in societate non manerent quam cum Artaxerxe fecerant, Agesilaumque bellatum misissent
in Asiam, maxime impulsi a Tissapherne, qui ex intimis regis ab amicitia eius defecerat et cum Lacedaemoniis coierat societatem, hunc adversus Pharnabazus habitus est imperator, re quidem vera exercitui praefuit Conon eiusque omnia arbitrio gesta
<span class="br"></span><span class="lineNumber">3</span><span class="br"></span>sunt. Hic multum ducem summum Agesilaum impedivit saepeque eius consiliis obstitit, neque vero non fuit apertum, si ille non fuisset, Agesilaum
<span class="br"></span><span class="lineNumber">4</span><span class="br"></span>Asiam Tauro tenus regi fuisse erepturum. Qui postea quam domum a suis civibus revocatus est, quod Boeoti et Athenienses Lacedaemoniis bellum indixerant, Conon nihilo setius apud praefectos regis versabatur iisque omnibus magno erat usui.</p>
<p><span class="bold">3</span>. Defecerat a rege Tissaphernes, neque id tam Artaxerxi quam ceteris erat apertum; multis enim magnisque meritis apud regem, etiam cum in officio non maneret, valebat. Neque id erat mirandum, si non facile ad credendum adducebatur, reminiscens <span class="br"></span><span class="lineNumber">2</span><span class="br"></span>eius se opera Cyrum fratrem superasse. Huius



</p></section><notes></notes></section>