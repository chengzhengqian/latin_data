<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

quod potius patriae opes augeri quam regis maluit. Nam cum magnam auctoritatem sibi pugna illa navali quam apud Cnidum<a class="footnoteLink" href="#note_LCL467_108_1" id="target_note_LCL467_108_1"><sup>1</sup></a> fecerat constituisset non solum inter barbaros, sed etiam omnes Graeciae civitates, clam dare operam coepit, ut Ioniam et Aeoliam restitueret Atheniensibus.</p>
<p><span class="br"></span><span class="lineNumber">3</span><span class="br"></span>Id cum minus diligenter esset celatum, Tiribazus, qui Sardibus praeerat, Cononem evocavit, simulans ad regem eum se mittere velle magna de re. Huius nuntio parens cum venisset, in vincla coniectus est,
<span class="br"></span><span class="lineNumber">4</span><span class="br"></span>in quibus aliquamdiu fuit. Inde nonnulli eum ad regem abductum ibique eum perisse scriptum reliquerunt.
Contra ea Dinon historicus, cui nos plurimum de Persicis rebus credimus, effugisse scripsit; illud addubitat, utrum Tiribazo sciente an imprudente sit factum.</p>
</section><notes><section class="footnotes"><ul><li class="note" id="note_LCL467_108_1"><a class="footnoteCrossrefLink" href="#target_note_LCL467_108_1" title="Click to highlight in text"><sup class="lineRef">1</sup>Gnidum, <span class="italic">MSS.</span></a></li><script type="text/javascript">document.getElementById('note_LCL467_108_1').style.display = "none";</script></ul></section></notes></section>