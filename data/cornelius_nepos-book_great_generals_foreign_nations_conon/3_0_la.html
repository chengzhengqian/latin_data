<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

accusandi gratia Conon a Pharnabazo ad regem missus, posteaquam venit, primum ex more Persarum ad chiliarchum, qui secundum gradum imperii tenebat,
Tithrausten accessit seque ostendit cum rege
<span class="br"></span><span class="lineNumber">3</span><span class="br"></span>conloqui velle. Nemo enim sine hoc admittitur.<a class="footnoteLink" href="#note_LCL467_104_1" id="target_note_LCL467_104_1"><sup>1</sup></a></p>
<p>Huic ille, “Nulla,” inquit, “mora est, sed tu delibera,
utrum conloqui malis an per litteras agere quae cogitas. Necesse est enim, si in conspectum veneris, venerari te regem (quod προσκύνησιν illi vocant).<a class="footnoteLink" href="#note_LCL467_104_2" id="target_note_LCL467_104_2"><sup>2</sup></a> Hoc si tibi grave est, per me nihilo setius editis mandatis conficies quod studes.” Tum Conon “Mihi vero,” inquit, “non est grave quemvis honorem habere regi, sed vereor ne civitati meae sit opprobrio, si, cum ex ea sim profectus quae ceteris gentibus imperare consuerit, potius barbarorum quam illius more fungar.” Itaque quae huic volebat scripta tradidit.</p>
<p><span class="bold">4.</span> Quibus cognitis, rex tantum auctoritate eius motus est, ut et Tissaphernem hostem iudicarit et Lacedaemonios bello persequi iusserit et ei permiserit quem vellet eligere ad dispensandam pecuniam. Id arbitrium Conon negavit sui esse consilii, sed ipsius, qui optime suos nosse deberet; sed se suadere,
<span class="br"></span><span class="lineNumber">2</span><span class="br"></span>Pharnabazo id negotii daret. Hinc magnis muneribus




</p></section><notes><section class="footnotes"><ul><li class="note" id="note_LCL467_104_1"><a class="footnoteCrossrefLink" href="#target_note_LCL467_104_1" title="Click to highlight in text"><sup class="lineRef">1</sup>nemo . . . admittitur, <span class="italic">put after</span> vocant <span class="italic">by Cobet; by others after</span> regem, <span class="italic">omitting</span> quod . . . vocant.</a></li><script type="text/javascript">document.getElementById('note_LCL467_104_1').style.display = "none";</script><li class="note" id="note_LCL467_104_2"><a class="footnoteCrossrefLink" href="#target_note_LCL467_104_2" title="Click to highlight in text"><sup class="lineRef">2</sup>quod. . . vocant, <span class="italic">omitted by Wölflinn.</span></a></li><script type="text/javascript">document.getElementById('note_LCL467_104_2').style.display = "none";</script></ul></section></notes></section>