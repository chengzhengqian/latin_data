<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

Numquam inopia verbi substitit, sed velocissimo
ac facillimo cursu omnes res beata circumfluebat oratio.</p>
<p>Haec eo libentius, Mela, fili carissime, refero quia video animum tuum a civilibus officiis abhorrentem et ab omni ambitu aversum hoc unum concupiscentem, nihil concupiscere. Tu<a class="footnoteLink" href="#note_LCL463_200_1" id="target_note_LCL463_200_1"><sup>1</sup></a> eloquentiae tamen studeas: facilis ab hac in omnes artes discursus est; instruit etiam quos non sibi exercet. Nec est quod insidias tibi putes fieri, quasi id agam ut te bene cedentis studii favor teneat. Ego vero non sum bonae mentis impedimentum: perge quo inclinat animus, et paterno contentus ordine subduc fortunae magnam tui partem.</p>
<p><span class="br"></span><span class="lineNumber">4</span><span class="br"></span>Erat quidem tibi maius ingenium quam fratribus tuis, omnium bonarum artium capacissimum: est et hoc ipsum melioris ingenii pignus, non corrumpi bonitate
eius ut illo male utaris. Sed quoniam fratribus tuis ambitiosa curae sunt foroque se et honoribus parant, in quibus ipsa quae sperantur timenda sunt, ego quoque eius alioqui processus avidus et hortator laudatorque vel periculosae dum honestae modo industriae
duobus filiis navigantibus te in portu retineo.<span class="innerMarginNote right">105M</span></p>
<p>Sed proderit tibi in illa quae tota mente agitas declamandi exercitatio, sicut Fabiano profuit: qui

</p></section><notes><section class="footnotes"><ul><li class="note" id="note_LCL463_200_1"><a class="footnoteCrossrefLink" href="#target_note_LCL463_200_1" title="Click to highlight in text"><sup class="lineRef">1</sup>tu <span class="italic">Thomas:</span> ut.</a></li><script type="text/javascript">document.getElementById('note_LCL463_200_1').style.display = "none";</script></ul></section></notes></section>