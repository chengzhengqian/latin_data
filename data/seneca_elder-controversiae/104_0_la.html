<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

poterisne omnibus frui? Filium quaeris: ecce turba iuvenum sine patre. Impera quod vis: navigabo, militabo, dummodo ubicumque fuero tuus sim. <span class="italic">Ita nos pauperes sumus, qui habemus quod divites rogent</span>? Unde talem patrem? non irasceris nisi ut ames. Quid porro? ista patrimonia, in quae male sani<a class="footnoteLink" href="#note_LCL463_208_1" id="target_note_LCL463_208_1"><sup>1</sup></a><span class="innerMarginNote right">108M</span> ruitis, gaudia dominorum an onera sunt? Mille corruentium
inter divitias suas exempla referebas, et inter illa ponebas et divitis domum. Merito abdicasti
an inmerito? <span class="italic">si inmerito abdicasti, odi patrem tot eicientem innocentes: si merito, odi domum tot facientem nocentes.</span> Aliquid in domo locupleti non agendum agam. Quae apud nos frugalitas est, apud illos
<span class="br"></span><span class="lineNumber">5</span><span class="br"></span>humilitas est. Petis iterum potius filios quam recipis. Colit etiamnunc in Capitolio casam victor omnium gentium populus, cuius tantam felicitatem nemo miratur; merito potens est: nempe ab eius origine est qui non reliquit patrem. Egredientem te certe domo redeuntemque comitabor nec nisi in limine deseram: ero in publico filius. <span class="italic">Amo aeque paupertatem
quam patrem</span>: <span class="italic">utrique consuevi.</span> Non possum agere in domo divitis filium. Si carum tibi servum venderes, quaereres numquid saevus emptor esset.





</p></section><notes><section class="footnotes"><ul><li class="note" id="note_LCL463_208_1"><a class="footnoteCrossrefLink" href="#target_note_LCL463_208_1" title="Click to highlight in text"><sup class="lineRef">1</sup>sani <span class="italic">V</span>: insani <span class="italic">AB.</span></a></li><script type="text/javascript">document.getElementById('note_LCL463_208_1').style.display = "none";</script></ul></section></notes></section>