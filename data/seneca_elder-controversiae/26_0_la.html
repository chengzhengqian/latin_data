<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

quid de mensa mea detrahere potui, famelico seni porrigo. Non credis, qui scis quomodo te aluerim?</p>
<p><span class="br"></span><span class="lineNumber">21</span><span class="br"></span>Colorem ex altera parte, quae durior est, Latro aiebat hunc sequendum, ut gravissimarum iniuriarum inexorabilia et ardentia induceremus odia Thyesteo more; aiebat patrem non irasci tantum debere sed furere. Ipse &lt;in&gt; declamatione usus est summis clamoribus illo versu tragico: “cur fugis fratrem? scit ipse.”</p>
<p>Hunc colorem secutus Syriacus Vallius durum sensum videbatur non dure posuisse in narratione sic: infelicissimam ambo et tristissimam egimus vitam, excepto &lt;uno&gt;<a class="footnoteLink" href="#note_LCL463_52_1" id="target_note_LCL463_52_1"><sup>1</sup></a> quod alter alterum egentem vidimus. Aeque efficaciter odium videbatur expressisse fraternum hac sententia: vos, iudices, <span class="italic">audite quam valde eguerim: fratrem rogavi.</span></p>
<p><span class="br"></span><span class="lineNumber">22</span><span class="br"></span>Hanc partem memini <span class="italic">apud Cestium declamari ab Alfio Flavo.</span> ad quem audiendum me fama perduxerat;
qui cum <span class="italic">praetextatus</span> esset, tantae opinionis fuit ut populo Romano puer eloquentia notus esset. Semper de illius ingenio Cestius et praedicavit et timuit: aiebat tam inmature magnum ingenium non esse vitale; sed tanto concursu hominum audiebatur
ut raro auderet post illum Cestius dicere. Ipse omnia mala faciebat ingenio suo; naturalis tamen illa vis eminebat, quae post multos annos, iam et desidia obruta et carminibus enervata, vigorem

</p></section><notes><section class="footnotes"><ul><li class="note" id="note_LCL463_52_1"><a class="footnoteCrossrefLink" href="#target_note_LCL463_52_1" title="Click to highlight in text"><sup class="lineRef">1</sup><span class="italic">Supplied by Kiessling: cf.</span> §11.</a></li><script type="text/javascript">document.getElementById('note_LCL463_52_1').style.display = "none";</script></ul></section></notes></section>