<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p><span class="br"></span><span class="lineNumber">7</span><span class="br"></span><span class="sc">Alfi Flavi.</span> Adhuc <span class="italic">qualem optem patrem nescio. Divitem? debilitat. Egentem? adligat. Neutrum manibus
meis expedit.</span> “Duplam dabo ut manus praecidatis”:
filium mimis crudelem habuisti.</p>
<p><span class="sc">Marulli.</span> Ut adlata est epistula [qu(a)e],<a class="footnoteLink" href="#note_LCL463_160_1" id="target_note_LCL463_160_1"><sup>1</sup></a> coeperunt<span class="innerMarginNote right">75M</span>
iam me piratae solvere; ut recitata dupla in epistula pecunia est, “hic est” inquam “pater quem vobis laudaveram”.</p>
<p><span class="sc">Triari.</span> <span class="italic">Ubi est patrimonium tuum</span> illud quod <span class="italic">tyrannos
instruit, quod adulteros facit</span>? ubi est? Certe in me nil inpendisti.</p>
<p><span class="br"></span><span class="lineNumber">8</span><span class="br"></span>Pars altera. <span class="sc">Iuli Bassi.</span> Infelix futura est etiam victoria mea: si non tenuero causam, fame moriar; si tenuero, hoc tantum consequar, ne fame moriar. Duxi uxorem nimium fecundam: <span class="italic">peperit mihi tria</span> nescio quae <span class="italic">prodigia</span> variis generibus <span class="italic">inter se</span>, [et]<a class="footnoteLink" href="#note_LCL463_160_2" id="target_note_LCL463_160_2"><sup>2</sup></a> iudices, <span class="italic">furentia: alium qui patriam posset opprimere, alium qui fratrem, alium qui patrem.</span> Testor, iudices, omnes cives meos: una servivimus, nemo tyrannidem me uno sensit magis. Argumentum habeo maximum quod vivo: non pepercissetis mihi si putassetis me patrem tyranni. Dum inter se pugnant, vicit res


</p></section><notes><section class="footnotes"><ul><li class="note" id="note_LCL463_160_1"><a class="footnoteCrossrefLink" href="#target_note_LCL463_160_1" title="Click to highlight in text"><sup class="lineRef">1</sup><span class="italic">Omitted by early editors.</span></a></li><script type="text/javascript">document.getElementById('note_LCL463_160_1').style.display = "none";</script><li class="note" id="note_LCL463_160_2"><a class="footnoteCrossrefLink" href="#target_note_LCL463_160_2" title="Click to highlight in text"><sup class="lineRef">2</sup><span class="italic">Deleted by Novák. But the text is uncertain.</span></a></li><script type="text/javascript">document.getElementById('note_LCL463_160_2').style.display = "none";</script></ul></section></notes></section>