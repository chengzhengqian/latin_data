<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

Perit, inquit, propter desiderium viri; alioqui unius verbi amaritudinem morte pensasset? Immo mulier praeceps, temeraria, insano flagrans amore et attonita, quem virum patre relicto secuta fuerat, †res viso†<a class="footnoteLink" href="#note_LCL464_416_1" id="target_note_LCL464_416_1"><sup>1</sup></a> consecuta est.</p>
<p><span class="br"></span><span class="lineNumber">11</span><span class="br"></span>Silo Pompeius huic quaestioni praeponebat illam, ex qua in hanc transitus fit: an, etiamsi propter hoc verbum patris perit, damnari tamen pater non debeat: nec enim eventus imputari debet cuiusque rei, sed consilium. Si post hoc verbum puella vixisset,<span class="innerMarginNote right">478M</span>
numquid patrem dementiae damnare posses? Atque
post hoc verbum si quid factum est, non a patre sed a puella factum est. Non oportet autem illius temeritatem dementiam videri patris. Post hanc quaestionem faciebat illam: an ob hoc perierit.</p>
<p><span class="br"></span><span class="lineNumber">12</span><span class="br"></span>Color a parte accusatoris simplex est. &lt;Latro&gt;<a class="footnoteLink" href="#note_LCL464_416_2" id="target_note_LCL464_416_2"><sup>2</sup></a> ait patrem durum fuisse, crudelem, bono publico hunc non fuisse partium ducem. Dixit, inquit, eo vultu, ea adfirmatione, ut videretur non iubere tantum sed occidere.</p>
<p>Hoc loco dixit Turrinus Clodius: hoc post bellum, immo post edictum? et adiecit: nunc intellegit res publica, imperator, quantum tibi debeat, cui sine sanguine satis factum est.</p>
<p>. . . omnes enim dixerunt patre nolente illam perisse.<a class="footnoteLink" href="#note_LCL464_416_3" id="target_note_LCL464_416_3"><sup>3</sup></a></p>
</section><notes><section class="footnotes"><ul><li class="note" id="note_LCL464_416_1"><a class="footnoteCrossrefLink" href="#target_note_LCL464_416_1" title="Click to highlight in text"><sup class="lineRef">1</sup><span class="italic">I have translated Gertz’</span> patre invito.</a></li><script type="text/javascript">document.getElementById('note_LCL464_416_1').style.display = "none";</script><li class="note" id="note_LCL464_416_2"><a class="footnoteCrossrefLink" href="#target_note_LCL464_416_2" title="Click to highlight in text"><sup class="lineRef">2</sup><span class="italic">Supplied by Müller.</span></a></li><script type="text/javascript">document.getElementById('note_LCL464_416_2').style.display = "none";</script><li class="note" id="note_LCL464_416_3"><a class="footnoteCrossrefLink" href="#target_note_LCL464_416_3" title="Click to highlight in text"><sup class="lineRef">3</sup>perisse <span class="italic">Gertz</span>: dixisse.</a></li><script type="text/javascript">document.getElementById('note_LCL464_416_3').style.display = "none";</script></ul></section></notes></section>