<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

nec plura aut me proloqui aut istum respondere passae sunt mentes gaudiis occupatae. Nulla integritas tantum sibi etiam explorata confidit ut causam velit dicere. Si interrogaveris filiam, partem legis inputaturus es; si non interrogaveris, legem. Si genero vitam daturus esset, etiam innocentiam reliquisset. Quaeritis quid dum fleret fecerit? Non negavit; et solebat negare, si nollet. Mortem optaturus est; non enim potest eas partes legis desiderare quas habet.</p>
</section><notes></notes></section>