<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

nisi cum irascitur, servos ne tunc quidem facit cum cogitur. Generum habes: qualem? ut illi laudationem
suam reddam, nempe frugi servum. Servis tuis paritura fratres &lt;est&gt;.<a class="footnoteLink" href="#note_LCL464_130_1" id="target_note_LCL464_130_1"><sup>1</sup></a> Quantum ad expositionem
rerum pertinet, sunt quidem acerba tyrannidis mala, tamen tristiora exponam quae post tyrannidem gesta sunt. Non dubitabam quin esset tyrannicidae
nuptura. Si sub tyranno vitiata esset, solacium
haberemus hoc: non tibi uni accidit. Nondum <span class="innerMarginNote right">324M</span>occisum tyrannum puto, etiamnunc tyrannicas nuptias video.</p>
<p><span class="br"></span><span class="lineNumber">11</span><span class="br"></span><span class="sc">Marulli.</span> Nunc sciam an merito libertatem acceperis, si liber non merueris crucem. Hoc quod obicio qui in pluribus fecit occisus est.</p>
<p>P. <span class="sc">Vinici.</span> Nunc in domo nostra matrimonium est cuius me puderet etiamsi raptus esset. Quam miseros putatis, iudices, esse quibus duo quae miserrima
sunt optanda fuerunt, tyrannus et raptor? Una genero tuo commendatio est, quod se aliquando ista puella putavit indignum.</p>
<p><span class="sc">Valli Syriaci.</span> In ea condicione, iudices, sumus ut consolari debeamus sororem quod aut rapta non sit aut nupserit. Et tamen quid ille meruit, quamdiu per dominum licuit innocentissimus servus?</p>
<p><span class="br"></span><span class="lineNumber">12</span><span class="br"></span><span class="sc">Sepulli Bassi.</span> Nuptias clausa domo fecimus.




</p></section><notes><section class="footnotes"><ul><li class="note" id="note_LCL464_130_1"><a class="footnoteCrossrefLink" href="#target_note_LCL464_130_1" title="Click to highlight in text"><sup class="lineRef">1</sup><span class="italic">Supplied by MÃ¼ller.</span></a></li><script type="text/javascript">document.getElementById('note_LCL464_130_1').style.display = "none";</script></ul></section></notes></section>