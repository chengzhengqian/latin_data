<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

qua paene caruit, hic qui amare caute iubet. Facilius in amore finem inpetres quam modum. Tu hoc obtinebis, ut terminos quasi adprobaturi custodiant, ut nihil faciant nisi considerate, nihil promittant nisi ut iure<a class="footnoteLink" href="#note_LCL463_262_1" id="target_note_LCL463_262_1"><sup>1</sup></a> pacturi, omnia verba ratione et fide ponderent?
senes sic amant. <span class="italic">Pauca nosti, pater, crimina: et litigavimus aliquando et decidimus</span><a class="footnoteLink" href="#note_LCL463_262_2" id="target_note_LCL463_262_2"><sup>2</sup></a> <span class="italic">et, quod fortasse non putas, peieravimus.</span> Quid ad patrem pertinet quod amantes iurant? si vis credere, nec ad deos pertinet.
<span class="br"></span><span class="lineNumber">11</span><span class="br"></span>Non est quod tibi placeas, uxor, tamquam prima peccaveris: perit aliqua cum viro, perit aliqua pro viro; illas tamen omnis aetas honorabit, omne celebrabit ingenium. Fer, socer, felicitatem tuam: magnum tibi quam parvo constat exemplum! In reliquum, ut iubes, diligentiores facti sumus; errorem nostrum confitemur; exciderat iurantibus esse tertium qui magis amaret: sic, di, sit semper. Perseveras, socer? recipe filiam: ego, qui peccavi, poena dignus<span class="innerMarginNote right">136M</span>
sum; quare uxori notae causa sim, socero orbitatis? Discedam e civitate, fugiam, exulabo, utcumque potero desiderium misera et crudeli patientia perferam. Morerer, si solus moriturus essem.</p>
</section><notes><section class="footnotes"><ul><li class="note" id="note_LCL463_262_1"><a class="footnoteCrossrefLink" href="#target_note_LCL463_262_1" title="Click to highlight in text"><sup class="lineRef">1</sup>ut iure <span class="italic">MÃ¼ller</span>: utius.</a></li><script type="text/javascript">document.getElementById('note_LCL463_262_1').style.display = "none";</script><li class="note" id="note_LCL463_262_2"><a class="footnoteCrossrefLink" href="#target_note_LCL463_262_2" title="Click to highlight in text"><sup class="lineRef">2</sup>decidimus <span class="italic">Gronovius</span>: ceci(di)mus.</a></li><script type="text/javascript">document.getElementById('note_LCL463_262_2').style.display = "none";</script></ul></section></notes></section>