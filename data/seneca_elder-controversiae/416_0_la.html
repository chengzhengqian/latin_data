<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p><span class="br"></span><span class="lineNumber">19</span><span class="br"></span>Duas eius urbanas res praeterire non possum. <span class="italic">Secutus erat in provinciam Cretam Occium</span> Flammam <span class="italic">proconsulem. Graeci coeperunt in theatro postulare ut Sabinus maximum magistratum gereret. Mos autem est barbam et capillum magistratui Cretensium summittere.</span><span class="innerMarginNote right">412M</span>
<span class="italic">Surrexit Sabinus et silentium manu fecit;</span> deinde <span class="italic">ait: hunc magistratum ego Romae bis gessi. Bis enim reus causam dixerat. Graeci non intellexerunt, sed bene precati Caesari petebant ut illum honorem Sabinus et tertio gereret.</span></p>
<p><span class="br"></span><span class="lineNumber">20</span><span class="br"></span>Postea deinde offendit illos tota comitum cohors: oppressi sunt in templo ab omni multitudine, quae postulabat ut Romam Sabinus cum Turdo proficisceretur:
erat inter infames maxime et invisos homines Turdus. Cum Turdus promitteret iturum se, ut inde posset exire, Sabinus silentio facto ait: ego ad Caesarem non sum iturus cum mattea. Postea hoc Sabino <span class="italic">cum causam diceret</span> obiectum est. Multa illum diserte dixisse memini cum introductus esset ex carcere in senatum postulaturus ut diaria acciperet.
Tunc dixit de fame questus: nihil onerosum a vobis peto, sed ut me aut mori velitis aut vivere. Et illud dixit: nolite, inquam, superbe audire hominem
calamitosum:</p>
<blockquote><p><span class="line indent1">saepe qui misereri potuit misericordiam rogat.</span><span class="linebreak"></span></p></blockquote>
<p class="noindent"><span class="br"></span><span class="lineNumber">21</span><span class="br"></span>Et cum dixisset Seianianos locupletes in carcere esse: homo, inquit, adhuc indemnatus, ut possim vivere



</p></section><notes></notes></section>