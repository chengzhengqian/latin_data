<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

fratrem occidere; idem timuimus, idem doluimus, idem flevimus, eundem patrem habuimus, eandem matrem, eandem novercam; mitioris natura pectoris
<span class="br"></span><span class="lineNumber">13</span><span class="br"></span>sum, mollioris animi. Non idem omnibus mortalibus natura tribuit ingenium: animus &lt;huius&gt;<a class="footnoteLink" href="#note_LCL464_30_1" id="target_note_LCL464_30_1"><sup>1</sup></a> durior est, illius clementior; apud piratas quoque invenitur
qui non possit occidere. Putatis me electum ne alius<span class="innerMarginNote right">280M</span>
occideret? Si mater nostra viveret, puto, illi tradidisset:
quod proximum fuit, mihi tradidit. Utrum vobis videtur per manus fratris punire filium voluisse, an ablegare privignum? Pudet me patrocini mei; timeo, ne, cum coepero narrare quid fecerim, dicatis: certe negabas posse te hominem occidere.</p>
<p><span class="br"></span><span class="lineNumber">14</span><span class="br"></span><span class="sc">Musae.</span> Traditus est frater puniendus mihi potissimum. Quo istud proposito, pater, feceris apud plerosque disputationem habet: ego, si quid mitius illo tempore voluisti fieri, non intellexi; imposui
multum recusantem et insui culleo postulantem. Obicis mihi molliorem animum: alius mitior est [plus]<a class="footnoteLink" href="#note_LCL464_30_2" id="target_note_LCL464_30_2"><sup>2</sup></a> quam debet, alius saevior quam necesse est, mediis alius adfectibus inter utrumque positus totus in sua potestate est. Quidam et accusare et damnare possunt et occidere, quidam tam mites sunt ut non possint in caput ne testimonium quidem dicere.




</p></section><notes><section class="footnotes"><ul><li class="note" id="note_LCL464_30_1"><a class="footnoteCrossrefLink" href="#target_note_LCL464_30_1" title="Click to highlight in text"><sup class="lineRef">1</sup><span class="italic">Supplied by Faber.</span></a></li><script type="text/javascript">document.getElementById('note_LCL464_30_1').style.display = "none";</script><li class="note" id="note_LCL464_30_2"><a class="footnoteCrossrefLink" href="#target_note_LCL464_30_2" title="Click to highlight in text"><sup class="lineRef">2</sup><span class="italic">Deleted by MÃ¼ller.</span></a></li><script type="text/javascript">document.getElementById('note_LCL464_30_2').style.display = "none";</script></ul></section></notes></section>