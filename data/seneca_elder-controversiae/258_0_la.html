<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

nubat. Decessit puella ante diem nuptiarum, dubiis signis cruditatis<a class="footnoteLink" href="#note_LCL463_516_1" id="target_note_LCL463_516_1"><sup>1</sup></a> et veneni. Torsit ancillam
pater; dixit illa nihil se scire de veneno, sed de adulterio dominae et eius cui conlocaturus filiam erat. Accusat uxorem veneficii et adulterii.</p>
<p>“Morietur”: teneo veneficam; “celerius quam nubat”: teneo adulteram. “Morietur”: factum est; “celerius quam nubat”: factum est. Adulterium
deprehendi serius quam factum est, veneficium
antequam fieret. Duo crimina ad vos detuli et duas indices: altera dicit quod factum est, altera<span class="innerMarginNote right">262M</span> etiam quid futurum sit. Generi adultera, filiae paelex. Quam infelix domus est in qua adulterium argumentum est &lt;Veneficii&gt;!<a class="footnoteLink" href="#note_LCL463_516_2" id="target_note_LCL463_516_2"><sup>2</sup></a> Dixi: honestus est; dixi; pulcher est; dum laudo generum, commendavi adulterum. O me tardissimum in malis meis! veneficium
ne denuntiatum quidem credidi, adulterium in veneficio demum deprehendi. Versae sunt in exsequias
nuptiae mutatusque genialis lectus in funebrem,
subiectae rogo felices faces. Profertur putre





</p></section><notes><section class="footnotes"><ul><li class="note" id="note_LCL463_516_1"><a class="footnoteCrossrefLink" href="#target_note_LCL463_516_1" title="Click to highlight in text"><sup class="lineRef">1</sup>cruditatis <span class="italic">early editors</span>: crudelitatis.</a></li><script type="text/javascript">document.getElementById('note_LCL463_516_1').style.display = "none";</script><li class="note" id="note_LCL463_516_2"><a class="footnoteCrossrefLink" href="#target_note_LCL463_516_2" title="Click to highlight in text"><sup class="lineRef">2</sup><span class="italic">Added here by the editor</span> (<span class="italic">after</span> adulterium <span class="italic">by Kiessling</span>).</a></li><script type="text/javascript">document.getElementById('note_LCL463_516_2').style.display = "none";</script></ul></section></notes></section>