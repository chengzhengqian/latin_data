<section class="div1 language" lang="la"><header><hgroup><h1>The Elder Seneca</h1></hgroup></header>
<h1><span class="ac">Controversiarum</span></h1><span class="innerMarginNote right">p. 1 Müller</span>
<section class="div2">
<h2><span class="ac">Liber Primus</span></h2>
<h3><span class="sc">Seneca Novato, Senecae, Melae filiis salutem.</span></h3>
<p><span class="br"></span><span class="lineNumber">1</span><span class="br"></span>Exigitis rem magis iucundam mihi quam facilem: iubetis enim quid de his declamatoribus sentiam qui in aetatem meam inciderunt indicare, et si qua memoriae meae nondum elapsa sunt ab illis dicta colligere, ut, quamvis notitiae vestrae subducti sint, tamen non credatis tantum de illis sed et iudicetis. Est, fateor, iucundum mihi redire in antiqua studia melioresque ad annos respicere, et vobis querentibus quod tantae opinionis viros audire
<span class="br"></span><span class="lineNumber">2</span><span class="br"></span>non potueritis detrahere temporum iniuriam. Sed cum multa iam mihi ex meis desideranda senectus<span class="innerMarginNote right">2M</span> fecerit, oculorum aciem retuderit, aurium sensum hebetaverit, nervorum firmitatem fatigaverit, inter
ea quae rettuli memoria est, res ex omnibus animi partibus maxime delicata et fragilis, in quam primam senectus incurrit. Hanc aliquando &lt;adeo&gt;<a class="footnoteLink" href="#note_LCL463_2_1" id="target_note_LCL463_2_1"><sup>1</sup></a> in me

</p></section><notes><section class="footnotes"><ul><li class="note" id="note_LCL463_2_1"><a class="footnoteCrossrefLink" href="#target_note_LCL463_2_1" title="Click to highlight in text"><sup class="lineRef">1</sup><span class="italic">Supplied by C. F. W. Müller.</span></a></li><script type="text/javascript">document.getElementById('note_LCL463_2_1').style.display = "none";</script></ul></section></notes></section>