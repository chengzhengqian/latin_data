<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

venenum quod tantum heredi non nocet? Nemo umquam tam palam uxori venenum dedit. Fugit ne occideretur qui dicit se mori cupere. Unus proscriptione
locupletior factus est. Ut vivere vellet uxor illi persuadere non potuit; persuasit res blandior,
uxoris hereditas. Sciit quam partem potionis hauriret. Contrarias partes gladio persecutus est, suas veneno. Occidendi finem prius victores fecere quam victi. Quid iam putabatis futurum cum in exilium uxor testamentum tulisset, maritus venenum? Ubi est uxor? ecquid te pudet? Iam etiam proscripti redeunt. Statim sumpta potione conlapsa est. Nolite mirari si tam efficax venenum est: heres est qui dedit. Summis fere partibus levis et innoxius umor suspenditur, gravis illa et pestifera pars pondere suo subsidit. Apparet te diu praeparatum venenum habuisse: scisti dividere. Etiamsi potest defendi qui volenti dedit, tu potes qui fecisti ut vellet? Id genus veneni fuit quod pondere subsideret in imam potionem.
Bibit iste usque ad venenum, uxor venenum.</p>
<p>Pars altera. Virum in pace dilexit, in bello secuta est, in consilio ultimo non reliquit. O dignam quam innocens sequar! Bellum civile egi, proscriptus sum,<span class="innerMarginNote right">260M</span>
</p></section><notes></notes></section>