<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

et &lt;ut&gt;<a class="footnoteLink" href="#note_LCL463_234_1" id="target_note_LCL463_234_1"><sup>1</sup></a> totiens coepturus repetebat: “amorem describere volo.” In hac controversia plane quod voluit consecutus est, ut divitias nobis in odium adduceret: saepe enim ingessit: “divitias describere volo,” et multa facunde explicuit, corruptius
quam Fabianus sed dulcius. Hoc unum<span class="innerMarginNote right">122M</span>
occurrit in quo pusillum inest insaniae: “<span class="italic">non</span> me <span class="italic">delectant ignoti servorum domino greges nec sonantia laxi ruris ergastula: patrem gratis amo.”</span></p>
<p><span class="br"></span><span class="lineNumber">27</span><span class="br"></span>Fuscus Arellius [et]<a class="footnoteLink" href="#note_LCL463_234_2" id="target_note_LCL463_234_2"><sup>2</sup></a> hunc colorem dixit: Ominibus
offendor. Cum primum de adoptione ista cogitarem,
occurrerunt mihi tres abdicati, et audio in ista domo tres fuisse filios nec esse. <span class="italic">Timeo infelicem liberis domum.</span> Et alias causas dixit—licet enim plura abdicato
dicere propter quae non ablegetur<a class="footnoteLink" href="#note_LCL463_234_3" id="target_note_LCL463_234_3"><sup>3</sup></a>—, sed nunc refero cui rei quisque maxime institerit.</p>
<p>Latro illo colore usus est, sodalem se tribus divitis filiis fuisse: “Semper” inquit “illos colui, immo adhuc colo. Cum abdicati essent, ego illis suasi ut tacerent et patrem cedendo mitigarent; dixi: cum primum tempestivum putabitis, patrem vestrum rogabit meus. Ecce admonent me aptissimum esse



</p></section><notes><section class="footnotes"><ul><li class="note" id="note_LCL463_234_1"><a class="footnoteCrossrefLink" href="#target_note_LCL463_234_1" title="Click to highlight in text"><sup class="lineRef">1</sup><span class="italic">Supplied by Müller.</span></a></li><script type="text/javascript">document.getElementById('note_LCL463_234_1').style.display = "none";</script><li class="note" id="note_LCL463_234_2"><a class="footnoteCrossrefLink" href="#target_note_LCL463_234_2" title="Click to highlight in text"><sup class="lineRef">2</sup><span class="italic">Deleted by Müller.</span></a></li><script type="text/javascript">document.getElementById('note_LCL463_234_2').style.display = "none";</script><li class="note" id="note_LCL463_234_3"><a class="footnoteCrossrefLink" href="#target_note_LCL463_234_3" title="Click to highlight in text"><sup class="lineRef">3</sup>ablegetur <span class="italic">Müller</span>: leget.</a></li><script type="text/javascript">document.getElementById('note_LCL463_234_3').style.display = "none";</script></ul></section></notes></section>