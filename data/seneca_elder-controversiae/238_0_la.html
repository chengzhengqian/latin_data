<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

inquit, fuerat te decessisse. Mirabar si talem uxorem vivo patre habere potuisses. Non quaeris ubi perierim? Mors mea tibi debet esse suspecta: inimicum
habeo. Quis alius hanc famam potuit inmittere nisi qui me vivo filiam conlocare non poterat? Non times ne inter ipsas nuptias tuas patris ossa referantur? Tot servi secuntur, tot liberti, tot clientes, ut quidquid dixerit rumor sit. Fabricius aurum a Pyrrho accipere noluit; beatior fuit ille animo quam ille regno. Plures insidias in itinere fugi, et factum dives quod faciendum mandaverat credidit.</p>
<p>Pars altera. Vanum gloriae genus odium divitiarum.
Mortales esse inimicitiae debent. Scipio Gracchi inimicus et tamen postea socer. Cuius vitio<span class="innerMarginNote right">246M</span> inimicitiae contractae sint apparet: ille amat filium tuum, tu nec tuum.</p>
<p>Extra. Saenianus rem stultissimam dixit: dives me semper contempsit, numquam nisi pro mortuo habuit. Ut aliquid et ipse simile Saeniano dicam, post hanc sententiam semper Saenianum pro mortuo habui.</p>
</section><notes></notes></section>