<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

de singulis verbis in consilium eunt, necesse est quae totiens animo suo admovent novissime adfigant;
at quorumcumque stilus velox est, tardior<span class="innerMarginNote right">11M</span>
memoria est. In illo non tantum naturalis memoriae
felicitas erat, sed ars summa et ad conprehendenda
quae tenere debebat et ad custodienda, adeo ut omnes declamationes suas quascumque dixerat teneret etiam. Itaque supervacuos sibi fecerat codices; aiebat se in animo scribere. Cogitata dicebat ita ut in nullo umquam verbo eum memoria deceperit. Historiarum omnium summa notitia: iubebat aliquem nominari ducem et statim eius acta cursu reddebat: adeo quaecumque semel in animum
eius descenderant in promptu erant.</p>
<p><span class="br"></span><span class="lineNumber">19</span><span class="br"></span>Video vos, iuvenes mei, plus iusto ad hanc eius virtutem obstupescere; alia vos mirari in illo volo: hoc, quod tantum vobis videtur, non operosa arte tradi potest. Intra exiguum paucissimorum dierum tempus
poterit quilibet facere illud quod Cineas fecit, qui missus a Pyrrho legatus ad Romanos postero die novus homo et senatum et omnem urbanam circumfusam senatui plebem nominibus suis persalutavit;
aut quod ille fecit qui recitatum a poeta novum
carmen dixit suum esse et protinus &lt;ex&gt; memoria recitavit, cum hoc ille cuius carmen erat facere non posset; aut quod fecit Hortensius, qui a Sisenna<span class="innerMarginNote right">12M</span>
provocatus in auctione persedit per diem totum et omnes res et pretia et emptores ordine suo argentariis recognoscentibus ita ut in nulla re falleretur


</p></section><notes></notes></section>