<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

post hoc occisus est. Desponsa est puella; omnia ex edicto tyranni facta sunt.</p>
<p><span class="br"></span><span class="lineNumber">6</span><span class="br"></span><span class="sc">Albuci Sili.</span> Egregius gener, cuius haec una gloria est, quod comparatus cruciariis frugalior est. Melius servus custodit dominam quam pater filiam.<span class="innerMarginNote right">321M</span> <span class="italic">Propitius pater ita filiam suam collocavit quemadmodum iratus tyrannus alienas.</span> Inimici tibi nepotes precantur.
<span class="italic">Cum sanus pater fuit, ne has videret nuptias fugit.</span> Parum putatis magnum argumentum dementiae quod egit tyrannum in mortem, patres in exilium, servos in crucem? Quomodo qui sic fugis sic conlocas? Honestius exul es quam socer. Si voles invenire generi tui propinquos, ad crucem eundum est.</p>
<p><span class="br"></span><span class="lineNumber">7</span><span class="br"></span><span class="sc">Arelli Fusci</span> patris. Ex servo gener, [et]<a class="footnoteLink" href="#note_LCL464_124_1" id="target_note_LCL464_124_1"><sup>1</sup></a> ex domina uxor, ex domino socer factus est. Quis has nuptias non tyranni putet? Patrem tyranni criminibus
accuso, tyrannum patris. Quid de tyranno querar? patri similis est. Quid de patre non querar? tyranno similis est. <span class="italic">Miserrima soror, sub tyranno patrem desiderabas, sub patre tyrannum desideras.</span> Id in filia tua coegisti quod tyrannus tantum permiserat. Nunc nobis, pater, si sanus es, exulandum est. Quid enim miserius accidere potest quam is status in libertate quem ceteri vix ferunt in servitute? Fugimus
ne serviremus. Felicitatem nostram in calamitatem




</p></section><notes><section class="footnotes"><ul><li class="note" id="note_LCL464_124_1"><a class="footnoteCrossrefLink" href="#target_note_LCL464_124_1" title="Click to highlight in text"><sup class="lineRef">1</sup><span class="italic">Deleted by G. F. W. MÃ¼ller.</span></a></li><script type="text/javascript">document.getElementById('note_LCL464_124_1').style.display = "none";</script></ul></section></notes></section>