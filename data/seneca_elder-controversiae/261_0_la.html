<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">
et novercam conposita: simulatum morbum et derisum animo turpissimo patrem.</p>
<h3>VIII<span class="innerMarginNote right">264M</span></h3>
<h3><span class="sc">Versus Virginis Vestalis</span></h3>
<p>Virgo Vestalis scripsit hunc versum: felices nuptae! moriar nisi nubere dulce est. Rea est incesti.</p>
<p>“Felices nuptae” cupientis est; “peream nisi” adfirmantis est; “nubere dulce est”: aut experta iuras aut inexperta peieras; neutrum sacerdotis est. Tibi magistratus suos fasces submittunt, tibi consules praetoresque via cedunt; numquid exigua mercede virgo es? Sacerdos raro iuret nec umquam nisi per suam Vestam. “Moriar”: numquid perpetuus ignis extinctus est? “Moriar”: numquid de nuptiis appellata es? &lt;Te&gt;<a class="footnoteLink" href="#note_LCL463_522_1" id="target_note_LCL463_522_1"><sup>1</sup></a> ad ultimum, Vesta, invoco, ut tam infesta sis sacerdoti quam invisa es. Recita carmen, dum quaero quale sit. Tu carmen scribas, tu verba pedibus tuis emollias et severitatem templo debitam modulatione frangas? Quodsi





</p></section><notes><section class="footnotes"><ul><li class="note" id="note_LCL463_522_1"><a class="footnoteCrossrefLink" href="#target_note_LCL463_522_1" title="Click to highlight in text"><sup class="lineRef">1</sup><span class="italic">Supplied by Bursian.</span></a></li><script type="text/javascript">document.getElementById('note_LCL463_522_1').style.display = "none";</script></ul></section></notes></section>