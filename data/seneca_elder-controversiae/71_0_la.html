<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

habuere,<a class="footnoteLink" href="#note_LCL463_142_1" id="target_note_LCL463_142_1"><sup>1</sup></a> quidam dictas non accepere dotes, quidam etiam emptis contenti fuere mancipiis, et, cum possent
accipere divitias, emere quibus libertatem
<span class="br"></span><span class="lineNumber">6</span><span class="br"></span>darent maluerunt quam suam vendere. Aliquis in adoptionem iuvenis petitur: si volet ire, quaerat senex ille qui petit quales et quot habeat maiores, quanta bona, an satis magno se possit addicere. Aliquis capere orbos senes vult et suas spes in alienas mortes diffundere: excutiat testamenta, scrutetur census. Ubi vero quaeret uxorem, videat an nuptias suas amet, an nil pluris faciat marito, an misericors sit, an fortis sit, an possit, si quid viro inciderit, mala una tolerare: si his bonis fuerit instructa, dotata est.</p>
<p><span class="italic">Non possumus una felices esse: quod solemus, una infelices erimus.</span> Fac, inquit, quod imperat; nolo propter me patrem tuum offendas. Ibo, inquit, sola. Tu ibis? Quo, infelix? quas petitura regiones?<span class="innerMarginNote right">67M</span>
Est enim tibi aliquis locus? Pater tuus nobis maria praeclusit, meus terras.</p>
<p><span class="br"></span><span class="lineNumber">7</span><span class="br"></span><span class="sc">Cesti Pii.</span> Solent qui coguntur a patribus ut uxores ducant illa dicere: “non sumus etiam nunc apti nuptiis.” Ego contra refugio uxorem quia uxorius sum.</p>
<p><span class="sc">Arelli Fusci</span> patris. Inpotens malum est beata uxor. Cum inmensum pondus auri orba attulerit, cum pecunia arcas nostras oneraverit, quid aliud quam

</p></section><notes><section class="footnotes"><ul><li class="note" id="note_LCL463_142_1"><a class="footnoteCrossrefLink" href="#target_note_LCL463_142_1" title="Click to highlight in text"><sup class="lineRef">1</sup>uxores—habuere <span class="italic">Gertz</span>: duxere—haerem (aeram <span class="italic">V</span>).</a></li><script type="text/javascript">document.getElementById('note_LCL463_142_1').style.display = "none";</script></ul></section></notes></section>