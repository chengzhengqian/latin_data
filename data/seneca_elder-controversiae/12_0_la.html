<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

inplicitum, sed satis apte et alio transferuntur, tamquam quae de fortuna, de crudelitate, de saeculo, de divitiis dicuntur; hoc genus sententiarum supellectilem vocabat. Solebat schemata quoque per se, quaecumque controversia reciperet, scribere. Et putant illum homines hac virtute caruisse, cum ingenium
quidem eius et hac dote abundaverit? Iudicium autem fuit strictius; non placebat illi orationem inflectere nec umquam recta via decedere nisi cum hoc aut necessitas coegisset aut magna suasisset
<span class="br"></span><span class="lineNumber">24</span><span class="br"></span>utilitas. Schema negabat decoris causa inventum, sed subsidii, ut quod [palam]<a class="footnoteLink" href="#note_LCL463_24_1" id="target_note_LCL463_24_1"><sup>1</sup></a> aures offensurum esset si palam diceretur, id oblique et furtim subreperet. Summam quidem esse dementiam<span class="innerMarginNote right">15M</span>
detorquere orationem cui esse rectam liceret.</p>
<p>Sed iam non sustineo diutius vos morari: scio quam odiosa res mihi sit Circensibus pompa. Ab ea controversia incipiam quam primam Latronem meum declamasse memini admodum iuvenem in Marulli schola, cum iam coepisset ordinem ducere.</p>
</section><notes><section class="footnotes"><ul><li class="note" id="note_LCL463_24_1"><a class="footnoteCrossrefLink" href="#target_note_LCL463_24_1" title="Click to highlight in text"><sup class="lineRef">1</sup><span class="italic">Deleted by Gronovius.</span></a></li><script type="text/javascript">document.getElementById('note_LCL463_24_1').style.display = "none";</script></ul></section></notes></section>