<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

declamatoriam legem. Nec verba custodiebat. Quaedam enim scholae iam quasi obscena refugiunt, nec, si qua sordidiora sunt aut ex cotidiano usu repetita,
possunt pati. Ille in hoc scholasticis morem gerebat, ne verbis calcatis et obsoletis uteretur; sed quaedam antiqua et a Cicerone dicta, a ceteris deinde deserta dicebat, quae ne ille quidem orationis citatissimae
cursus poterat abscondere: adeo quidquid insolitum
est etiam in turba notabile est.</p>
<p><span class="br"></span><span class="lineNumber">10</span><span class="br"></span>Hoc exempto nemo erat scholasticis nec aptior nec similior, sed dum nihil vult nisi culte, nisi splendide dicere, saepe incidebat in ea quae derisum effugere non possent. Memini illum, cum libertinum reum defenderet, cui obiciebatur quod patroni concubinus fuisset, dixisse: inpudicitia in ingenuo crimen est, in servo necessitas, in liberto officium. Res in iocos<span class="innerMarginNote right">229M</span> abiit: “non facis mihi officium” et “multum ille huic in officiis versatur.” Ex eo inpudici et obsceni aliquamdiu officiosi vocitati sunt.</p>
<p><span class="br"></span><span class="lineNumber">11</span><span class="br"></span>Memini et illam contradictionem sic ab illo positam magnam materiam Pollionis Asinii et tunc Cassi Severi iocis praebuisse: “at, inquit, inter pueriles condiscipulorum sinus lasciva manu obscena iussisti.” Et pleraque huius generis illi obiciebantur. Multa erant quae reprehenderes, multa quae suspiceres,



</p></section><notes></notes></section>