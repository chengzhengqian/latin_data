<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

scripta Labieni sententiam dixerat postea viventis adhuc scripta conbusta sunt: iam non malo exemplo quia suo.</p>
<p>Non tulit hanc Labienus contumeliam nec superstes esse ingenio suo voluit, sed in monimenta se maiorum suorum ferri iussit atque ita includi, veritus scilicet ne ignis qui nomini suo subiectus erat corpori negaretur: non finivit tantum se ipse sed etiam sepelivit.</p>
<p><span class="br"></span><span class="lineNumber">8</span><span class="br"></span>Memini aliquando, cum recitaret historiam, magnam<span class="innerMarginNote right">451M</span>
partem illum libri convolvisse et dixisse: haec quae transeo post mortem meam legentur. Quanta
in illis libertas fuit quam etiam Labienus extimuit! Cassi Severi, hominis Labieno invisissimi, belle dicta res ferebatur illo tempore quo libri Labieni ex senatus consulto urebantur: nunc me, inquit, vivum uri oportet, qui illos edidici. Monstrabo bellum vobis libellum quem a Gallione vestro petatis. Recitavit rescriptum Labieno pro Bathyllo Maecenatis,
in quo suspicietis adulescentis animum illos dentes ad mordendum provocantis.</p>
<p><span class="br"></span><span class="lineNumber">9</span><span class="br"></span>&lt;Nunc&gt;<a class="footnoteLink" href="#note_LCL464_358_1" id="target_note_LCL464_358_1"><sup>1</sup></a> autem, puto, iam nihil quod interrogetis restat. Musa rhetor, quem interdum solebatis audire, licet Mela meus contrahat frontem, multum habuit ingeni, nihil cordis: omnia usque ad ultimum tumorem perducta, ut non extra sanitatem sed extra naturam essent. Quis enim ferat hominem de

</p></section><notes><section class="footnotes"><ul><li class="note" id="note_LCL464_358_1"><a class="footnoteCrossrefLink" href="#target_note_LCL464_358_1" title="Click to highlight in text"><sup class="lineRef">1</sup><span class="italic">Supplied by Kiessling.</span></a></li><script type="text/javascript">document.getElementById('note_LCL464_358_1').style.display = "none";</script></ul></section></notes></section>