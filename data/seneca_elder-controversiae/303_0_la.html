<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p><span class="sc">Musae.</span> “<span class="italic">Habuit</span> malum medicamentum <span class="italic">Mithridates.</span>”
Quis enim alius debebat habere quam parricida?
“<span class="italic">Habuit</span>” inquit “<span class="italic">Demosthenes venenum</span> et bibit.” Idem ego tibi pater quod Demostheni Philippus?</p>
<p><span class="br"></span><span class="lineNumber">5</span><span class="br"></span><span class="sc">Porci Latronis.</span> Cum abdicarem, si quid obieceram
aiebat: numquid deprendisti? Non iam habebitis quod multum de eo dubitetis: <span class="italic">quod negat parricidium, quod confitetur veneficium est.</span> “Mori” inquit “volo.” Vivo patre et hoc parricidium est. Miser aeque timui ne biberet venenum quam ne daret.</p>
<p><span class="sc">Arelli Fusci</span> patris. “<span class="italic">Mihi</span>” <span class="italic">inquit</span> “<span class="italic">paravi</span> venenum”; <span class="italic">ne quis dubitet an alium possit occidere.</span></p>
<p><span class="sc">Iuni Othonis</span> patris. Reus est parricidi qui mavolt mori quam patrem videre. Quomodo voltis magis probem vobis illum mori noluisse? non volt mori. “Mori” inquit “volui.” Quare? quia ter vicisti? Si mihi creditis, parricidium facere voluit; si isti, a me parricidium fieri voluit. Qualis est reus cuius hoc unum patrocinium est, indignum se vita fuisse? <span class="italic">Dico tam invisum illi patrem fuisse ut occidere voluerit: ipse fatetur tam invisum</span> sibi fuisse <span class="italic">ut occidere<a class="footnoteLink" href="#note_LCL464_76_1" id="target_note_LCL464_76_1"><sup>1</sup></a> voluerit.</span></p>
</section><notes><section class="footnotes"><ul><li class="note" id="note_LCL464_76_1"><a class="footnoteCrossrefLink" href="#target_note_LCL464_76_1" title="Click to highlight in text"><sup class="lineRef">1</sup>&lt;se&gt; occidere <span class="italic">is usually read. But there seems to be a play on</span> occīdere <span class="italic">and</span> occĭdere.</a></li><script type="text/javascript">document.getElementById('note_LCL464_76_1').style.display = "none";</script></ul></section></notes></section>