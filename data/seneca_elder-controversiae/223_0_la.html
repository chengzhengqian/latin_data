<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

tamquam accusator. Malo autem loco est qui habet rei fortunam, accusatoris invidiam. Asinius Pollio dicebat colorem in narratione ostendendum, in argumentis exsequendum: non prudenter facere eos qui in narratione omnia instrumenta coloris consumerent; nam et plus illos ponere quam narratio desiderasset et minus quam probatio.</p>
<h3>IV</h3>
<h3><span class="sc">Armis Sepulchri Victor</span></h3>
<p>Sepulchri violati sit actio.</p>
<p>Bellum cum esset in quadam civitate, vir fortis in acie armis amissis de sepulchro viri fortis arma sustulit. Fortiter pugnavit et reposuit. Praemio
accepto accusatur sepulchri violati.</p>
<p>Arma vix contigeram: secuta sunt. Haec si sumo, arma sunt, si relinquo, spolia. Vidisses vere violari sepulchrum si illo venisset hostis. Uterque quod alteri deerat commodavimus: ille viro arma, ego armis virum. Res publica multum consecuta est, vir fortis nihil perdidit. Necessitas est quae navigia iactu exonerat, necessitas quae ruinis incendia opprimit:<span class="innerMarginNote right">235M</span>
</p></section><notes></notes></section>