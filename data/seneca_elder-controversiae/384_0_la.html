<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

qui sic occisus est? Qui scio an, in cuius gratiam occisus est, in eiusdem etiam damnatus sit? Quantum
tibi populus Romanus dederat, tantum tu meretrici
dedisti. Si negaret, quos testes haberem? Quis enim in illo convivio fuit quoi esset credendum? <span class="italic">Facilius est ut qui alia meretrici dederit homicidium neget quam ut qui hoc quoque dederit quicquam.</span>
&lt;“Numquam&gt;<a class="footnoteLink" href="#note_LCL464_238_1" id="target_note_LCL464_238_1"><sup>1</sup></a> vidi.” Nimirum numquam istud mulierum oculis ostendi solet, aut ista iam saepe vidisset.</p>
<p><span class="br"></span><span class="lineNumber">4</span><span class="br"></span><span class="sc">Iuli Bassi.</span> Inter temulentas reliquias sumptuosissimae cenae et fastidiosos ob ebrietatem cibos modo excisum humanum caput fertur; inter purgamenta
et iactus cenantium et sparsam in convivio scobem humanus sanguis everritur. Gratulor sorti tuae, provincia, quod desiderante tale spectaculum meretrice plenum carcerem damnatis habuisti. <span class="italic">Servum si verberari voluisses, extra convivium abduxisses.</span></p>
<p><span class="sc">Romani Hisponis.</span> Quis ferret te si in triclinio tuo iudicium coegisses? Scelus est in convivio<span class="innerMarginNote right">384M</span>
damnare hominem: quid occidere? Ad arbitrium meretricis de reis pronuntiasti: nisi forte facilius in honorem eius decollas quam iudicas.</p>
<p><span class="br"></span><span class="lineNumber">5</span><span class="br"></span><span class="sc">Fulvi Sparsi.</span> <span class="italic">Contactam sanguine humano mensam</span> loquor, <span class="italic">strictas in triclinio secures: quis credat ista</span> aut <span class="italic">concupisse meretricem aut fecisse praetorem?</span> Cadaver,
secures, sanguinem loquor: quis inter haec de




</p></section><notes><section class="footnotes"><ul><li class="note" id="note_LCL464_238_1"><a class="footnoteCrossrefLink" href="#target_note_LCL464_238_1" title="Click to highlight in text"><sup class="lineRef">1</sup><span class="italic">Supplied by Thomas.</span></a></li><script type="text/javascript">document.getElementById('note_LCL464_238_1').style.display = "none";</script></ul></section></notes></section>