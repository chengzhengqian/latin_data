<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

natura et rustici pudoris non sustinuisse confessionem. Non placebat Latroni &lt;hic&gt;<a class="footnoteLink" href="#note_LCL464_180_1" id="target_note_LCL464_180_1"><sup>1</sup></a> color: minus, inquit, ignoscetur illi si scit se rapuisse et sciens mentitus est. Contradicebat Silo &lt;non&gt;<a class="footnoteLink" href="#note_LCL464_180_2" id="target_note_LCL464_180_2"><sup>2</sup></a> posse ulli fidem fieri aliquem nescire an rapuerit.</p>
<p><span class="br"></span><span class="lineNumber">11</span><span class="br"></span>Hispanus Cornelius: Non subducere illi, inquit,<span class="innerMarginNote right">345M</span> maritum volui, sed honestiorem dare. Digna est, inquit, tam misericors puella quae non videatur nupsisse
raptori.</p>
<p>Hispo Romanius ait illos sodales qui illum nocte inpulerant circumstetisse et dixisse: non est quam rapuisti; alia fuit. Timuit ne illi quam rapuerat faceret iniuriam.</p>
<p>Argentarius dixit: Vellem mortem optasses: non esset hic raptor iudicatus. Non causa tua illum &lt;vicit&gt;<a class="footnoteLink" href="#note_LCL464_180_3" id="target_note_LCL464_180_3"><sup>3</sup></a> sed optio, dum unusquisque iudex dicit: “Quid habet quod tantopere recuset? putes de capite agi; et ipse ait se non nolle ducere uxorem, sed titulum recusare. Nempe victus ducet uxorem. Non est sollicite de eo iudicandum cui damnato gratulandum est.”</p>
<p>Silo hoc colore usus est: confusum adulescentem subito et tanto tumultu parum sibi constitisse; et negasse quia perturbatus erat, &lt;et&gt;<a class="footnoteLink" href="#note_LCL464_180_4" id="target_note_LCL464_180_4"><sup>4</sup></a> perseverasse quia negaverat.</p>
</section><notes><section class="footnotes"><ul><li class="note" id="note_LCL464_180_1"><a class="footnoteCrossrefLink" href="#target_note_LCL464_180_1" title="Click to highlight in text"><sup class="lineRef">1</sup><span class="italic">Supplied by Gertz.</span></a></li><script type="text/javascript">document.getElementById('note_LCL464_180_1').style.display = "none";</script><li class="note" id="note_LCL464_180_2"><a class="footnoteCrossrefLink" href="#target_note_LCL464_180_2" title="Click to highlight in text"><sup class="lineRef">2</sup><span class="italic">Supplied by Kiessling.</span></a></li><script type="text/javascript">document.getElementById('note_LCL464_180_2').style.display = "none";</script><li class="note" id="note_LCL464_180_3"><a class="footnoteCrossrefLink" href="#target_note_LCL464_180_3" title="Click to highlight in text"><sup class="lineRef">3</sup><span class="italic">Supplied by Madvig.</span></a></li><script type="text/javascript">document.getElementById('note_LCL464_180_3').style.display = "none";</script><li class="note" id="note_LCL464_180_4"><a class="footnoteCrossrefLink" href="#target_note_LCL464_180_4" title="Click to highlight in text"><sup class="lineRef">4</sup><span class="italic">Supplied by Haase.</span></a></li><script type="text/javascript">document.getElementById('note_LCL464_180_4').style.display = "none";</script></ul></section></notes></section>