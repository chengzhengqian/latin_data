<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

nisi hominem turpissimum. Ante comitia, inquit,<span class="innerMarginNote right">335M</span> paratus fuerat pecuniam dare ut filium vinceret;<a class="footnoteLink" href="#note_LCL464_156_1" id="target_note_LCL464_156_1"><sup>1</sup></a> post comitia paratus erat pecuniam accipere<a class="footnoteLink" href="#note_LCL464_156_2" id="target_note_LCL464_156_2"><sup>2</sup></a> ut filium perderet. Ut captus est dux, aiebamus, inquit:
“non potest hoc sine proditione fieri.” Excusavimus
nos imperatori: diximus perseverasse ad redemptionem, quamvis<a class="footnoteLink" href="#note_LCL464_156_3" id="target_note_LCL464_156_3"><sup>3</sup></a> deterruisset pater. Hoc loco ille respondit: “cavete proditionem.”</p>
<p><span class="br"></span><span class="lineNumber">12</span><span class="br"></span>Blandus dixit aegre ferentem pudorem repulsae voluisse occidi filium ut in eius locum substitueretur ipse.</p>
<p>Hispo Romanius: Ultionem, inquit, suam hosti vendidit. Tam facile, inquit, exit nocte, pervenit ad hostes, redit, ut scires illum non tunc primum fecisse.</p>
<p>Argentarius dixit: Perfer ad senatum mandata fili tui. Necesse est tibi multa dixerit; legatis quoque aliqua mandavit; fortasse proditoris nomen patri dixit; indica nobis. “Nihil dixit” inquit “mihi.” <span class="italic">Sublata</span> omnis <span class="italic">quaestio est. Quaeritis quem dixerit? Videte cui nihil dixerit.</span></p>
<p><span class="br"></span><span class="lineNumber">13</span><span class="br"></span>Pro patre de <span class="italic">comitiis</span> hic color Latronis fuit: ne quis filium meum vinceret timui; itaque professus sum ut auctoritate mea deterrerem futuros conpetitores; deinde <span class="italic">ipse filio meo cessi.</span></p>
</section><notes><section class="footnotes"><ul><li class="note" id="note_LCL464_156_1"><a class="footnoteCrossrefLink" href="#target_note_LCL464_156_1" title="Click to highlight in text"><sup class="lineRef">1</sup>vinceret <span class="italic">Novék</span>: perderet <span class="italic">BV</span>: perdideret <span class="italic">A.</span></a></li><script type="text/javascript">document.getElementById('note_LCL464_156_1').style.display = "none";</script><li class="note" id="note_LCL464_156_2"><a class="footnoteCrossrefLink" href="#target_note_LCL464_156_2" title="Click to highlight in text"><sup class="lineRef">2</sup>dare—accipere <span class="italic">Otto, Gertz:</span> accipere—dare.</a></li><script type="text/javascript">document.getElementById('note_LCL464_156_2').style.display = "none";</script><li class="note" id="note_LCL464_156_3"><a class="footnoteCrossrefLink" href="#target_note_LCL464_156_3" title="Click to highlight in text"><sup class="lineRef">3</sup>quamvis <span class="italic">early editors:</span> quam.</a></li><script type="text/javascript">document.getElementById('note_LCL464_156_3').style.display = "none";</script></ul></section></notes></section>