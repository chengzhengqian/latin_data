<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

quisquis est ille qui fecit, volet hoc inimico inputare, ad divitem veniet. Multo, inquit, hoc iniuriosius est si inquirendi causa facit, si non tantum in convicium
sed periculum divitis sequitur.</p>
<p>Gallio subtiliter agendum putavit et ad positionem controversiae colorem actionis derigendum, ut<span class="innerMarginNote right">464M</span>
diceret: Suspicor a te patrem meum occisum. Quis enim illum alius magis oderat? quis tam potens alius est? Vestem sine dubio alius nescio quis percussor concupierat. Dicet aliquis: quid ergo? si inimicus est, protinus interfector est? Non; ideo non accuso.</p>
<p><span class="br"></span><span class="lineNumber">13</span><span class="br"></span>Hispo Romanius palam accusavit et dixit non causam sibi desse sed vires; et hanc sententiam in prooemio magno cum adsensu hominum dixit: <span class="italic">eum accusatorem habeo qui se reum non esse miratur.</span></p>
<p>Bassus Iulius in hac controversia dixit: “quare me sequeris per publicum?” Facinus indignum, iudices, factum est: pauper et dives eandem terram calcavimus. Consectari autem solebat res sordidas et inveniebat qui illas unice suspicerent. Memini illum declamantem [declarasse]<a class="footnoteLink" href="#note_LCL464_384_1" id="target_note_LCL464_384_1"><sup>1</sup></a> controversiam de lenone, qui decem iuvenibus denuntiavit ne<a class="footnoteLink" href="#note_LCL464_384_2" id="target_note_LCL464_384_2"><sup>2</sup></a> in lupanar accederent, et foveam igne repletam terra





</p></section><notes><section class="footnotes"><ul><li class="note" id="note_LCL464_384_1"><a class="footnoteCrossrefLink" href="#target_note_LCL464_384_1" title="Click to highlight in text"><sup class="lineRef">1</sup><span class="italic">Deleted by C. F. W. Müller.</span></a></li><script type="text/javascript">document.getElementById('note_LCL464_384_1').style.display = "none";</script><li class="note" id="note_LCL464_384_2"><a class="footnoteCrossrefLink" href="#target_note_LCL464_384_2" title="Click to highlight in text"><sup class="lineRef">2</sup>ne <span class="italic">early editors:</span> de.</a></li><script type="text/javascript">document.getElementById('note_LCL464_384_2').style.display = "none";</script></ul></section></notes></section>