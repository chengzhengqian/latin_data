<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

Scitis solere illos dicere: nec si pater venerit.” Protinus iste clamare coepit: “testor me non admitti”
et tantum non tabellis signatis denuntiare. Avum distuleram, accusatorem exclusi. Iterum, inquit, venit cum convicio: “iam unum occidistis, alterum occiditis.” Nihil est miserius quam ubi aliquoi ex miseria sua invidia quaeritur.</p>
<p>Non est admissus, cum diceret se nepotem suum<span class="innerMarginNote right">419M</span>
non videre velle sed inspicere.</p>
<p><sup>**</sup>sic egit: veni non ut istum accusarem sed ut me defenderem.</p>
<p>†Gallio† hoc colore usus est: <span class="italic">non admisi</span> avum <span class="italic">quia dictum erat mihi hoc illum animo venire, ut raperet.</span></p>
<p><span class="br"></span><span class="lineNumber">12</span><span class="br"></span>Ex altera parte colorem hunc Cestius induxit: timuisse se de puero. &lt;Nec&gt;<a class="footnoteLink" href="#note_LCL464_318_1" id="target_note_LCL464_318_1"><sup>1</sup></a> frustra, inquit: duos occiderat noverca. Et ait: vellem ad vos nocentior venirem reus, vellem tres haberem.<a class="footnoteLink" href="#note_LCL464_318_2" id="target_note_LCL464_318_2"><sup>2</sup></a></p>
<p>Argentarius hoc colore usus est: rogatum a puero avum. Negabat, inquit, posse se vivere si in illa relinqueretur domo.</p>
<p>Hispanus hoc colore usus est: affectu se ablatum. Sustuli, inquit, nepotem meum; non potui satiari osculis, non potui ab illo tam cito distrahi. Nolite mirari: post longum tempus illum videram.</p>
</section><notes><section class="footnotes"><ul><li class="note" id="note_LCL464_318_1"><a class="footnoteCrossrefLink" href="#target_note_LCL464_318_1" title="Click to highlight in text"><sup class="lineRef">1</sup><span class="italic">Supplied by Faber.</span></a></li><script type="text/javascript">document.getElementById('note_LCL464_318_1').style.display = "none";</script><li class="note" id="note_LCL464_318_2"><a class="footnoteCrossrefLink" href="#target_note_LCL464_318_2" title="Click to highlight in text"><sup class="lineRef">2</sup>haberem <span class="italic">Kuhn, Gertz</span>: raperem.</a></li><script type="text/javascript">document.getElementById('note_LCL464_318_2').style.display = "none";</script></ul></section></notes></section>