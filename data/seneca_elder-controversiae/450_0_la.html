<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">
<span class="italic">repulsus est, vestrum est.</span> Non taceam, qui adhuc vivo
quod tacui? Nostis populi loquacis suspiciones.
Quare iste <span class="italic">honores illo vivo numquam petit?</span> Ego
vero omnes quaeso, omnes, ut me in inquisitione
paternae mortis adiuvent; et ad tua genua, dives,
venissem nisi timerem ne invidiam tibi fieri diceres;
et iam pridem hoc animo sequor: occasionem loquendi
capto, nec mehercules possum dicere inhumanitate
tua fieri quod non audeo, sed <span class="italic">vitium me
meum sequitur: taceo. Utinam hoc vitium habuisset
et pater!</span> Dum libere loquitur, multos offendit; neque
enim, puto, te solum in civitate habuit inimicum.
Ut iste ait, causam meam populo probavi.</p>
<p><span class="br"></span><span class="lineNumber">2</span><span class="br"></span><span class="sc">Iuli Bassi.</span> <span class="italic">Quando autem istis divitibus non sordidati sumus? “Accusa’’ inquit. Pauper divitem,</span> lugens
candidatum ego accusem? <span class="italic">Ambulare mihi meo arbitrio<span class="innerMarginNote right">458M</span>
non licet.</span> In ius vocavit: <span class="italic">“reum” inquit “me perage, perora.” Quis haec loquentem auderet accusare?
“Cur me” inquit “sequeris?” Quasi aliud iter pauperes,
aliud divites habeant.</span></p>
<p><span class="sc">Cesti Pii.</span> Non essem reus si accusare possem.
Barba demissa, sordidatus cum criminibus
meis ad vos veni. Omnia licet fiant, non desinam
inquirere





</p></section><notes></notes></section>