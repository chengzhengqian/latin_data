<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">


tu, inquit, perfodisti domum? Tace, ego novi ista melius. Narrare soleo. Non nego rem pretio . .,<a class="footnoteLink" href="#note_LCL464_480_1" id="target_note_LCL464_480_1"><sup>1</sup></a></p>
<p>In forum veni, narravi nocturnam expeditionem<span class="innerMarginNote right">518M</span> meam. Convenerant omnes tamquam ad contionem. Cur me summoves ante accusationem, cum nec proditores
inauditi pereant? O furtum in contione narrandum! Proditoris vigilantissimum pectus et in exitia semper nostra sollicitum publica fata sopierant;
ita etiam ministros eius alligaverat somnus ut mihi liceret eligere quod tollerem. Diruere mihi videbar hostium muros. Furtum vocas quo nihil melius anno tuo factum est? Nemo fur rem publicam
cogitat. Nihil non licet pro re publica facere.</p>
<p>Pars altera. Quale illud, di, spectaculum fuit! Conposuerat inter se fortuna rei publicae furem et proditorem. Ut vidit inutile furtum suum, prodidit, ut vobis venderet quod nulli poterat, tam callidus fur ut etiam proditori posset inponere. Consilium videri volt infelicitatem furti sui. Lex, quae nocturnum
furem occidi quoquo modo iubet, non de damnato tantum sed de fure loquitur; odit hoc vitium




</p></section><notes><section class="footnotes"><ul><li class="note" id="note_LCL464_480_1"><a class="footnoteCrossrefLink" href="#target_note_LCL464_480_1" title="Click to highlight in text"><sup class="lineRef">1</sup>The declamation is from this point preserved only in the excerpta.</a></li><script type="text/javascript">document.getElementById('note_LCL464_480_1').style.display = "none";</script></ul></section></notes></section>