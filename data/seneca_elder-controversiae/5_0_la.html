<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">
<span class="br"></span><span class="lineNumber">10</span><span class="br"></span>Marce fili, vir bonus dicendi peritus.‚Äù Ite nunc et in istis vulsis atque expolitis et nusquam nisi in libidine viris quaerite oratores. Merito talia habent exempla qualia ingenia. Quis est qui memoriae studeat? quis est qui non dico magnis virtutibus sed<span class="innerMarginNote right">6M</span>
suis placeat? Sententias a disertissimis viris iactas facile in tanta hominum desidia pro suis dicunt, et
sic sacerrimam eloquentiam, quam praestare non possunt, violare non desinunt. Eo libentius quod exigitis faciam, et quaecumque a celeberrimis viris facunde dicta teneo, ne ad quemquam privatim pertineant, populo dedicabo.</p>
<p><span class="br"></span><span class="lineNumber">11</span><span class="br"></span>Ipsis quoque multum praestaturus videor, quibus oblivio inminet nisi aliquid quo memoria eorum producatur posteris tradetur.<a class="footnoteLink" href="#note_LCL463_10_1" id="target_note_LCL463_10_1"><sup>1</sup></a> Fere enim aut nulli commentarii maximorum declamatorum extant
aut, quod peius est, falsi. Itaque ne aut ignoti sint aut aliter quam debent noti, summa cum fide suum cuique reddam. Omnes autem magni in eloquentia nominis excepto Cicerone videor audisse; ne Ciceronem quidem aetas mihi eripuerat, sed bellorum civilium furor, qui tunc orbem totum pervagabatur, intra coloniam meam me continuit: alioqui in illo atriolo in quo duos grandes praetextatos ait secum declamasse potui adesse, illudque ingenium

</p></section><notes><section class="footnotes"><ul><li class="note" id="note_LCL463_10_1"><a class="footnoteCrossrefLink" href="#target_note_LCL463_10_1" title="Click to highlight in text"><sup class="lineRef">1</sup>tradetur <span class="italic">Gertz</span>: tradatur.</a></li><script type="text/javascript">document.getElementById('note_LCL463_10_1').style.display = "none";</script></ul></section></notes></section>