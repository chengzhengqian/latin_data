<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<h3>III</h3>
<h3><span class="sc">Fratres Pancratiastae</span></h3>
<p>Malae tractationis sit actio.</p>
<p>Quidam duos filios pancratiastas instituit; eduxit ad Olympia. Cum conpositi essent ut simul pugnarent, aecessit ad pugnantes pater et ait abdicaturum se si quis perdiderit. Conmortui
sunt iuvenes et decreti his divini honores. Reus fit pater malae tractationis ab uxore.</p>
<p>Tertius sine sorte pugnasti et utrumque vicisti. Stetit cruentus pater; iam perierant et adhuc minabatur.
Moriuntur non alter ab altero sed uterque a patre. Misera mater odisse non potest qui filium suum occidit. Iuvenes invicti, nisi habuissent patrem. Pii iuvenes nec parricidium patri negare potuistis. Vincere propter parricidium nolunt, vinci propter abdicationem. “Abdico eum qui victus<span class="innerMarginNote right">247M</span> erit.” Demens, meliorem abdicaturus es. Invoco Iovem, cuius Olympia parricidiis polluta<a class="footnoteLink" href="#note_LCL463_478_1" id="target_note_LCL463_478_1"><sup>1</sup></a> sunt.</p>
</section><notes><section class="footnotes"><ul><li class="note" id="note_LCL463_478_1"><a class="footnoteCrossrefLink" href="#target_note_LCL463_478_1" title="Click to highlight in text"><sup class="lineRef">1</sup>polluta <span class="italic">Bursian</span>: absoluta.</a></li><script type="text/javascript">document.getElementById('note_LCL463_478_1').style.display = "none";</script></ul></section></notes></section>