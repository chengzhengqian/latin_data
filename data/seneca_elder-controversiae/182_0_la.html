<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

ab eo vitio afui ut magis timeam ne quis in me aut nimiam patientiam aut nimium stuporem arguat quod tam <span class="italic">seram querellam detuli. Non accuso adulteram nisi divitem factam;</span> ex ea domo ream protraho in qua iam nihil meum est. Cum ego tamdiu peregrinatus sim, nullum periculum terra marique fugerim, plus &lt;ista&gt;<span class="innerMarginNote right">186M</span> intra unam viciniam quam ego toto mari quaesit. <span class="italic">Post tantos inpudicitiae quaestus si tacere possum, confitendum
habeo hac me causa afuisse,</span> ut in accessionem patrimoni peregrinando cum uxore certarem. Illud, iudices, mihi tormentum est, quod notata iudicio vestro, ut multiplicatam dotem perdat, plus tamen ex quaestu habitura est quam quantum damnatae perdendum
est; tantum in istam dives amator effudit ut post poenam quoque expediat fuisse adulteram.</p> <p><span class="br"></span><span class="lineNumber">2</span><span class="br"></span>Quae praeceperim uxori proficiscens, scio; cetera, quemadmodum adulescens formonsus, dives, ignotus in viciniam formonsae et in absentia viri nimium liberae mulieris commigraverit, quemadmodum adsidua
satietate cotidianae per diem noctemque libidinis
exhaustis viribus perierit, interrogate rumorem. Vos interrogo, iudices, quid offici mei fuerit: poteram ego salvo pudore meo nihil de hereditate suspicari in qua etiam nomen auctoris ab uxore doctus<a class="footnoteLink" href="#note_LCL463_364_1" id="target_note_LCL463_364_1"><sup>1</sup></a> sum?




</p></section><notes><section class="footnotes"><ul><li class="note" id="note_LCL463_364_1"><a class="footnoteCrossrefLink" href="#target_note_LCL463_364_1" title="Click to highlight in text"><sup class="lineRef">1</sup>doctus <span class="italic">Bornecque</span>: ductus.4: dictus <span class="italic">BV.</span></a></li><script type="text/javascript">document.getElementById('note_LCL463_364_1').style.display = "none";</script></ul></section></notes></section>