<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

esset scholasticus quaerebat, sed quomodo non videretur.
Nihil detrahebat ex supervacuo strepitu; haec sordida verba ad patrocinium aliorum adferebat. Hoc illi accedebat inconstantia iudicii: quem proxime dicentem commode audierat imitari volebat. Memini omnibus illum omissis rebus apud Fabianum philosophum, tanto iuveniorem quam ipse erat, cum
<span class="br"></span><span class="lineNumber">5</span><span class="br"></span>codicibus sedere; memini admiratione Hermagorae stupentem ad imitationem eius ardescere. Nulla erat fiducia ingenii sui, et ideo adsidua mutatio; itaque dum genera dicendi transfert et modo exilis esse volt nudisque rebus haerere, modo horridus et valens potius quam cultus, modo brevis et concinnus, modo<span class="innerMarginNote right">270M</span>
nimis se attollit, modo nimis se deprimit, ingenio
suo inlusit et longe deterius senex dixit quam iuvenis dixerat; nihil enim ad profectum aetas ei proderat, cum semper studium eius esset novum. Idiotismos est inter oratorias virtutes res quae raro procedit; magno enim temperamento opus est et occasione quadam. Hac virtute varie usus est: saepe illi bene cessit, saepe decidit. Nec tamen mirum est si difficulter adprehenditur vitio tam vicina virtus. Hoc nemo praestitit umquam Gallione nostro
<span class="br"></span><span class="lineNumber">6</span><span class="br"></span>decentius. Iam adulescentulus cum declamaret, apte et convenienter et decenter hoc genere utebatur; quod eo magis mirabar quia tenera aetas refugit


</p></section><notes></notes></section>