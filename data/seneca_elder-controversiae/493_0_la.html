<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

nec stetit ante oculos eius Minerva, dignus tamen illa arte animus et concepit deos et exhibuit. Quid facturi sumus si bellum volueris pingere? Diversas virorum statuemus acies et in mutua vulnera armabimus
manus? Victos<a class="footnoteLink" href="#note_LCL464_456_1" id="target_note_LCL464_456_1"><sup>1</sup></a> sequentur victores? Revertentur
cruenti? Ne Parrhasii manus temere ludat coloribus, internecione humana emendum
<span class="br"></span><span class="lineNumber">9</span><span class="br"></span>est? Si necesse est aliquem torqueri, eme nocentem servum, ut eodem tempore &lt;et&gt;<a class="footnoteLink" href="#note_LCL464_456_2" id="target_note_LCL464_456_2"><sup>2</sup></a> exemplum sumas<span class="innerMarginNote right">497M</span> et supplicium. <span class="italic">Statuitur ex altera parte Parrhasius cum coloribus</span>, <span class="italic">ex altera tortor cum ignibus</span>, flagellis, eculeis. Ista aut videntem aut expectantem, Parrhasi,
parum tristem putas? Dicebat miser: “Non prodidi patriam. Athenienses, si nihil merui, succurrite,
si merui, reddite Philippo.” <span class="italic">Inter ista Parrhasius dubium est studiosius pingat an saeviat.</span>
<span class="br"></span><span class="lineNumber">10</span><span class="br"></span>“Torque, verbera, ure”: sic iste carnifex colores temperat. Quid ais? parum tristis videtur quem Philippus vendidit, emit Parrhasius? “Etiamnunc torque, etiamnunc; bene habet, sic tene, hic vultus esse debuit lacerati, hic morientis.”</p>
<p><span class="sc">Porci Latronis.</span> Si videtur tibi, istis muneribus aram Misericordiae orna. Nemo ergo ex Olynthiis



</p></section><notes><section class="footnotes"><ul><li class="note" id="note_LCL464_456_1"><a class="footnoteCrossrefLink" href="#target_note_LCL464_456_1" title="Click to highlight in text"><sup class="lineRef">1</sup>victos <span class="italic">Bursian</span>, <span class="italic">Madvig</span>: ducte <span class="italic">AB</span>: uicti <span class="italic">V.</span></a></li><script type="text/javascript">document.getElementById('note_LCL464_456_1').style.display = "none";</script><li class="note" id="note_LCL464_456_2"><a class="footnoteCrossrefLink" href="#target_note_LCL464_456_2" title="Click to highlight in text"><sup class="lineRef">2</sup><span class="italic">Supplied by Kiessling.</span></a></li><script type="text/javascript">document.getElementById('note_LCL464_456_2').style.display = "none";</script></ul></section></notes></section>