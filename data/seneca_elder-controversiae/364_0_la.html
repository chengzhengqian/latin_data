<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

feci. Isti oculi mei sunt, istae manus meae sunt, ista contumacia mea est. Si mereor praemium, mihi date, si non mereor, isti suum reddite. “Ego” inquit “eadem lege praemium non accepi.” Hoc est unde abdicatus es, quod putas nihil inter te et patrem<span class="innerMarginNote right">366M</span> interesse. Post tam similia opera, si tantum commilito
esses, patrem me adoptare debueras. Admoneo
te, iuvenis: hoc praemium qui recusaverat petit. “Timeo ne me iterum abdices.” Commissurum
me putas ut iterum rogem? Bello graviore pugnavi, quo necesse fuit etiam senibus militare, quo fortes esse non potuerunt etiam qui priore bello fuerant. Ille annos suos exercuit, ego vici meos. Tu fregisti bellum, ego sustuli. Quanta adhortatio iuvenum fui senex fortis! Utrique nostrum praemium
reddite. Militavi senex, militavi exanguis, militavi qui iam vicarium dederam. Uterque nostrum
cum rogatur fastidit, cum relinquitur rogat. Quid nos suspicari cogis quod non vis in paternam domum venire nisi tuo praemio? Turpe erat virum fortem nisi a patre coacto non recipi.</p>
<p>Pars altera. Quid me captivum ex libero cupis? quid ignominiae subicis virum fortem? quid efficis




</p></section><notes></notes></section>