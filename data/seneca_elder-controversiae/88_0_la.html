<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<h3>VIII</h3>
<h3><span class="sc">Ter Fortis</span></h3>
<h3>Qui ter fortiter fecerit, militia vacet.</h3>
<p>Ter fortem pater in aciem quarto volentem exire retinet; nolentem abdicat.</p>
<p><span class="br"></span><span class="lineNumber">1</span><span class="br"></span><span class="sc">Porci Latronis.</span> Miserrimus pater, iam non viderem filium nisi abdicarem. Fortis plus quam legi<span class="innerMarginNote right">83M</span>
aut patri &lt;satis&gt;<a class="footnoteLink" href="#note_LCL463_176_1" id="target_note_LCL463_176_1"><sup>1</sup></a> est, tertio mihi non redit sed relatus est. <span class="italic">Quod patriae superest patri vindico.</span> Fugit me filius, et quidem ad hostem? Quousque pavidus proeUorum nuntios expectabo? Filii mihi vacationem
peto.</p>
<p><span class="sc">Cesti Pii.</span> Abdico filium ut habeam. Non minus vacatio mea rei publicae profuit quam militia: duxi uxorem. (Sic descendit in narrationem.) Tertio audivi velut denuntiantes deos, faceret adulescens iam felicitatis suae finem. Ego advocationem in unam pugnam petii: accidat, inquam, quidquid timeo si illum amplius in aciem dimisero; cum diis pactus sum. “Non timeo” inquit: hoc est cur timeam. Obicitur mihi quod me filius oderit?</p>
</section><notes><section class="footnotes"><ul><li class="note" id="note_LCL463_176_1"><a class="footnoteCrossrefLink" href="#target_note_LCL463_176_1" title="Click to highlight in text"><sup class="lineRef">1</sup><span class="italic">Supplied by Kiessling.</span></a></li><script type="text/javascript">document.getElementById('note_LCL463_176_1').style.display = "none";</script></ul></section></notes></section>