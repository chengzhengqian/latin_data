<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p>Sine herede ero qui paulo ante habui filios duos tales ut ex illis vel unus cuilubet satis sit?<span class="innerMarginNote right">398M</span></p>
<p><span class="sc">Pompei Silonis.</span> Videte quam modeste agam: <span class="italic">ego sustuli, ego educavi, ego reddidi; iste eligat.</span></p>
<p><span class="br"></span><span class="lineNumber">7</span><span class="br"></span><span class="sc">Vibi Rufi.</span> “Salvi sunt” inquam “liberi tui”: post hanc vim meam iste me osculatus est.</p>
<p><span class="sc">Passieni.</span> Cedo mihi tabulas testamenti: plures in testamento habeo quam in pacto. Hoc testamentum
delere non cogito; si meos filios heredes facere non possum, tuos faciam. Preces meas ad filios transferam; hoc enim nomen licebit, puto, mihi usurpare dum litigo.</p>
<p><span class="sc">Arelli Fusci</span> patris. Fertis hoc, optimi iuvenes? Ego vos expositos sustuli, ego educavi, ego aegrotantibus
adsedi; senem me fecistis, et relinquitis?</p>
<p><span class="sc">Argentari.</span> <span class="italic">In ista vi duos filios perdidi.</span></p>
<p><span class="br"></span><span class="lineNumber">8</span><span class="br"></span><span class="sc">Divisio.</span> Latro sic divisit: &lt;an&gt;<a class="footnoteLink" href="#note_LCL464_270_1" id="target_note_LCL464_270_1"><sup>1</sup></a> in re vis aut
necessitas sit. Nulla, inquit, vis est; <span class="italic">arma lex et
vincula et ultimum periculum conplectitur</span>, quorum nihil
fuit in tua persona. Ille ait: <span class="italic">Vis est et necessitas</span>
ubi velim nolim subcumbendum est mihi. <span class="italic">Tum</span>
autem necesse <span class="italic">mihi</span> &lt;<span class="italic">erat</span>&gt;;<a class="footnoteLink" href="#note_LCL464_270_2" id="target_note_LCL464_270_2"><sup>2</sup></a> <span class="italic">non enim poteram habere
alterum filium nisi alterum promisissem.</span> Respondetur:
Primum non est vis ubi aliquid expediendae rei causa


</p></section><notes><section class="footnotes"><ul><li class="note" id="note_LCL464_270_1"><a class="footnoteCrossrefLink" href="#target_note_LCL464_270_1" title="Click to highlight in text"><sup class="lineRef">1</sup><span class="italic">Supplied by Faber.</span></a></li><script type="text/javascript">document.getElementById('note_LCL464_270_1').style.display = "none";</script><li class="note" id="note_LCL464_270_2"><a class="footnoteCrossrefLink" href="#target_note_LCL464_270_2" title="Click to highlight in text"><sup class="lineRef">2</sup><span class="italic">Supplied by Otto</span> (<span class="italic">comparing E</span>).</a></li><script type="text/javascript">document.getElementById('note_LCL464_270_2').style.display = "none";</script></ul></section></notes></section>