<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p>Resciit hoc filius, cecidit vilicum; vilicus exclusit patrem. Coepit ire ad filiam. Accusata illa quod exulem recepisset advocato fratre absoluta est. Post quinquennium pater abdicat filium.</p>
<p>Accusator civium me fecit exulem, filius etiam<span class="innerMarginNote right">256M</span> meorum. Filiam honestiorem inveni, quod accusata est, servum frugaliorem, quod caesus est. Male meruisti de patre, quem exclusisti, de sorore, cui praeiudicio nocuisti, de iudicibus, quos in tam bona timuisti causa. Aut tu peccasti aut soror. Filius me meus docuit quod illum non recipio. Absoluta est, inquit, me advocato soror. Ita tu patrem non recipiebas, cum tam bene istam causam agere posses? Cum absoluta est quae receperat, damnatus est qui expulerat. Filia me patrem iudicavit, servi dominum;
uni filio exul fui. Ignosce, fidelissime servulorum,
et tibi inprudens nocui. Quam bonam eius causam putas fuisse, quae ne te quidem advocato damnata est? Si te herede possum mori, dignus sum qui tibi etiam hunc servum relinquam. Alii exul est, tibi pater est. Nulla lex scelus imperat: certe quae fecit absoluta est. Lex eum tenet qui iuvat exulem, non qui patitur iuvari. Ignora, dissimula: lex te innocentem





</p></section><notes></notes></section>