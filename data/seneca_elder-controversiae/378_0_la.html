<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">
<span class="br"></span><span class="lineNumber">10</span><span class="br"></span>tractatione aut loco. Montanus Votienus quaestionem
hanc adiecit: an gratiam rettulerit Cimon Calliae. Rettuli, inquit: filiam tuam uxorem &lt;duxi&gt;,<a class="footnoteLink" href="#note_LCL464_226_1" id="target_note_LCL464_226_1"><sup>1</sup></a> filia tua Miltiadis nurus facta est. Non putas beneficium communes cum Miltiade nepotes?</p>
<p>Gallio illam quaestionem duram movit, sed diligenter
executus est, quae solet esse in ingrati controversiis
prima: an beneficium acceperit. Non erat, inquit, mihi poena in carcere esse: mea voluntate illo perveneram. Ita putas me libentius in cubiculo meo iacuisse? Nullus tunc erat locus Athenis honestior quam qui Miltiaden habuerat. Deinde et illam subiunxit quaestionem: an teneatur is qui beneficium accepit quod non petit. Non rogavi, inquit, te; dedisti istud iactationi tuae: putasti ad gloriam tuam pertinere. Ita tu non accepisses beneficium si tibi solvere Miltiaden contigisset?</p>
<p><span class="br"></span><span class="lineNumber">11</span><span class="br"></span>Silo Pompeius a parte Calliae <span class="italic">duo beneficia se dixit dedisse, quod redemisset et quod egenti filiam conlocasset.</span>
Hoc quod secundum posuit nemo alius pro beneficio inputavit, in quo adeo non est dubium an beneficium non dederit ut dubium sit an receperit.</p>
<p>Brutus Bruttedius illas praeterea quaestiones fecit: an, si sua causa fecit hoc Callias, ut redimeret, Cimoni sit beneficium. <span class="italic">Beneficium</span> enim <span class="italic">est</span>, inquit, <span class="italic">quod totum eius causa praestatur in quem confertur. Ubi<span class="innerMarginNote right">379M</span>
aliquis ex eo</span> aut <span class="italic">sperat quid aut praeparat, non</span> est <span class="italic">beneficium, consilium est.</span> Hoc diu executus est et

</p></section><notes><section class="footnotes"><ul><li class="note" id="note_LCL464_226_1"><a class="footnoteCrossrefLink" href="#target_note_LCL464_226_1" title="Click to highlight in text"><sup class="lineRef">1</sup><span class="italic">Supplied by Otto.</span></a></li><script type="text/javascript">document.getElementById('note_LCL464_226_1').style.display = "none";</script></ul></section></notes></section>