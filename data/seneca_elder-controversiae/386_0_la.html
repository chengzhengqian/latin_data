<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">
et utrisque manibus mensam tenens “di tibi” inquit “immortales parem gratiam referant.” Quicumque
in eodem accubabant triclinio, alius ubertim demisso capite flebat, alius avertebat ab illa crudelitate
oculos, alius ridebat, quo gratior esset meretrici.</p>
<p><span class="br"></span><span class="lineNumber">8</span><span class="br"></span>Hic iste inter varios convivarum vultus submoveri
iubet et miserum stare ad praebendas cervices immotum: interim distinguitur mora poculis. Ne sobri quidem carnificis manu civis Romanus occisus est. Non veto quominus securi percutiatur: illud rogo, <span class="italic">legi potius quam scorto cadat.</span> Memento terrorem
imperio quaeri, non oblectamenta mulierculis. Quid ego nunc referam, iudices, ludorum genera, saltationes, et illud dedecoris certamen, praetorne se mollius moveret an meretrix?</p>
<p><span class="br"></span><span class="lineNumber">9</span><span class="br"></span><span class="sc">Capitonis.</span> <span class="italic">Exsurgite</span> nunc <span class="italic">Bruti, Horatii, Decii et cetera imperi decora: vestri fasces, vestrae secures</span> in quantum, pro bone Iuppiter, dedecus recciderunt! istis <span class="italic">obscenae puellae iocantur.</span> Quid? si, per deos inmortales, nullo sollemni die populo inspectante in foro convivium habuisses, non minuisses maiestatem imperii nostri? Atqui quid interest convivium in forum an forum in convivium attrahas?<span class="innerMarginNote right">386M</span></p>
<p><span class="br"></span><span class="lineNumber">10</span><span class="br"></span>Deinde descripsit quanto aliter<a class="footnoteLink" href="#note_LCL464_242_1" id="target_note_LCL464_242_1"><sup>1</sup></a> in foro decolletur.
Ascendit praetor tribunal inspectante provincia;



</p></section><notes><section class="footnotes"><ul><li class="note" id="note_LCL464_242_1"><a class="footnoteCrossrefLink" href="#target_note_LCL464_242_1" title="Click to highlight in text"><sup class="lineRef">1</sup>quanto aliter <span class="italic">C. F. W. Müller</span>: qualiter.</a></li><script type="text/javascript">document.getElementById('note_LCL464_242_1').style.display = "none";</script></ul></section></notes></section>