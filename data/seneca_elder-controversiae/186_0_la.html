<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p>Ego adulteram arguo, qui in matrimonium recepi, qui communis ex ista liberos precatus sum, qui pudicam
libentissime crederem. <span class="italic">Adeone iam ad omnem patientiam saeculi mos abiit ut adversus querimoniam viri</span><span class="innerMarginNote right">191M</span> <span class="italic">uxor alieno teste defendatur?</span> At hercules adversus externorum quondam opiniones speciosissimum patrocinium erat: ego viro placeo.</p>
<p><span class="br"></span><span class="lineNumber">9</span><span class="br"></span>Atque ego, si hunc morem scribendi recipitis, in conspectu vestro ita scribam: “uxor mea heres &lt;ne&gt;<a class="footnoteLink" href="#note_LCL463_372_1" id="target_note_LCL463_372_1"><sup>1</sup></a> esto, quod peregrinante me adamata est, quod heres ab adulescente alieno ac libidinoso relicta est, quod tam infamem hereditatem adit.” A duobus vos testamentis in consilium mitto: utrum secuturi estis? quo ab adultero absolvitur, an quo damnatur a viro? Unus pudicitiae fructus est pudicam credi, et adversus
omnes inlecebras atque omnia delenimenta muliebribus ingeniis est veluti solum &lt;ac&gt; firmamentum
in nullam incidisse fabulam. †novos fortasse non in omnium existimationem ocure et horrendum multa deinde ab variae daturis experimenta.†<a class="footnoteLink" href="#note_LCL463_372_2" id="target_note_LCL463_372_2"><sup>2</sup></a> Feminae quidem unum pudicitia decus est; itaque ei curandum est esse ac videri pudicam. . . .<a class="footnoteLink" href="#note_LCL463_372_3" id="target_note_LCL463_372_3"><sup>3</sup></a></p>
<p>Muliebrium vitiorum fundamentum avaritia est.<span class="innerMarginNote right">202M</span> Quae potest non timere opinionem adulterii, potest non timere adulterium. Ex omni rupe conchylium



</p></section><notes><section class="footnotes"><ul><li class="note" id="note_LCL463_372_1"><a class="footnoteCrossrefLink" href="#target_note_LCL463_372_1" title="Click to highlight in text"><sup class="lineRef">1</sup><span class="italic">Supplied by Schultingh.</span></a></li><script type="text/javascript">document.getElementById('note_LCL463_372_1').style.display = "none";</script><li class="note" id="note_LCL463_372_2"><a class="footnoteCrossrefLink" href="#target_note_LCL463_372_2" title="Click to highlight in text"><sup class="lineRef">2</sup><span class="italic">These words are quite uncertain: I translate Müller’s version</span> Non est fortasse &lt;facile&gt; non in hominum e. incurrere et h. m. decentiae ac varia d. e.</a></li><script type="text/javascript">document.getElementById('note_LCL463_372_2').style.display = "none";</script><li class="note" id="note_LCL463_372_3"><a class="footnoteCrossrefLink" href="#target_note_LCL463_372_3" title="Click to highlight in text"><sup class="lineRef">3</sup><span class="italic">The declamation is from this point preserved only in the excerpta.</span></a></li><script type="text/javascript">document.getElementById('note_LCL463_372_3').style.display = "none";</script></ul></section></notes></section>