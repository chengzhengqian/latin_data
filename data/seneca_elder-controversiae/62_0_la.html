<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

in conspectu publico, caedatur diu, toto die pereat qui tota nocte peccavit. Subito fastidiosus raptor occurrit et ait: “iam nec nuptias volo.” Stulta, deciperis; dicam, si vis, quid dixerit tibi; idem enim dixit et huic: “dum te peto, in illam incidi.”</p>
<p><span class="sc">Arelli Fusci</span> patris. Retro amnes fluant, sol contrario
cursu orbem ducat, confugiat sacrilegus ad aras: raptorem rapta vindicat.</p>
<p><span class="br"></span><span class="lineNumber">3</span><span class="br"></span>Ex altera parte. <span class="sc">Pompei Silonis.</span> Postero die cum illi narratus esset nocturnus error, dum putat se in unam incidisse, huic priori supplices summisit manus, hanc prius deprecatus est, exoravit: propter hoc, puto, ista magis raptori irascitur. Altera ex puellis raptorem mori vult, altera servari: reum alter iudex damnat, alter absolvit; <span class="italic">inter pares sententias mitior vincat.</span> Dicam quod sentio: magis irasceretur si unam tantum rapuisset; diceret: “ergo ego sola digna visa sum cui iniuriam faceret?”</p>
<p><span class="sc">Argentari.</span> <span class="italic">Refer nunc Verginiam, refer Lucretiam: plures tamen Sabinae sunt.</span> Ex tribunis potentior est<span class="innerMarginNote right">59M</span>
qui intercedit. Non est invidiosa potestas quae



</p></section><notes></notes></section>