<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

fuste ferietur; si sacrilegium fecit, occidetur. Licet tu dicas: “quid ergo? ego non nubam?” <span class="italic">tu raptori praestas ut illum ipsa non occidas; non potes praestare ne quis occidat.</span> Quomodo sacrilegus, quamvis a te<span class="innerMarginNote right">60M</span>
servatus, periret, sic alterius puellae raptor, vel a te<a class="footnoteLink" href="#note_LCL463_128_1" id="target_note_LCL463_128_1"><sup>1</sup></a> servatus, peribit. Si rapuisset te, deinde in adulterio deprehensus adservaretur in tormentum diutius pereundi,
tu interim educta nuptias optasses—datur enim optio et in absentem—, vetares illum occidi a marito? Quid interest qua lege pereat, nisi quod modestius alienam legem interpellares quam tuam?</p>
<p><span class="br"></span><span class="lineNumber">6</span><span class="br"></span>Tertiam fecit: cum quod utraque optat fieri non possit, an ea eligenda sit optio qua ultio ad utramque perveniat. Ait quae mortem optat: mea optio et te vindicat, tua me non vindicat; nec hoc tibi mea optio praestat quod mihi: ex occiso raptore invidiam. Illa respondet: Optio tua me non vindicat: vindictam tu meam putas, non fieri quod volo, fieri quod nolo? Etiam <span class="italic">contumeliosum mihi erit te dignam videri in cuius honorem homo occidatur, me dignam non videri in cuius</span>
</p></section><notes><section class="footnotes"><ul><li class="note" id="note_LCL463_128_1"><a class="footnoteCrossrefLink" href="#target_note_LCL463_128_1" title="Click to highlight in text"><sup class="lineRef">1</sup>raptor vel a te <span class="italic">Gertz, Schott:</span> proteruitate.</a></li><script type="text/javascript">document.getElementById('note_LCL463_128_1').style.display = "none";</script></ul></section></notes></section>