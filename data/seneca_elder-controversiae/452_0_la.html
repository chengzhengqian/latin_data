<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

interim cui<a class="footnoteLink" href="#note_LCL464_374_1" id="target_note_LCL464_374_1"><sup>1</sup></a> illam induam vestem quam patri meo reliquit percussor. “Cur me sequeris?” Magistratus
post terga sua non summovent.</p>
<p><span class="br"></span><span class="lineNumber">5</span><span class="br"></span><span class="sc">Fulvi Sparsi.</span> <span class="italic">Quid iste accusanti fecisset qui persequitur tacentem? “Cur non agis?” Quia adeo non metuis ut cogas</span> tecum agi. Numquid nunc tibi iniuriam facio <span class="italic">sordidatus? quod reo licet, lugenti non licet?</span> Quid potui patri meo minus praestare? in honorem eius vestem mutavi.</p>
<p><span class="sc">Argentari.</span> Non vis patrem meum fleam? lacessere nos ultro non solebas.</p>
<p><span class="sc">Clodi Turrini</span> patris. “Quare” inquit “sordes sumpsisti?” Quid ergo? <span class="italic">ne lugebo quidem quem vindicare non possum?</span> Nulli iniuriam facio nisi patri, quem adhuc tacitus fleo.</p>
<p><span class="br"></span><span class="lineNumber">6</span><span class="br"></span><span class="sc">Porci Latronis.</span> Cuius inter necessarium ita crudeliter interempti patris dolorem nihil fortius est quam quod gemit. “Accusa” inquit “me.” Unde tam securus es? Invenisse videris quis alius occiderit.
<span class="italic">Non erat in illo praeda quam grassator sequeretur</span>,
sed <span class="italic">erat summa virtus</span>, sed erat, firmissimum inopiae<a class="footnoteLink" href="#note_LCL464_374_2" id="target_note_LCL464_374_2"><sup>2</sup></a><span class="innerMarginNote right">460M</span>
munimentum, <span class="italic">contumax adversus fastidium divitiarum innocentia: haec ab inimico spolia petita sunt.</span>
</p></section><notes><section class="footnotes"><ul><li class="note" id="note_LCL464_374_1"><a class="footnoteCrossrefLink" href="#target_note_LCL464_374_1" title="Click to highlight in text"><sup class="lineRef">1</sup>cui <span class="italic">Müller:</span> et.</a></li><script type="text/javascript">document.getElementById('note_LCL464_374_1').style.display = "none";</script><li class="note" id="note_LCL464_374_2"><a class="footnoteCrossrefLink" href="#target_note_LCL464_374_2" title="Click to highlight in text"><sup class="lineRef">2</sup>inopiae <span class="italic">Kiessling:</span> i(g)noti.</a></li><script type="text/javascript">document.getElementById('note_LCL464_374_2').style.display = "none";</script></ul></section></notes></section>