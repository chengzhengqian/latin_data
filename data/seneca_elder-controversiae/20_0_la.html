<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

ut ex tanto calamitatium stupore nullam percepi,
nisi quod isti daturus omnia eram, illi negaturus. Liquet nobis deos esse: qui non aluit eget, qui in domum suam fratrem non recepit in publico manet. Aequavit iam potentiam meam cum illius potentia<span class="innerMarginNote right">22M</span>
fortuna, nisi quod haec prior facere non possum. Adoptavi te cum abdicatus es: cum adoptas abdico.</p>
<p><span class="br"></span><span class="lineNumber">12</span><span class="br"></span><span class="sc">Vibi Rufi.</span> Cum egerem, aiebam: “satis se vindicavit,
quod a dispensatore locupletis inimici consors
modo omnis fortunae diurnum petam.”</p>
<p><span class="sc">Marulli.</span> Ille vitam audebit rogare, qui mori malet quam sua verba sibi dici? Multis debeo misericordiam, multis tuli. Quisquis est qui me ulla calamitate similem effingit, perinde habeo ac si gradu cognationis attingat. Scio quam acerbum sit supplicare exteris; scio quam grave sit repelli a domesticis; scio quam crudele sit cotidie et mortem optare et vitam rogare. <span class="italic">Etiamsi tu non odisti eum qui mihi fecit iniuriam, ego odi eum qui fecit tibi.</span></p>
<p><span class="br"></span><span class="lineNumber">13</span><span class="br"></span><span class="sc">Divisio.</span> Divisio controversiarum antiqua simplex fuit; recens utrum subtilior an tantum operosior &lt;sit&gt;<a class="footnoteLink" href="#note_LCL463_40_1" id="target_note_LCL463_40_1"><sup>1</sup></a> ipsi aestimabitis: ego exponam quae aut veteres invenerunt aut sequentes adstruxerunt.</p>
</section><notes><section class="footnotes"><ul><li class="note" id="note_LCL463_40_1"><a class="footnoteCrossrefLink" href="#target_note_LCL463_40_1" title="Click to highlight in text"><sup class="lineRef">1</sup><span class="italic">Supplied by Gertz.</span></a></li><script type="text/javascript">document.getElementById('note_LCL463_40_1').style.display = "none";</script></ul></section></notes></section>