<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p>Omnes infamaverunt adulescentem, quasi illius criminationibus factum sit ut frater abdicaretur; et ideo sententia laudatur Fabiani; nihil tecum locutus [sum]<a class="footnoteLink" href="#note_LCL463_306_1" id="target_note_LCL463_306_1"><sup>1</sup></a> est? Cum hoc unum puero noceat, quod ex meretrice natus est, omnes operam dederunt ut, quantum &lt;in hac&gt;<a class="footnoteLink" href="#note_LCL463_306_2" id="target_note_LCL463_306_2"><sup>2</sup></a> controversia licebat, huic vitio mederentur, efficerentque ne quicquam in illa videretur
meretricis fuisse nisi nomen.</p>
<p>Marullus decenter hoc dixit, simul obiciens fratri impietatem: nihil, inquit, in illa domo meretricium fuit: scires, si mecum fuisses.</p>
<p><span class="br"></span><span class="lineNumber">8</span><span class="br"></span>Albucius ethicos, ut multi putant, dixit—certe laudatum
est cum diceret—: exeuntem &lt;me&gt;<a class="footnoteLink" href="#note_LCL463_306_3" id="target_note_LCL463_306_3"><sup>3</sup></a> puer secutus est. Non probabat hanc Messala sententiam:
non habet, inquit, fiduciam si mavult videri recepisse puerum quam adduxisse; et sine<a class="footnoteLink" href="#note_LCL463_306_4" id="target_note_LCL463_306_4"><sup>4</sup></a>
ratione est adoptatum esse non quia debuerit sed quia secutus sit. Fuit autem Messala exactissimi ingenii quidem <span class="innerMarginNote right">156M</span>
in omni studiorum parte, sed Latini utique sermonis observator diligentissimus; itaque cum audisset Latronem declamantem, dixit: sua lingua disertus est. Ingenium illi concessit, sermonem obiecit. Non tulit hanc contumeliam Latro, et pro Pythodoro Messalae orationem disertissimam recitavit, [que]




</p></section><notes><section class="footnotes"><ul><li class="note" id="note_LCL463_306_1"><a class="footnoteCrossrefLink" href="#target_note_LCL463_306_1" title="Click to highlight in text"><sup class="lineRef">1</sup><span class="italic">Deleted by Gertz.</span></a></li><script type="text/javascript">document.getElementById('note_LCL463_306_1').style.display = "none";</script><li class="note" id="note_LCL463_306_2"><a class="footnoteCrossrefLink" href="#target_note_LCL463_306_2" title="Click to highlight in text"><sup class="lineRef">2</sup><span class="italic">Supplied by Müller.</span></a></li><script type="text/javascript">document.getElementById('note_LCL463_306_2').style.display = "none";</script><li class="note" id="note_LCL463_306_3"><a class="footnoteCrossrefLink" href="#target_note_LCL463_306_3" title="Click to highlight in text"><sup class="lineRef">3</sup><span class="italic">Supplied by Bursian.</span></a></li><script type="text/javascript">document.getElementById('note_LCL463_306_3').style.display = "none";</script><li class="note" id="note_LCL463_306_4"><a class="footnoteCrossrefLink" href="#target_note_LCL463_306_4" title="Click to highlight in text"><sup class="lineRef">4</sup>sine <span class="italic">Müller</span>: qua.</a></li><script type="text/javascript">document.getElementById('note_LCL463_306_4').style.display = "none";</script></ul></section></notes></section>