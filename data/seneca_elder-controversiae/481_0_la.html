<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

nunc, inquit, et alimenta mihi quaerite. Tu, inquit, qui oculos non habes, per oculos rogato; tu, inquit, qui manus perdidisti, per manus rogato; tu per illa membra quae trahis debilia; per ea quisque quae non habet ambiat. O <span class="italic">miseros qui sic rogant</span>, <span class="italic">miseriores
qui sic rogantur!</span> Ecce nescio quis: Meus, inquit, filius, si viveret, huic fortassis similis esset. Numquid ego meum transeo? Alius: Potuit, inquit,
meus in eundem incidere dominum. Quid si incidit? <span class="italic">Omnes omnibus stipem congerunt, dum unusquisque
timet ne suo neget.</span></p>
<p>Pars altera. <span class="sc">Arelli Fusci.</span> “<span class="italic">Debilitasti</span>” <span class="italic">inquit. Plus illis patres nocuerant.</span></p>
<p><span class="br"></span><span class="lineNumber">11</span><span class="br"></span>Latro sic divisit: an laesa sit res publica. Primum, inquit, crimen constare oportet, deinde tunc reum quaeri. An laesa sit res publica, non solet argumentis
probari; manifesta statim rei publicae damna sunt, si muri diruti sunt, si classis incensa est, si exercitus amissus, si vectigalia deminuta: hoc damnum, quod tu obicis, &lt;quis&gt;<a class="footnoteLink" href="#note_LCL464_432_1" id="target_note_LCL464_432_1"><sup>1</sup></a> videbat? Dic mihi: quando rem publicam laesit? Cum unum expositum debilitavit? atqui etiam qui occidit unum, non tamen rei publicae laesae tenetur, sed caedis; etiam qui duos, etiam qui plures: dic mihi quis<span class="innerMarginNote right">486M</span>
numerus efficiat ut laesa videatur res publica. Duo


</p></section><notes><section class="footnotes"><ul><li class="note" id="note_LCL464_432_1"><a class="footnoteCrossrefLink" href="#target_note_LCL464_432_1" title="Click to highlight in text"><sup class="lineRef">1</sup><span class="italic">Supplied by Schultingh.</span></a></li><script type="text/javascript">document.getElementById('note_LCL464_432_1').style.display = "none";</script></ul></section></notes></section>