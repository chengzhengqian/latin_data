<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<h3>I</h3>
<h3><span class="sc">Lugens Divitem Sequens Filius Pauperis</span></h3>
<p>Iniuriarum sit actio.</p>
<p>Quidam, cum haberet filium et divitem inimicum,
occisus inspoliatus inventus est. Adulescens
sordidatus divitem sequebatur; dives<span class="innerMarginNote right">457M</span>
eduxit in ius eum et postulavit ut si quid suspicaretur
accusaret se. Pauper ait: “accusabo cum
potero” et nihilominus sordidatus divitem
sequebatur. Cum peteret honores dives, repulsus
accusat iniuriarum pauperem.</p>
<p><span class="br"></span><span class="lineNumber">1</span><span class="br"></span><span class="sc">Vibi Galli.</span> <span class="italic">Gratias ago diviti quod quos odit iam
reos facere contentus est.</span> Interdiu nobis publico
interdicitur; quaerite quid nocte fiat. “<span class="italic">Non ambulabis</span>”
<span class="italic">inquit</span> “<span class="italic">eadem via</span> qua ego, <span class="italic">non calcabis
vestigia mea, non offeres delicatis oculis sordidam
vestem, non flebis invito me, non tacebis”: perieramus si hic magistratus esset.</span></p>
<p><span class="sc">Albuci Sili.</span> <span class="italic">Quod sordidatus fui, luctus est; quod
flevi, pietatis est; quod non accusavi, timoris est; quod</span>
</p></section><notes></notes></section>