<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

desine quaerere quem si inveneris sic perdes ut invenire non possis. Et deinde: rapuit istum avos ne raperet noverca. Et deinde: unum tantum pater
<span class="br"></span><span class="lineNumber">17</span><span class="br"></span>ex liberis suis quaerit qui salvus est. Glycon hunc sensum semel dixit, sed genere corrupto: τοῦτο τὸ παιδίον ὅταν εὑρεθῇ τότε ἀπολεῖται. <span class="italic">Habet hoc Montanus vitium: sententias suas repetendo corrumpit; dum non est contentus unam rem semel bene dicere, efficit ne bene dixerit.</span> Et <span class="italic">propter hoc</span> et propter alia quibus orator potest poetae similis videri <span class="italic">solebat Scaurus Montanum inter oratores Ovidium vocare; nam et Ovidius nescit quod bene cessit relinquere.</span> Ne multa referam quae Montaniana Scaurus vocabat, uno hoc contentus ero: <span class="italic">cum Polyxene esset abducta ut ad tumulum Achillis immolaretur, Hecuba dicit:</span></p>
<blockquote><p><span class="line indent12"><span class="italic">cinis ipse sepulti</span></span><span class="linebreak"></span>
<span class="line indent2"><span class="italic">in genus hoc pugnat.</span></span><span class="linebreak"></span></p></blockquote>
<p class="noindent"><span class="italic">Poterat</span> hoc <span class="italic">contentus esse; adiecit:</span></p>
<blockquote><p><span class="line indent6"><span class="italic">tumulo quoque sensimus hostem.</span></span><span class="linebreak"></span></p></blockquote>
<p class="noindent"><span class="italic">Nec hoc contentus</span> est; <span class="italic">adiecit:</span><span class="innerMarginNote right">422M</span></p>
<blockquote><p><span class="line indent2"><span class="italic">Aeacidae fecunda fui.</span></span><span class="linebreak"></span></p></blockquote>
<p class="noindent"><span class="italic">Aiebat</span> autem <span class="italic">Scaurus</span> rem veram: <span class="italic">non minus magnam virtutem esse scire dicere quam scire desinere.</span></p>
</section><notes></notes></section>