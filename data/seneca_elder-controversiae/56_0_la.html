<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

ut quisque vult variat; Latro sic tamen ordinavit: oportuit, etiamsi pater non iuberet, occidere adulteram
viri fortis uxorem; oportuit iubente patre, etiamsi ipse posset occidere; oportuit, cum et iuberet et ipse non posset. Novi declamatores illam quaestionem
temptaverunt ex verbo legis natam “adulterum
cum adultera qui deprehenderit, dum utrumque corpus interficiat, sine fraude sit”: an nemo possit occidere nisi qui deprehenderit; temptaverunt et illam: an non possit abdicari filius ob id quod illi facere sua lege licuit.</p>
<p><span class="br"></span><span class="lineNumber">7</span><span class="br"></span>Color pro adulescente unus ab omnibus qui declamaverunt
introductus est: “non potui occidere,” ex illa Ciceronis sententia tractus quam in simili controversia
dixit, cum abdicaretur is qui adulteram matrem occidendam acceperat et dimiserat: Ter non . . .</p>
<p>Latro descripsit <span class="italic">stuporem totius corporis in tam inopinati
flagitii spectaculo</span>, et dixit: <span class="italic">Pater, tibi manus defuerunt, mihi omnia.</span> Et cum oculorum caliginem, animi defectionem, membrorum omnium torporem <span class="innerMarginNote right">54M</span>
descripsisset, adiecit: <span class="italic">anteqnam ad me redeo, exierunt.</span> Gorgias inepto colore, sed dulci: . . . Pammenes ex novis declamatoribus dixit: . . . Gorgias egregie dixit: . . . Pammenes dixit: . . .</p>
</section><notes></notes></section>