<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

emancipanti. <span class="italic">Quid</span> enim ad amittendum patrem <span class="italic">interest
utrum eiciar an transferar?</span> Si non licet recusare, cur potius abdicas me quam tradis? Cum de officio diceret, in haec divisit: dico non fuisse dandum sine magna causa filium in adoptionem; dico multo minus a te; dico minime illi.</p>
<p><span class="br"></span><span class="lineNumber">20</span><span class="br"></span>Silo Pompeius sic divisit: coepit a vetere et explosa quaestione, an in omnia <span class="italic">patri parendum sit; etiamsi in omnia, an ibi</span> tamen <span class="italic">non sit parendum quo efficitur ne pater sit</span>; deinde quaesit an invitus filius dari in adoptionem possit: si non potest, an ob id abdicari possit,<span class="innerMarginNote right">118M</span>
quod arbitrio suo usus est; an, ut possit, &lt;possit&gt;<a class="footnoteLink" href="#note_LCL463_226_1" id="target_note_LCL463_226_1"><sup>1</sup></a> non cum contra voluntatem patris, sed cum male arbitrio suo utitur. Hic subiecit an hic bene usus sit. Deinde officii partem tractavit, et ita divisit: turpem esse adoptionem, inutilem esse, periculosam esse. Cum diceret turpem, dixit: aliena bona invadere et trium filiorum subsessorem esse et liberis spem reconciliationis paternae eripere quam inhumanum est! Cum inutilem diceret, dixit patri inutilem esse, adoptanti inutilem esse, &lt;sibi inutilem esse&gt;.<a class="footnoteLink" href="#note_LCL463_226_2" id="target_note_LCL463_226_2"><sup>2</sup></a> Cum patri inutilem diceret, tractavit quam <span class="italic">grave esset</span> filio <span class="italic">carere</span>
</p></section><notes><section class="footnotes"><ul><li class="note" id="note_LCL463_226_1"><a class="footnoteCrossrefLink" href="#target_note_LCL463_226_1" title="Click to highlight in text"><sup class="lineRef">1</sup><span class="italic">Added here by the ed.</span></a></li><script type="text/javascript">document.getElementById('note_LCL463_226_1').style.display = "none";</script><li class="note" id="note_LCL463_226_2"><a class="footnoteCrossrefLink" href="#target_note_LCL463_226_2" title="Click to highlight in text"><sup class="lineRef">2</sup><span class="italic">Supplied by Gronovius.</span></a></li><script type="text/javascript">document.getElementById('note_LCL463_226_2').style.display = "none";</script></ul></section></notes></section>