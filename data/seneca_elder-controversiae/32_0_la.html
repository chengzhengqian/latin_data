<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p><span class="italic">

Non est apud nos maximus honor ultimorum malorum solacium.</span></p>
<p><span class="br"></span><span class="lineNumber">4</span><span class="br"></span><span class="sc">Mentonis.</span> Honorem habitum aurium maiestatisque
vestrae velim quod necesse est in hac causa nominare lupanar, lenonem, meretricios quaestus. homicidium. Quis credat? inter haec sacerdos quaeritur. At mehercules futurae sacerdoti nihil ex his audiendum erat. Sacerdotis vestrae summa notitia est quod prostitit, summa virtus quod occidit,
summa felicitas quod absoluta est. Non potest in ea sperari sacerdos in qua sperari meretrix potest:
aliis oculis virginem leno aestimat, aliis pontifex.</p>
<p><span class="sc">Blandi.</span> “Virgo sum” inquit: “interroga, si dubitas, archipiratam, interroga gladiatorem, an rogatus virginitati pepercerit.” Non refello, dum scias clausa esse testibus tuis templa. In auctione nemo voluit liceri ut enotuit servisse piratis: non videbatur iste virginis vultus, ista constantia et ne armatum quidem timens audacia.</p>
<p><span class="br"></span><span class="lineNumber">5</span><span class="br"></span><span class="sc">Arelli Fusci</span> patris. Ne metue, puella: pudica es: sed sic te viro lauda. non templo. Meretrix vocata es, in communi loco stetisti, superpositus est cellae tuae titulus, venientem recepisti: cetera, etiamsi in communi loco essem, tamen potius silerem.</p>
<p><span class="sc">Pompei Silonis.</span> Excipitur meretricium osculis, docetur blanditias et in omnem corporis motum confingitur.<span class="innerMarginNote right">33M</span>
</p></section><notes></notes></section>