<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

pater alendus sit; dicitur enim: quid si quis filium excaecaverit? quid si quis non redemerit? et cum ad alteram quaestionem ventum est, in qua quaeritur an hic pater alendus sit, nihil aliud potest dici quare non alatur quam quod non redemit, quam quod duplam promisit ut manus praeciderentur. Graecorum improbam
quaestionem satis erit in eiusmodi controversiis<span class="innerMarginNote right">78M</span>
semel aut iterum adnotasse: an in tyrannicidam uti pater hac lege possit; quasi sacras et publicas manus esse in quas sibi ne piratae quidem licere quicquam putent. Nostri hoc genus quaestionis
submoverunt.</p>
<p><span class="br"></span><span class="lineNumber">13</span><span class="br"></span>Silo Pompeius non eis tantum usus est quibus ceteri, cum diceret non debere hunc patrem ali quod non redemisset filium et quod praecidi manus filio voluisset, sed a privatis causis transit ad publicam causam; dixit enim non debere ali hominem perniciosum
rei publicae, qui tyrannum filium habuisset, qui non occidisset, qui desideraret amissum, qui vindicare;
et negavit ullam aliam illi causam esse persequendi
tyrannicidam nisi libertatem publicam et descripsit mores hominis impii, cruenti, quia per liberos non posset per piratas tyrannidem exercentis: quae ut liberius diceret, patronum filio dedit.</p>
<p>Et illud in hac parte laudatum est [a]<a class="footnoteLink" href="#note_LCL463_166_1" id="target_note_LCL463_166_1"><sup>1</sup></a> Silone declamante:
coeperat hoc tractare, non debere ali tyranni

</p></section><notes><section class="footnotes"><ul><li class="note" id="note_LCL463_166_1"><a class="footnoteCrossrefLink" href="#target_note_LCL463_166_1" title="Click to highlight in text"><sup class="lineRef">1</sup><span class="italic">Deleted by Bursian.</span></a></li><script type="text/javascript">document.getElementById('note_LCL463_166_1').style.display = "none";</script></ul></section></notes></section>