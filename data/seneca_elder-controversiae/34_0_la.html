<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">


pependit in fronte; pretia stupri accepisti, et manus, quae dis datura erat sacra, capturas tulit; cum deprecareris intrantis amplexus, ut alia omnia impetraris,
osculum erogasti. Ancillae ex lupanaribus sacerdoti non emuntur; coram sacerdote obscenis homines abstinent. Non sine causa sacerdoti lictor
<span class="br"></span><span class="lineNumber">8</span><span class="br"></span>apparet: occurrenti<a class="footnoteLink" href="#note_LCL463_68_1" id="target_note_LCL463_68_1"><sup>1</sup></a> meretricem summovet.<a class="footnoteLink" href="#note_LCL463_68_2" id="target_note_LCL463_68_2"><sup>2</sup></a> Non est credibile temperasse a libidine piratas omni crudelitate
efferatos, quibus omne fas nefasque lusus est, simul terras et maria latrocinantes, quibus in aliena impetus per arma est; iam ipsa fronte crudeles et humano sanguine adsuetos, praeferentes ante se vincula et catenas, gravia captis onera, a stupris removere potuisti, quibus inter tot tanto maiora scelera virginem stuprare innocentia est? Sed lupanar excepit. Omnis sordida iniuriosaque turba huc influit, nec quisquam eo ut iudicet venit. At omnes favere fabulis tuis? at omnibus persuasum est? nemo in tanta euntium redeuntiumque turba inventus est qui fortunae tuae vellet inludere? Ergo tu, cum tam innocens quam dicis vixeris, ista passa es &lt;et&gt;<a class="footnoteLink" href="#note_LCL463_68_3" id="target_note_LCL463_68_3"><sup>3</sup></a> credis deos esse? “Nihil” inquit “passa sum.” Hoc satis est nupturae, sacerdoti





</p></section><notes><section class="footnotes"><ul><li class="note" id="note_LCL463_68_1"><a class="footnoteCrossrefLink" href="#target_note_LCL463_68_1" title="Click to highlight in text"><sup class="lineRef">1</sup>occurrenti <span class="italic">ed.</span>: occurrent (occurrenti <span class="italic">V</span>) tibi.</a></li><script type="text/javascript">document.getElementById('note_LCL463_68_1').style.display = "none";</script><li class="note" id="note_LCL463_68_2"><a class="footnoteCrossrefLink" href="#target_note_LCL463_68_2" title="Click to highlight in text"><sup class="lineRef">2</sup>summovet <span class="italic">ed.</span>: summouisset.</a></li><script type="text/javascript">document.getElementById('note_LCL463_68_2').style.display = "none";</script><li class="note" id="note_LCL463_68_3"><a class="footnoteCrossrefLink" href="#target_note_LCL463_68_3" title="Click to highlight in text"><sup class="lineRef">3</sup><span class="italic">Supplied by Castiglioni.</span></a></li><script type="text/javascript">document.getElementById('note_LCL463_68_3').style.display = "none";</script></ul></section></notes></section>