<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p><span class="br"></span><span class="lineNumber">16</span><span class="br"></span>Altera pars. <span class="sc">Musae.</span> Parricida meus in mari regnat.</p>
<p><span class="sc">Sepulli Bassi.</span> <span class="italic">Nega nunc parricidam fuisse quem scis esse piratam.</span></p>
<p><span class="sc">Gavi Sabini</span>. Facinus indignum! damnatus parricida post poenam potuit dicere patri suo: “morere.”</p>
<p><span class="sc">Divisio.</span> Latro in has quaestiones divisit: an licuerit illi quod iubebat pater facere. Non licet, inquit, fratrem necare; &lt;nec iure&gt;<a class="footnoteLink" href="#note_LCL464_34_1" id="target_note_LCL464_34_1"><sup>1</sup></a> ille damnatus erat: non enim iudicio publico ceciderat. Ignosce si diligentior sum cum videam hominem tam facile damnari: timeo ne quis me parricidi postulet—facile est. Si dicenda erit domi causa, etiam nocens ab-solutionem sperare potero: in foro quid respondebo? “occidi fratrem”? Parricidam me quidam vocant
<span class="br"></span><span class="lineNumber">17</span><span class="br"></span>quod non adfui reo. Si licuit, an debuerit. <span class="italic">Nocens
est iste, sed mihi frater est. Naturae iura sacra sunt</span><span class="innerMarginNote right">282M</span>
<span class="italic">etiam apud piratas.</span> Quid de me tu iudicaturus es si fecero? puto, difficulter postea in me parricidium credes. Etiamsi debuit parere patri, an ignoscendum sit illi si non potuit? Fatebor, inquit, quod fortasse offensurum est aures: [fratrem offensurum est]<a class="footnoteLink" href="#note_LCL464_34_2" id="target_note_LCL464_34_2"><sup>2</sup></a>
patri parere volui, &lt;volui&gt;<a class="footnoteLink" href="#note_LCL464_34_3" id="target_note_LCL464_34_3"><sup>3</sup></a> fratrem occidere, non potui. Obortae sunt subito tenebrae, deriguit animus, sublapsum est intercepto spiritu corpus.



</p></section><notes><section class="footnotes"><ul><li class="note" id="note_LCL464_34_1"><a class="footnoteCrossrefLink" href="#target_note_LCL464_34_1" title="Click to highlight in text"><sup class="lineRef">1</sup><span class="italic">Supplied by Heinrich.</span></a></li><script type="text/javascript">document.getElementById('note_LCL464_34_1').style.display = "none";</script><li class="note" id="note_LCL464_34_2"><a class="footnoteCrossrefLink" href="#target_note_LCL464_34_2" title="Click to highlight in text"><sup class="lineRef">2</sup><span class="italic">These words were rightly deleted in A.</span></a></li><script type="text/javascript">document.getElementById('note_LCL464_34_2').style.display = "none";</script><li class="note" id="note_LCL464_34_3"><a class="footnoteCrossrefLink" href="#target_note_LCL464_34_3" title="Click to highlight in text"><sup class="lineRef">3</sup><span class="italic">Supplied by Thomas; the exact form of this sentence is uncertain.</span></a></li><script type="text/javascript">document.getElementById('note_LCL464_34_3').style.display = "none";</script></ul></section></notes></section>