<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p><span class="br"></span><span class="lineNumber">13</span><span class="br"></span>Argentarius ait: Occasionem benefici quaesivi, non concupivi accipere praemium. <span class="italic">Honor ad utrumque
pervenit: alter praemium habet, alter accepit.</span><span class="innerMarginNote right">471M</span></p>
<p>Fuscus Arellius pater ait: Si navigare imperasses, per hibernos fluctus egissem ratem; si peregrinari, nihil fuisset iubente te durum. Hanc rem imperabas
difficilem forti viro, vinci.</p>
<p>Blandus hoc colore narravit: pater mihi obicit quod illi in una re non cesserim; ego multiplicabo crimina mea: numquam illi quotiens recte faciendum fuit cessi, semper volui videri frugalior, videri volui laboriosior; nam cum ad vires ventum erat, etiam ipse cedebat: non ego illum vincebam, sed aetas.</p>
<p><span class="br"></span><span class="lineNumber">14</span><span class="br"></span>Turrinus hoc colore usus est: Volui, inquit, cedere, sed erant qui dicerent non licere; hoc enim [nobis]<a class="footnoteLink" href="#note_LCL464_400_1" id="target_note_LCL464_400_1"><sup>1</sup></a> modo legem saluberrimam tolli. Disputaturi contra praemium patris videbantur et dicturi: non licet inter se cedere fortibus; non ipsorum tantum causa agitur, sed publica; omnium interest scire quis sit fortissimus. His vocibus hominum missus sum ad id certamen in quo ad istum utraque pertineret victoria. Quid putatis me dicturum? fortiorem me visum? Falsum est, cum hoc quoque, quod ego fortis eram, istius esset. Quid ergo? quare vicerim quaeritis? Visum est ad ruborem totius iuventutis


</p></section><notes><section class="footnotes"><ul><li class="note" id="note_LCL464_400_1"><a class="footnoteCrossrefLink" href="#target_note_LCL464_400_1" title="Click to highlight in text"><sup class="lineRef">1</sup><span class="italic">Deleted by early editors.</span></a></li><script type="text/javascript">document.getElementById('note_LCL464_400_1').style.display = "none";</script></ul></section></notes></section>