<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

ut comparationem duorum reorum inirent, et crimen simul reppulissent statim transferrent; ex quibus fuit Cestius. Hoc non semper expedit. Utique ei qui inbecilliorem partem habet non est utile comminus congredi; facilius latent quae non comparantur.</p>
<p><span class="br"></span><span class="lineNumber">8</span><span class="br"></span>In hac controversia non sunt duo sed<a class="footnoteLink" href="#note_LCL464_110_1" id="target_note_LCL464_110_1"><sup>1</sup></a> tres rei; noverca enim procuratori coniungitur. Itaque a fili parte utique aiebat prius accusandum, quia unum deberet crimen defendere, duo obicere, et adulteri et caedis.</p>
<p>Si qua sunt ex utraque parte difficilia, non colorem sed argumentationem desiderant; itaque, ne modum excedam, praeteribo.</p>
<p>Circa vulnus novercae quidam bellas res dixerunt, quidam ineptas, immo multi ineptas. Prius illa quae belle dicta sunt referam.</p>
<p><span class="br"></span><span class="lineNumber">9</span><span class="br"></span><span class="sc">Fuscus</span> ait: destricta levi vulnere est cutis; non credas factum manu privigni, credas amatoris.</p>
<p>Passienus ait: <span class="italic">sic leviter te vulneravit dextera illa cui nec paries obstitit nec pater?</span></p>
<p>Varius Geminus dixit: da ferrum testi meo: fortius feriet.</p>
<p>Cestius dixit, cum descripsisset quam leve vulnus esset: nocueras, inquit, mihi si amicae tuae nocere potuisses.</p>
</section><notes><section class="footnotes"><ul><li class="note" id="note_LCL464_110_1"><a class="footnoteCrossrefLink" href="#target_note_LCL464_110_1" title="Click to highlight in text"><sup class="lineRef">1</sup>non—sed <span class="italic">Müller:</span> et duo <span class="italic">AB:</span> duo et <span class="italic">V.</span></a></li><script type="text/javascript">document.getElementById('note_LCL464_110_1').style.display = "none";</script></ul></section></notes></section>