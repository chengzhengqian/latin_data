<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

tractavit ne patrem quidem velle; utique, si sciat matrem in hac esse fortuna, non passurum.</p>
<p>Buteo fatuam quaestionem moverat primam: an lex quae de alendis parentibus lata esset ad patres tantum pertineret. Illis omnia privilegia data et ipsam poenam non alentium signum esse non muliebris
potestatis. Res est ineptior quam ut coarguenda sit; itaque transeo; illud unum quod dicebat Pollio Asinius referam: numquam debere temptari in causa verecunda inprobam quaestionem.</p>
<p><span class="br"></span><span class="lineNumber">4</span><span class="br"></span>Hispo Romanius illam movit quaestionem: an lex de alendis parentibus non pertineret ad matres vivis patribus. <span class="italic">Filius,</span> inquit, <span class="italic">familiae nulli poterit servire nisi patri;</span> omni alia servitute liber est. Puta enim te <span class="italic">alumenta petere ab eo quem pater mittat peregre,</span> quem navigare iubeat: <span class="italic">primae partes sunt patris, secundae matris.</span> Albucius non iuris illam fecit quaestionem
sed aequitatis, ita tamen ut et iuris adiungeret
[et]:<a class="footnoteLink" href="#note_LCL464_90_1" id="target_note_LCL464_90_1"><sup>1</sup></a> matris prius esse &lt;quam&gt;<a class="footnoteLink" href="#note_LCL464_90_2" id="target_note_LCL464_90_2"><sup>2</sup></a> patris officium.</p>
<p>Silo Pompeius illam fecit quaestionem: an, <span class="italic">quotiens
duobus communio esset, potestas eius tota fieret qui praesens esset.</span> Puta, inquit, servum te esse communem: huic domino servies qui praesens est.
Puta fundum esse communem: is fructus percipiet<span class="innerMarginNote right">307M</span>
qui praesens est. Illam quaestionem huic duram subiecit: an nunc pater nullum ius in filium habeat. Quomodo, inquit, iura civis non habet qui liberi hominis


</p></section><notes><section class="footnotes"><ul><li class="note" id="note_LCL464_90_1"><a class="footnoteCrossrefLink" href="#target_note_LCL464_90_1" title="Click to highlight in text"><sup class="lineRef">1</sup><span class="italic">Deleted by Müller.</span></a></li><script type="text/javascript">document.getElementById('note_LCL464_90_1').style.display = "none";</script><li class="note" id="note_LCL464_90_2"><a class="footnoteCrossrefLink" href="#target_note_LCL464_90_2" title="Click to highlight in text"><sup class="lineRef">2</sup><span class="italic">Supplied by Müller.</span></a></li><script type="text/javascript">document.getElementById('note_LCL464_90_2').style.display = "none";</script></ul></section></notes></section>