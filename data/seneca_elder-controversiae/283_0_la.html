<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

Non possum fratrem occidere. Pone hoc loco piratam: non poterit. Quidam occidere hominem †tantum†<a class="footnoteLink" href="#note_LCL464_36_1" id="target_note_LCL464_36_1"><sup>1</sup></a> non possunt; quorundam adversus hostes deficit manus. Fratris quoque beneficium non est tam magnum, pater, quam putas: non ille te noluit occidere, sed non potuit. Novissimas illas partes fecit: quamvis non occiderit, si tamen puniit damnatum,
an abdicari non debeat. Dicit enim pater: si non poteras, negasses, et misisses ad me non posse
<span class="br"></span><span class="lineNumber">18</span><span class="br"></span>te. Hoc loco dixit Latro rem valde laudatam: <span class="italic">“Dixisses” inquit “te non posse.” Ita tu nesciebas?</span> putasti me posse occidere? Quid ergo sic loquebaris tamquam unum parricidi condemnasses? Deinde, an punierit fratrem. Hic descriptio supplicii, quod<span class="innerMarginNote right">282M</span>
dixit gravius etiam culleo fuisse, et adiecit hodie &lt;quoque&gt;<a class="footnoteLink" href="#note_LCL464_36_2" id="target_note_LCL464_36_2"><sup>2</sup></a> illum poenas dare inter barbaros inclusum, per quos necesse est illi patria, populo, lare carere; sed ne per illos quidem necesse est parricidium facere.</p>
<p>Hac divisione usi sunt quibus placuit damnati causam non defendere et tantum suam agere; alia usi sunt quibus placuit et illius causam defendere, inter quos et Geminus Varius fuit, qui aiebat adulescentem
optimam causam habere si non occidit fratrem etiam nocentem, meliorem tamen si non
<span class="br"></span><span class="lineNumber">19</span><span class="br"></span>occidit innocentem; patitur autem materia. Fecit ergo has quaestiones Geminus et quibus idem placuit: an abdicari non debeat, etiamsi nocentem fratrem


</p></section><notes><section class="footnotes"><ul><li class="note" id="note_LCL464_36_1"><a class="footnoteCrossrefLink" href="#target_note_LCL464_36_1" title="Click to highlight in text"><sup class="lineRef">1</sup>tantum] cognatum <span class="italic">Müller</span> (“a relative”).</a></li><script type="text/javascript">document.getElementById('note_LCL464_36_1').style.display = "none";</script><li class="note" id="note_LCL464_36_2"><a class="footnoteCrossrefLink" href="#target_note_LCL464_36_2" title="Click to highlight in text"><sup class="lineRef">2</sup><span class="italic">Supplied by Müller.</span></a></li><script type="text/javascript">document.getElementById('note_LCL464_36_2').style.display = "none";</script></ul></section></notes></section>