<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

mihi aut moriendum est. Qualis est ista satisfactio qua filia exoratum sibi patrem non sentit?</p>
<p><span class="sc">Albuci Sili.</span> Utrae meliores partes essent, soli videbantur iudicare di posse. “Si vis satis facere mihi, morere.” Quod ad me attinet, irascare malo. Si parricidium &lt;esset&gt; fuisse<a class="footnoteLink" href="#note_LCL464_410_1" id="target_note_LCL464_410_1"><sup>1</sup></a> in diversis partibus, numquam <span class="italic">defendisset</span> apud Caesarem <span class="italic">Ligarium Cicero.</span> M. Tulli, <span class="italic">quam leve iudicasti crimen de quo confessus es!</span> Dona filiam, si misericors es, deprecanti; si hostis, edicto; si pater, naturae; si iudex, causae; si iratus es, fratri.</p>
<p><span class="br"></span><span class="lineNumber">4</span><span class="br"></span><span class="sc">Buteonis.</span> <span class="italic">Ante ipsum limen domus decessit</span>, <span class="italic">ne dubitari posset</span> utrum <span class="italic">marito perisset an patri.</span> Ubi istud vidisti? ubi audisti? Nego te istuc in bello didicisse.</p>
<p><span class="sc">Marulli.</span> “<span class="italic">Meruerat</span>” <span class="italic">inquit</span> “mori.” <span class="italic">Etiamnunc accusas? certe iam tibi satis factum est.</span> O novum monstrum! irato victore vivendum est, exorato patre moriendum est.</p>
<p><span class="sc">Passieni.</span> Utinam intervenissem: non satis fecisses
sola patri. Furiosum te dicerem si pro genero non rogasses. <span class="italic">Secutus est gener diversas partes</span>, <span class="italic">uxor suas.</span></p>
</section><notes><section class="footnotes"><ul><li class="note" id="note_LCL464_410_1"><a class="footnoteCrossrefLink" href="#target_note_LCL464_410_1" title="Click to highlight in text"><sup class="lineRef">1</sup>esset fuisse <span class="italic">Bursian:</span> fuisset.</a></li><script type="text/javascript">document.getElementById('note_LCL464_410_1').style.display = "none";</script></ul></section></notes></section>