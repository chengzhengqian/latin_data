<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

argumentis et exemplis. Deinde: an sua causa Callias fecerit. Voluisti, inquit, opinionem sordium inlustri facto effugere; petisti ex hoc aeternam memoriam.
Non magis poterat ignotum esse a quo Cimon solutus esset quam pro quo alligatus. Voluisti habere generum nobilem, pium.</p>
<p>Hispo Romanius duram quaestionem fecit: an rettulerit gratiam hoc ipso, quod occidit. <span class="italic">Liberavi te</span>, inquit, <span class="italic">summo dedecore</span>; <span class="italic">invito tibi beneficium dedi.</span> Non est quod mireris; nam <span class="italic">et tu me non rogantem redemisti. Hoc loco Verginios et</span> illos patres <span class="italic">qui filias vitiatas occiderunt, qui incluserunt.</span></p>
<p><span class="br"></span><span class="lineNumber">12</span><span class="br"></span><span class="italic">Color et Gallioni et Latroni et Montano placuit ut nihil in Callian diceretur contumeliose, et redemptorem et socerum et infelicem.</span> Cestius multa &lt;ut&gt;<a class="footnoteLink" href="#note_LCL464_228_1" id="target_note_LCL464_228_1"><sup>1</sup></a> in avarum
et feneratorem et mensularium et lenonem dixit, dum vult illud probare, reddidisse se beneficium quod talem socerum habere sustinuisset.</p>
<p>Latro dixit: Filiam tuam dimittam? Quid adultero faciam? Pro una rogas, duos eripis. Hanc Hybreas aliter dixit sententiam: σοὶ δέ, μοιχέ, τί ποιήσω; μὴ καὶ σοῦ Καλλίας πατήρ ἐστιν; Haec tota diversa sententia est a priore, etiamsi ex eadem est petita materia.</p>
<p>Illa non est similis sed eadem quam dixit prior Adaeus, rhetor ex Asianis non proiecti nominis,

</p></section><notes><section class="footnotes"><ul><li class="note" id="note_LCL464_228_1"><a class="footnoteCrossrefLink" href="#target_note_LCL464_228_1" title="Click to highlight in text"><sup class="lineRef">1</sup><span class="italic">Supplied here by the editor.</span></a></li><script type="text/javascript">document.getElementById('note_LCL464_228_1').style.display = "none";</script></ul></section></notes></section>