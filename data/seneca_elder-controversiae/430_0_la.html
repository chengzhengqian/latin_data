<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p><span class="br"></span><span class="lineNumber">4</span><span class="br"></span><span class="sc">Argentari.</span> Facio rem, iudices, non novam: liberos
meos a noverca vindico. <span class="italic">Peto ne, quia filium vindicavi,
filiam perdam. Nisi succurritis, noverca vicit, ego victus sum.</span> Duxi nescio peiorem uxorem an novercam.
Hoc mihi carior est quod tam invisa matri fuit.</p>
<p><span class="sc">Corneli Hispani.</span> Si conscia esset, neminem expectarem: scitis quemadmodum veneficam oderim.<span class="innerMarginNote right">424M</span>
Instabam tormentis, aiebam: morere peius quam occidisti; non satis mihi ardere ignes videbantur, non satis insidere verbera; dixi: si quid adicere tormentis tuis possum, &lt;faciam; possum&gt;,<a class="footnoteLink" href="#note_LCL464_330_1" id="target_note_LCL464_330_1"><sup>1</sup></a> puto: iubebo filiam adferri; vocet hoc aliquis! Matrem quid expavisti, puella? quid ad sinus meos refugisti? quid extimuisti tamquam novercam?</p>
<p><span class="br"></span><span class="lineNumber">5</span><span class="br"></span><span class="sc">Marulli.</span> <span class="italic">Ne inter supplicia quidem desit occidere:</span> et hanc quisquam putet non potuisse venenum sine conscia dare? Puella quae occidisse fratrem dicitur
quid ante peccavit? Noverca quoque ante privignum occidit quam filiam. Haec bonae spei est; quaeritis argumentum? matri suae non placet.</p>
<p><span class="sc">Arelli Fusci.</span> Etiam cineribus tuis infesta est

</p></section><notes><section class="footnotes"><ul><li class="note" id="note_LCL464_330_1"><a class="footnoteCrossrefLink" href="#target_note_LCL464_330_1" title="Click to highlight in text"><sup class="lineRef">1</sup><span class="italic">Supplied by MÃ¼ller.</span></a></li><script type="text/javascript">document.getElementById('note_LCL464_330_1').style.display = "none";</script></ul></section></notes></section>