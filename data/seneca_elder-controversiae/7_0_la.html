<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

maxima repetam. Nihil illo viro gravius, nihil suavius, nihil eloquentia [sua]<a class="footnoteLink" href="#note_LCL463_14_1" id="target_note_LCL463_14_1"><sup>1</sup></a> dignius; nemo plus ingenio suo imperavit, nemo plus indulsit.</p>
<p>In utramque partem vehementi viro modus deerat: nec intermittere studium sciebat nec repetere.
<span class="br"></span><span class="lineNumber">14</span><span class="br"></span>Cum se ad scribendum concitaverat, iungebantur noctibus dies, et sine intervallo gravius sibi instabat, nec desinebat nisi defecerat: rursus cum se remiserat,
in omnes lusus, in omnes iocos se resolvebat; cum vero se silvis montibusque tradiderat, in silvis ac montibus natos, homines illos agrestis, laboris patientia et venandi sollertia provocabat, et in tantam perveniebat sic vivendi cupiditatem ut vix posset ad priorem consuetudinem retrahi. At cum sibi iniecerat manum et se blandienti otio abduxerat,
tantis viribus incumbebat in studium ut non tantum nihil perdidisse sed multum adquisisse desidia
<span class="br"></span><span class="lineNumber">15</span><span class="br"></span>videretur. Omnibus quidem prodest subinde<span class="innerMarginNote right">9M</span>
animum relaxare; excitatur enim otio vigor, et omnis tristitia, quae continuatione pertinacis studii adducitur,
feriarum hilaritate discutitur: nulli tamen intermissio manifestius proderat. Quotiens ex intervallo dicebat, multo acrius violentiusque dicebat; exultabat enim &lt;animo&gt;<a class="footnoteLink" href="#note_LCL463_14_2" id="target_note_LCL463_14_2"><sup>2</sup></a> novato atque integro robore, et tantum a se exprimebat quantum concupierat. Nesciebat dispensare vires suas, sed inmoderati adversus se imperii fuit, ideoque studium eius prohiberi
debebat quia regi non poterat. Itaque solebat


</p></section><notes><section class="footnotes"><ul><li class="note" id="note_LCL463_14_1"><a class="footnoteCrossrefLink" href="#target_note_LCL463_14_1" title="Click to highlight in text"><sup class="lineRef">1</sup><span class="italic">Deleted by Kiessling.</span></a></li><script type="text/javascript">document.getElementById('note_LCL463_14_1').style.display = "none";</script><li class="note" id="note_LCL463_14_2"><a class="footnoteCrossrefLink" href="#target_note_LCL463_14_2" title="Click to highlight in text"><sup class="lineRef">2</sup><span class="italic">Supplied here by Gertz.</span></a></li><script type="text/javascript">document.getElementById('note_LCL463_14_2').style.display = "none";</script></ul></section></notes></section>