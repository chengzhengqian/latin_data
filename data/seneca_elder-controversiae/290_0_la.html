<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p class="noindent">Varro quem voluit sensum optime explicuit, Ovidius in illius versu suum sensum invenit; aliud enim intercisus versus significaturus est, aliud totus significat.</p>
<h3>II</h3>
<h3><span class="sc">Popillius Ciceronis Interfector</span></h3>
<p>De moribus sit actio.</p>
<p>Popillium parricidii reum Cicero defendit; absolutus est. Proscriptum Ciceronem ab Antonio
missus occidit Popillius et caput eius ad Antonium rettulit. Accusatur de moribus.</p>
<p><span class="br"></span><span class="lineNumber">1</span><span class="br"></span><span class="sc">Bassi Sepulli.</span> Si accusasset Cicero Popillium, viveret. <span class="italic">Occidit Ciceronem Popillius:</span> puto, <span class="italic">iam creditis occisum ab isto patrem.</span> Ut uno ictu pereat, tantum dabo: pro Cicerone sic liceat pacisci?</p>
<p><span class="sc">Gavi Sabini.</span> Quod unum potuimus effecimus, ut veniret tempus quo Popillius Ciceronem desideraret.


</p></section><notes></notes></section>