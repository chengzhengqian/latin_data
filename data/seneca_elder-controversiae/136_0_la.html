<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

inquit “&lt;raptae&gt;<a class="footnoteLink" href="#note_LCL463_272_1" id="target_note_LCL463_272_1"><sup>1</sup></a> patrem.” Quid ergo mihi molestus es si hoc tibi satis est?</p>
<p><span class="sc">Moschi</span>. Effregit fores et identidem leges invocantem coegit pati stuprum: nisi tam facile puellam
exoravit quam patrem. Mortem vitiatione meruit, accusatione deprecatur. Consumuntur interim dies: uter nostrum illos consumit? “Rogo” inquit: non est fortunae meae rogari; nunc ego rogare debueram, qui periclitor.</p>
<p><span class="br"></span><span class="lineNumber">5</span><span class="br"></span><span class="sc">Papiri Fabiani</span>. <span class="italic">Demens sum. Vides enim, turpiter vivo,</span> meretricem amo, <span class="italic">legem ignoro, dies tuos non numero.</span> Ad iudices vocat iudicem suum. “Ergo moriar” inquit. Hoc si reo dicis, non curo; si iudici, videbo; si dementi, non intellego. <span class="italic">Demens, inquit,</span><span class="innerMarginNote right">140M</span>
<span class="italic">es</span>: et <span class="italic">huic aliquis ignoscere potest qui sic rogat?</span> Vos
mei iudices estis, iste habet suum iudicem, nec potest inexorabilem queri quem nondum expertus est.</p>
<p><span class="br"></span><span class="lineNumber">6</span><span class="br"></span><span class="sc">Iuni Gallionis.</span> “Rogo” inquit. Nunc? hic? sic? Si volebas rogare, admovisses propinquos, amicos, maiorum imagines, lacrimas, repetitos alte gemitus. Testor deos, sic rogaturus fui puellae patrem. “Quando” inquit &lt;“misereberis? Cum&gt;<a class="footnoteLink" href="#note_LCL463_272_2" id="target_note_LCL463_272_2"><sup>2</sup></a> vultum in supplicis habitum summiseris,





</p></section><notes><section class="footnotes"><ul><li class="note" id="note_LCL463_272_1"><a class="footnoteCrossrefLink" href="#target_note_LCL463_272_1" title="Click to highlight in text"><sup class="lineRef">1</sup><span class="italic">Supplied by Faber.</span></a></li><script type="text/javascript">document.getElementById('note_LCL463_272_1').style.display = "none";</script><li class="note" id="note_LCL463_272_2"><a class="footnoteCrossrefLink" href="#target_note_LCL463_272_2" title="Click to highlight in text"><sup class="lineRef">2</sup><span class="italic">Supplied by Thomas.</span></a></li><script type="text/javascript">document.getElementById('note_LCL463_272_2').style.display = "none";</script></ul></section></notes></section>