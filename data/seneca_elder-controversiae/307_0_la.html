<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent noindent">
<span class="italic">anguste sederem. Laberius ad Ciceronem remisit: atqui soles duabus sellis sedere.</span> Uterque elegantissime,
<span class="br"></span><span class="lineNumber">10</span><span class="br"></span>sed neuter in hoc genere servat modum. Ab his huius studii diffusa est in plures imitatio.</p>
<p>Sed ut ad controversiam redeam, Cassius Severus aiebat placere sibi illum colorem: mori volui; et quasdam dixit inter disputandum sententias: Tertio, inquit, cum abdicarer, aiebam: nihil tanti est;<span class="innerMarginNote right">304M</span>
infelicem hanc animam, quam totiens exagitat pater et infestat, semel recipiat. Sed illud rursus dicebam
mihi: serva istam animam: facies quod voles absolutus. Quare ergo nunc non moreris? dicet aliquis. Primum non semper idem miseris libet; nonnumquam iuvat cum fortuna sua concurrere et illam fatigare. Deinde vis verum quare non moriar interim? quia puto te velle.</p>
<p>Otho Iunius ineptam sententiam videbatur dixisse: non multum interest mea; aut enim me aut filium meum voluit occidere.</p>
<h3>IV</h3>
<h3><span class="sc">Mater Caeca Filium Retinens</span></h3>
<p>Liberi parentes alant aut vinciantur.</p>
<p>Quidam, cum haberet uxorem et ex ea filium, peregre profectus est. A piratis captus scripsit
</p></section><notes></notes></section>