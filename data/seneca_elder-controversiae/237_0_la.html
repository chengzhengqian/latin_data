<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

a me iste accusetur, graviorem de me quam de reo ferte sententiam: ego ut moriar, iste ne prohibeat. Ne haec narrarem mori volui. Praecidit remedium meum. Si qua est fides, non enatavi, sed eiectus sum. Nihil iam timebam nisi vivere. Domus meae fata claudo, nullo miserior quam quod ultimus morior. Cui me vitae reservas? Ut aedificem? aspice incendium. Ut navigem? aspice naufragium. Ut educem? aspice sepulchrum. In tam calamitosa domo feliciores fuistis, uxor et liberi: vobis mori contigit.</p>
<h3>II<span class="innerMarginNote right">245M</span></h3>
<h3><span class="sc">Gener Inimici Divitis</span></h3>
<p>Pauper, cum haberet filium et divitem inimicum
filiam habentem, peregre profectus est. Rumor fuit de morte eius. Filius cum divite in gratiam rediit et eius filiam duxit. Reversus pater cogit illum uxorem repudiare; nolentem abdicat.</p>
<p>Nemo quicquam facile credit quo credito dolendum sit. Ego diu non credidi de nuptiis tuis. Desertor patris, inimici cliens, uxoris mancipium, non flevisti patrem, non quaesisti; sic inimico placuisti. Rumor,
</p></section><notes></notes></section>