<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p><span class="br"></span><span class="lineNumber">2</span><span class="br"></span><span class="sc">Arelli Fusci</span> patris. <span class="italic">O me filio pugnante iam lassum</span>!
Magna omina sunt: nihil hoc putas, quod viri fortis pater timeat? Miserum me: iam hosti nimis notus es, <span class="italic">iam pro te nescio quid etiam lex timet. Miraris si quod legi satis est patri nimis est</span>? “Numquid luxuriam” inquit “obicis?” Ego vero te etiam hortari possum in voluptates. Quousque duro castrorum
iacebis cubiculo? quousque somnum classico rumpes? quousque cruentus vives? Simus hilares: trium victoriarum vota solvenda sunt. Tot acies sustinuisti, tot vulnera; possum cum re publica queri: sero dimitteris. Subinde audio te dicentem:<span class="innerMarginNote right">84M</span>
“malo gloriam quam vitam”; hoc ergo me exanimat, quod mori tibi tam facile est. Denique uno quiesce bello.</p>
<p><span class="br"></span><span class="lineNumber">3</span><span class="br"></span><span class="sc">Pompei Silonis.</span> <span class="italic">Causa mihi abdicandi est, ne sine filio vivam</span>, quem tam diu non viderem nisi abdicarem. <span class="italic">Abdicatio mea in potestate abdicati est.</span></p>
<p><span class="sc">Romani Hisponis.</span> Quid fatigante felicitatem molestius est? quid expectas donec castris eiciaris?</p>
<p><span class="sc">Mentonis.</span> Erubescit res publica tam cicatricoso milite uti. Non oportet tantam virtutem sine successore
concidere: ducenda uxor est; sed iam nunc te admoneo ne unum tollas.</p>
<p><span class="sc">Corneli Hispani.</span> Non ante te retinere coepi quam dimisit res publica. Nullum iam tibi vulnus




</p></section><notes></notes></section>