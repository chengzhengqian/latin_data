<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

publica. Reliqui duo, quia non poterant in nos, inter se tyrannidem exercuerunt. Habebat iste nescio quam uxorem, quam in arce cognoverat. Si alligare
<span class="br"></span><span class="lineNumber">9</span><span class="br"></span>te possem, proficiscentem alligassem. Non opus est tibi magna inpensa ad sustinendum patrem: magna mihi omnia sunt; tu mecum alimenta partire. Nolo<span class="innerMarginNote right">76M</span>
me tam bene alas quam ego te alui; nolo ignoscas mihi: quidquid passus es, quidquid timuisti, patiar: posce flagella, scinde rugas. Ustus es? subice ignes, semimortuam hanc faciem, quae tantum in contumeliam
suam spirat, quia extingui non potest, exure. Si parum est, fac quod ais ne piratas quidem fecisse, manus praecide. Exhibeo tibi. Hae sunt illae quae quidlibet scribunt. Ubi est gladius tuus? stringe. Tyranno licuit vulnere mori; adulter uno ictu breviter confectus est: pater te pro beneficio similem sortem rogo. Ne tu quidem apud piratas famem timuisti. Neminem tyrannus sic torsit.</p>
<p><span class="br"></span><span class="lineNumber">10</span><span class="br"></span><span class="sc">Porci Latronis.</span> Fili, nihil amplius quam famem deprecor; si tamen inexorabilis es, illud pro beneficio peto, ut aut tamquam adulter moriar aut tamquam tyrannus. Par erat utriusque fortuna illo tempore: [ut] tu alligatus eras, ego in senectute immobilis et vincto simillimus; tu in solitudine mei, ego in omnium meorum solitudine; tu lucem non videbas, ego etiam oderam. Hoc unum inter nos interest, quod tu etiam a piratis cibum accepisti.</p>
<p><span class="sc">Blandi.</span> Deprecabar non pro adultero sed pro


</p></section><notes></notes></section>