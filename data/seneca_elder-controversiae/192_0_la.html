<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">
<span class="br"></span><span class="lineNumber">10</span><span class="br"></span>quidam iugum. Ut ad meum te morbum vocem, Pylades in comoedia, Bathyllus in tragoedia multum a se aberrant; nomini meo cum velocitas pedum non concedatur tantum sed obiciatur, lentiores manus sunt; quidam cum hoplomachis, quidam cum Thraecibus
optime pugnant, quidam sic cum scaeva conponi cupiunt quomodo alii timent. In ipsa oratione quamvis una materia sit, tamen ille qui optime argumentatur
neglegentius narrat, ille non tam bene implet quam praeparat. Passienus noster cum coepit dicere, secundum principium statim fuga fit, ad epilogum omnes revertimur, media tantum quibus<span class="innerMarginNote right">209M</span>
<span class="br"></span><span class="lineNumber">11</span><span class="br"></span>necesse est audiunt. Miraris eundem non aeque bene declamare quam causas agere, aut eundem non tam bene suasorias quam iudiciales controversias dicere? Silo Pompeius sedens et facundus et litteratus
est, et haberetur disertus si a praelocutione dimitteret; declamat tam male ut videar belle optasse
cum dixi: numquam surgas. Magna et varia res est eloquentia, neque adhuc ulli sic indulsit ut tota contingeret; satis felix est qui in aliquam eius partem receptus est.</p>
<p><span class="br"></span><span class="lineNumber">12</span><span class="br"></span>Ego tamen et propriam causam videor posse reddere:
adsuevi non auditorem spectare sed iudicem; adsuevi non mihi respondere sed adversario; non minus devito supervacua dicere quam contraria. In



</p></section><notes></notes></section>