<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">
<span class="italic">honorem servetur.</span> Isto modo et mea te vindicat: nempe lex duas poenas scripsit vitiatori: alteram passurus est; non eris inulta, nam raptor non erit inpunitus: habebit poenam, indotatam uxorem. Respondet eodem modo: morietur &lt;utrique, tibi servabitur&gt;<a class="footnoteLink" href="#note_LCL463_130_1" id="target_note_LCL463_130_1"><sup>1</sup></a> sed non mihi.</p>
<p>Quartam fecit quaestionem: si non potest utriusque<span class="innerMarginNote right">61M</span>
rata esse optio, utra quae valeat dignior sit. Ultimam non quaestionem sed tractationem &lt;fecit: neminem&gt;<a class="footnoteLink" href="#note_LCL463_130_2" id="target_note_LCL463_130_2"><sup>2</sup></a> non raptorem impunitum futurum si haec via impunitatis monstraretur, ut qui plures rapuisset tutior esset; neminem non inventurum aliquam humilem quae se in optionem commodaret.</p>
<p><span class="br"></span><span class="lineNumber">7</span><span class="br"></span>Fuscus Arellius primam quaestionem hanc fecit: &lt;an&gt;<a class="footnoteLink" href="#note_LCL463_130_3" id="target_note_LCL463_130_3"><sup>3</sup></a> qui duas rapuit perire utique debeat. Lex, inquit, quae dicit: “rapta raptoris aut mortem optet aut nuptias” de eis loquitur qui singulas rapuerunt; non putavit quemquam futurum qui una nocte raperet duas. Non quaero quid optetis; quod severissime optare potestis occupo: necesse est raptorem mori. Quare? utrique raptae ultio debet contingere. Utramque non potest ducere, utrique mori potest. Una pars legis ad hunc raptorem pertinet, in qua mors est. Putate enim utramque nuptias optasse: quid futurum est? in raptoris matrimonium ambitus erit. Putate illum plures rapuisse quam duas: quid fiet? una nubet? nuptiae ad unam pertinebunt, mors ad omnes. Qui duas rapuit utique debet mori. Quare?



</p></section><notes><section class="footnotes"><ul><li class="note" id="note_LCL463_130_1"><a class="footnoteCrossrefLink" href="#target_note_LCL463_130_1" title="Click to highlight in text"><sup class="lineRef">1</sup><span class="italic">Supplied by the editor after Kiessling and Gertz.</span></a></li><script type="text/javascript">document.getElementById('note_LCL463_130_1').style.display = "none";</script><li class="note" id="note_LCL463_130_2"><a class="footnoteCrossrefLink" href="#target_note_LCL463_130_2" title="Click to highlight in text"><sup class="lineRef">2</sup>fecit <span class="italic">supplied by Otto</span>, neminem <span class="italic">by Haase.</span></a></li><script type="text/javascript">document.getElementById('note_LCL463_130_2').style.display = "none";</script><li class="note" id="note_LCL463_130_3"><a class="footnoteCrossrefLink" href="#target_note_LCL463_130_3" title="Click to highlight in text"><sup class="lineRef">3</sup><span class="italic">Supplied by Haase.</span></a></li><script type="text/javascript">document.getElementById('note_LCL463_130_3').style.display = "none";</script></ul></section></notes></section>