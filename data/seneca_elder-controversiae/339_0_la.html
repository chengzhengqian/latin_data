<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

potuisset. Iterum nobis inter vos, patrem et filium, iudicandum est. <span class="italic">Candidatus processit contra patrem:</span> si silentium eius intellegere scissemus, <span class="italic">et tunc nobis verecunde indicaverat.</span> Habebas apud hostes auctoritatem: apparebat te rei publicae irasci. <span class="italic">Legati nostri aurum ferebant, pater auferebat.</span> Dixeras illos sero venturos; non pervenerunt sero: imperatorem nostrum convenerunt. Imperator istum accusat, nos subscribimus.
Hoc fuit imperatoris nostri testamentum.
<span class="br"></span><span class="lineNumber">4</span><span class="br"></span>“Obice” inquit “aliqua ante actae vitae crimina.” Non possum: verecundum conpetitorem habuisti; multum tacebat. Quod possum tibi maius crimen obicere? <span class="italic">filius tibi tuus credi rem publicam noluit.</span> Non<span class="innerMarginNote right">332M</span> est quod dicas: quem misi ad hostes? tamquam ipse
ire non possis. Cur tam cito reverteris? diutius nos contra filium rogasti quam pro filio hostem. <span class="italic">Non immobilis stetisti, non illic quasi et ipse adfixus haesisti? Quid tam cito recedis? Etiamnunc vivit, etiamnunc loquitur.</span> Recessurus interroga si quid velit mandare.
<span class="br"></span><span class="lineNumber">5</span><span class="br"></span><span class="italic">Voce proditionem coarguit, silentio proditorem.</span> Intellego quanto istum periculo offendam. Quemadmodum
enim iste accusationem vindicabit? cruce.



</p></section><notes></notes></section>