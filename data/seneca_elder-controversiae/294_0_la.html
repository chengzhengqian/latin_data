<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

percussorem, bis parricidam; nec tamen timeo; patroni viderint: nemo a Popillio nisi post beneficium
occiditur. Ne damnationem quidem istius despero; non enim a Cicerone defenditur. Timeo ne causae non satis faciam. Maior causa est occisum a Popillio Ciceronem queri quam fuit aliquando probare
<span class="br"></span><span class="lineNumber">6</span><span class="br"></span>non occisum patrem. Ciceronem quisquam potuit occidere qui audiit? <span class="italic">Minturnensis palus exulem Marium non hausit; Cimber etiam in capto vidit imperantem;</span>
praetor iter a conspectu exulis flexit; qui in crepidine viderat Marium in sella figuravit. Non possumus de Popillio queri: eodem loco patronum habuit quo patrem. <span class="italic">Cn. Pompeius terrarum marisque domitor Hortensi se clientem libenter professus est; et Hortensius bona Pompei, non Pompeium defenderat.</span> Romulus, horum moenium conditor et sacratus caelo parens, non tantam urbem fecit quantam Cicero
<span class="br"></span><span class="lineNumber">7</span><span class="br"></span>servavit. Metullus Vestae extinxit incendium, Cicero<span class="innerMarginNote right">293M</span>
Romae. Glorietur devicto<a class="footnoteLink" href="#note_LCL464_58_1" id="target_note_LCL464_58_1"><sup>1</sup></a> Hannibale Scipio, Pyrrho
Fabricius, Antiocho alter Scipio, Perse Paulus, Spartaco Crassus, Sertorio et Mithridate Pompeius: nemo hostis Catilina propius accessit. Fertur adprensum




</p></section><notes><section class="footnotes"><ul><li class="note" id="note_LCL464_58_1"><a class="footnoteCrossrefLink" href="#target_note_LCL464_58_1" title="Click to highlight in text"><sup class="lineRef">1</sup>devicto <span class="italic">Bursian:</span> reuocato.</a></li><script type="text/javascript">document.getElementById('note_LCL464_58_1').style.display = "none";</script></ul></section></notes></section>