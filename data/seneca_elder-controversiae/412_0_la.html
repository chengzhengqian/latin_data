<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

et hoc animo ceciderit ut aditum sibi faceret ad amicitiam tyranni.</p>
<p>Montanus et illam quaestionem ultimam fecit: an, etiamsi quid peccatum est, tanto merito redemptum
sit.</p>
<p><span class="br"></span><span class="lineNumber">12</span><span class="br"></span>Gallio illam quaestionem primam fecit: an <span class="italic">ultio caesi patris nullius sit nisi patris.</span> Invitum, inquit, me non vindicabis. <span class="italic">Si a quolibet alieno caesus essem et nollem agere iniuriarum, nemo nomine meo ageret. Atqui nihil interest: poena maior est eius qui cecidit, ius idem eius qui caesus est.</span> Contra ait omnibus actionem dari; non enim privatam iniuriam esse sed publicam; itaque †nec taxatione† defungi damnatum aut iniuriarum
poena, sed manus perdere; ad omnes patres pertinere hoc exemplum, ad omnes filios, ad ipsam rem publicam: tales esse qui fiant tyranni, certe qui tyrannorum amici.</p>
<p><span class="br"></span><span class="lineNumber">13</span><span class="br"></span>Et ultimas fecit has quaestiones: an si pio animo fecit non teneatur; an pio animo fecerit. Et illi<span class="innerMarginNote right">409M</span>
quaestioni Latronis, “an tutus sit qui patre volente fecit,” nunc, inquit, fingis in fili patrocinium, sed tunc noluisti; et adiecit: Ne dixerit idem voluisse patrem quod tyrannum. Quaeritis utri paruerit? tyrannus illum amavit tamquam sibi paruisset.
“<span class="italic">Pater</span>” inquit “voluit”: sed frater noluit. “Pater” inquit “voluit”: ita tu non tyranno tantum sed etiam


</p></section><notes></notes></section>