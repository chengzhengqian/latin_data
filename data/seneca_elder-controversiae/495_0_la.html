<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

imitatus sit, quod tabulam in templo Minervae
posuerit. Si Parrhasius responsurus non est, satis bene dividunt. Nihil est autem turpius quam aut eam controversiam declamare in qua nihil ab altera parte responderi possit, aut non refellere si responderi potest.</p>
<p><span class="br"></span><span class="lineNumber">13</span><span class="br"></span>Gallio fere similem divisionem in Parrhasio habuit ei quam habuerat in illa controversia cuius mentio est in hoc ipso libro, de illo qui debilitabat expositos, detractis quibusdam. Divisit autem sic: an laesa sit res publica. Quid perdidit? inquit; nihil. Nondum de iure controversiam facio. Perdidit unum senem Olynthus. Fac Atheniensem: non ages mecum rei publicae laesae si Atheniensem senatorem occidero, sed caedis. “Ita; verum opinio Athenarum corrumpitur; misericordia semper
censi sumus.” <span class="italic">Numquam unius male</span><a class="footnoteLink" href="#note_LCL464_460_1" id="target_note_LCL464_460_1"><sup>1</sup></a> <span class="italic">facto publica fama corrumpitur</span>; <span class="italic">solidior est opinio Atheniensium<span class="innerMarginNote right">499M</span>
<span class="br"></span><span class="lineNumber">14</span><span class="br"></span>quam ut labefactari illo modo possit.</span> “Laesa est” inquit “res publica.” Laesa non &lt;est&gt;,<a class="footnoteLink" href="#note_LCL464_460_2" id="target_note_LCL464_460_2"><sup>2</sup></a> ut existimo. Aliquis Olynthio depositum negaverit: videbitur hominem, non rem publicam laesisse. Olynthiis hoc tribuisti, ut eodem loco essent quo Athenienses. “<span class="italic">Laesisti</span>” <span class="italic">inquit</span> “<span class="italic">rem publicam quod hanc picturam in templo posuisti.</span>” <span class="italic">Laedunt rem publicam</span>
</p></section><notes><section class="footnotes"><ul><li class="note" id="note_LCL464_460_1"><a class="footnoteCrossrefLink" href="#target_note_LCL464_460_1" title="Click to highlight in text"><sup class="lineRef">1</sup><span class="italic">Supplied by C. F. W. Mülle, comparing E.</span></a></li><script type="text/javascript">document.getElementById('note_LCL464_460_1').style.display = "none";</script><li class="note" id="note_LCL464_460_2"><a class="footnoteCrossrefLink" href="#target_note_LCL464_460_2" title="Click to highlight in text"><sup class="lineRef">2</sup><span class="italic">Supplied by Schultingh.</span></a></li><script type="text/javascript">document.getElementById('note_LCL464_460_2').style.display = "none";</script></ul></section></notes></section>