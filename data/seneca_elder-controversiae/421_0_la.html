<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

tribus unum posco. Utinam omnis quos perdidit quaereret!</p>
<p><span class="br"></span><span class="lineNumber">5</span><span class="br"></span><span class="sc">Blandi.</span> Cum tradere vellem puerum, nescio quis exclamavit: “puer, nunc peristi.” Nihil vobis subtraham; quidni? praeconi quoque omnia indicavi.</p>
<p><span class="sc">Mentonis.</span> Rapui nepotem, habeo; redderem si pater quaereret.</p>
<p><span class="br"></span><span class="lineNumber">6</span><span class="br"></span><span class="sc">Divisio.</span> Montanus Votienus in has quaestiones divisit: an in re vis sit. <span class="italic">Nulla</span>, inquit, <span class="italic">vis est</span>: <span class="italic">quae arma, quam pugnam, quae vulnera habet? Volo</span> mihi <span class="italic">describi comitatum istius tumultus:</span> quae turba <span class="italic">est unus</span> puer <span class="italic">et unus senex? Rapuisti, inquit, filium meum: immo nepotem suum sustulit, immo venientem non potuit excludere.</span> An, si pro illo fuit fieri vim quoi facta dicitur, non teneatur qui fecit. Vis iniuriosa damnatur; solet enim esse et salutaris. <span class="italic">Cum latrones aliquem obsiderent, si</span> perfodissem villam, <span class="italic">armata manu coniugem liberos eius rapuissem</span>, accusari posset <span class="italic">beneficium meum? Et medici alligant et corporibus nostris ut medeantur vim adferunt.</span> An pro illo fuerit rapi. Hoc loco accusatio novercae et insectatio patris tam patienter suos perdentis.</p>
<p><span class="br"></span><span class="lineNumber">7</span><span class="br"></span>Gallio et illam quaestionem fecit et prius sumendam
quaestionem putavit ex persona quam ex re:




</p></section><notes></notes></section>