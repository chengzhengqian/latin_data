<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p><span class="br"></span><span class="lineNumber">2</span><span class="br"></span><span class="sc">Marulli.</span> <span class="italic">Adsiduae contentiones erant</span>: “ego magis amo”: “immo ego”; “<span class="italic">sine te vivere non possum”: “immo ego sine te”; qui solet exitus esse certaminum, iuravimus.</span> Respexistis nos, di, quos numquam violavimus.</p>
<p><span class="sc">Hisponis Romani.</span> Difficile est, iudices, eorum secretorum causas reddere quae amantibus etiam sine ratione iucunda sunt. Nec est quod putetis de abdicatione
hodie tantum illius agi: de spiritu agitur. Scitis quemadmodum suos amet: non magis sine patre vivere potest quam sine viro.</p>
<p><span class="br"></span><span class="lineNumber">3</span><span class="br"></span><span class="sc">Iuni Gallionis.</span> Socer—hoc enim te appellabo, quamdiu vixero—, quid sibi volunt altiores gemitus et fortiora inter lacrimas suspiria? Nescio quid videris fortius, puella, promittere. Non sum tanti ut bis pro me pericliteris.</p>
<p><span class="sc">Argentari</span>. Nocet illi indulgentia suorum. In duo pericula mulier incidit, quorum neutrum esset<span class="innerMarginNote right">131M</span>
experta si aut minus amaret virum aut minus amaret patrem.</p>
<p><span class="sc">Alfi Flavi.</span> Nec est quod putetis illi facilius istius esse desiderium: et patrem amat, tamquam mori iuraverit.</p>
<p><span class="br"></span><span class="lineNumber">4</span><span class="br"></span>Pars altera. P. <span class="sc">Asprenatis.</span> Nempe, si quid acciderit
viro, uxor peritura est; et, si bene filiam
</p></section><notes></notes></section>