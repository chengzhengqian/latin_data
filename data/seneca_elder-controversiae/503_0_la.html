<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<h3>VI</h3><span class="innerMarginNote right">506M</span>
<h3><span class="sc">Fur Accusator Proditionis</span></h3>
<p>Fur contione prohibeatur.</p>
<p>Quidam, cum divitem proditionis postulasset, noctu parietem eius perfodit, et scrinium in quo erant missae ab hostibus epistulae sustulit. Damnatus est dives. Accusator contionari cum vellet, a magistratu prohibitus agit iniuriarum.</p>
<p><span class="br"></span><span class="lineNumber">1</span><span class="br"></span><span class="sc">Porci Latronis.</span> <span class="italic">Id solum sustuli quod fur reliquisset. Nihil tam valde fur timui quam ne dominus res suas non agnosceret.</span> Fac mihi invidiam, prode furtum meum, age magistratui tamen isti gratias, quod, cum ad illum furtum meum detulissem, furem summoveri non iussit. <span class="italic">Ruentem civitatis statum unius parietis ruina reposui.</span></p>
<p><span class="sc">Moschi.</span> Sollicitus erat ne quod perdiderat quaereretur. <span class="italic">Indicium prοfiteor</span>: <span class="italic">multos furti conscios habeo.</span> Ad illum tuli, illi ostendi.<a class="footnoteLink" href="#note_LCL464_476_1" id="target_note_LCL464_476_1"><sup>1</sup></a> Hoc furtum non solus habeo. <span class="italic">Furtum est quod timet dominas agnoscere?</span> Potui non esse pauper, habui quod magno venderem:




</p></section><notes><section class="footnotes"><ul><li class="note" id="note_LCL464_476_1"><a class="footnoteCrossrefLink" href="#target_note_LCL464_476_1" title="Click to highlight in text"><sup class="lineRef">1</sup>tuli, illi ostendi <span class="italic">C. F. W. Müller</span>, <span class="italic">Thomas</span>: tuti illius tendi.</a></li><script type="text/javascript">document.getElementById('note_LCL464_476_1').style.display = "none";</script></ul></section></notes></section>