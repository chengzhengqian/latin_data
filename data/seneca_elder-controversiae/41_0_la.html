<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p><span class="br"></span><span class="lineNumber">19</span><span class="br"></span>Cestius timuit se in narrationem demittere; sic illam transcucurrit: haec dixit in sacerdote futura maxime debere aestimari: pudicitiam, innocentiam, felicitatem. <span class="italic">Quam pudica sit, miles ostendit; quam innocens,
iudex; quam felix, reditus.</span> Etiam habemus quandam praerogationem sacerdoti ab ipso numine datam, licet isti obiciant fuisse illam captivam, lenoni postea servisse, causam novissime dixisse: <span class="italic">inter tot pericula non servassent illam dii nisi sibi.</span><a class="footnoteLink" href="#note_LCL463_82_1" id="target_note_LCL463_82_1"><sup>1</sup></a></p>
<p>Argentarius illud in narratione dixit: accusator in hoc maxime premebat ream: aiebat occisum esse intra verba, antequam vim adferret.</p>
<p><span class="br"></span><span class="lineNumber">20</span><span class="br"></span>Silo Pompeius hac figura narravit: eam vobis sacerdotem
promitto quam incestam nulla facere possit fortuna. Potest aliquam servitus cogere: servit et barbaris et piratis, inviolata apud illos mansit. Potest aliquam corrumpere prolapsi in vitia saeculi<span class="innerMarginNote right">41M</span>
prava consuetudo (etiam matronarum multum in libidine magisterium): pudica permanebit. Licet illam ponatis in lupanari: et per hoc illi intactam pudicitiam efferre contigit. Fuit in loco turpi, probroso; leno illam prostituit, populus adoravit: <span class="italic">nemo non plus ad servandam pudicitiam contulit quam quod ad violandam attulerat.</span> Multum potest ad




</p></section><notes><section class="footnotes"><ul><li class="note" id="note_LCL463_82_1"><a class="footnoteCrossrefLink" href="#target_note_LCL463_82_1" title="Click to highlight in text"><sup class="lineRef">1</sup><span class="italic">Afler</span> sibi <span class="italic">E has</span> seruaturi fuissent, <span class="italic">V</span> seruata fuisset.</a></li><script type="text/javascript">document.getElementById('note_LCL463_82_1').style.display = "none";</script></ul></section></notes></section>