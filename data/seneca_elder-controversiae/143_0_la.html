<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

me quod exoratus non sim; etiamnunc enim exorari possum. Ita, si vis verum, agere mecum hoc crimine non potes; utique &lt;intra&gt;<a class="footnoteLink" href="#note_LCL463_286_1" id="target_note_LCL463_286_1"><sup>1</sup></a> triginta dies exorari possum, post triginta queri non potes: aut crimen non habeo aut accusatorem.</p>
<p><span class="br"></span><span class="lineNumber">15</span><span class="br"></span>Silo Pompeius fecit quaestionem qua Gallio usus est &lt;et illam adiecit&gt;:<a class="footnoteLink" href="#note_LCL463_286_2" id="target_note_LCL463_286_2"><sup>2</sup></a> nihil acturum adulescentem etiamsi damnaverit patrem; nihilominus enim periturum quia lex nullam aliam salutis viam dedit raptori quam si exoraverit patrem.</p>
<p>Latro haec omnia quasi membra in aliquam quaestionem<span class="innerMarginNote right">146M</span>
incurrentia tractabat, non ut quaestiones; tamquam hoc ipsum in illam aiebat quaestionem incurrere in qua quaeritur an raptor possit accusare patrem intra tricesimum diem. “Nam cum dico: non potes accusare eum in cuius arbitrio positum est moriaris an vivas, non magis quam magistratum in ius vocare, quam de iudicibus tuis ferre sententiam, non magis quam miles in imperatorem suum animadvertere, adicio: non opus est accusare; nihil enim tibi proderit; etiamsi damnaveris, morieris; lex enim, si non exoraveris, perire te vult; non exoras autem etiamsi damnas.” Quare hoc non in quaestionis loco ponebat? Inbecillum putabat.</p>
<p><span class="br"></span><span class="lineNumber">16</span><span class="br"></span>Adparet enim &lt;non&gt;<a class="footnoteLink" href="#note_LCL463_286_3" id="target_note_LCL463_286_3"><sup>3</sup></a> exigere legem ab eo ut exoret patrem qui non habet quem exoret. Puta enim patrem alicuius esse tam palam furiosum ut



</p></section><notes><section class="footnotes"><ul><li class="note" id="note_LCL463_286_1"><a class="footnoteCrossrefLink" href="#target_note_LCL463_286_1" title="Click to highlight in text"><sup class="lineRef">1</sup><span class="italic">Supplied by Müller.</span></a></li><script type="text/javascript">document.getElementById('note_LCL463_286_1').style.display = "none";</script><li class="note" id="note_LCL463_286_2"><a class="footnoteCrossrefLink" href="#target_note_LCL463_286_2" title="Click to highlight in text"><sup class="lineRef">2</sup><span class="italic">Supplied by Müller after Schultingh.</span></a></li><script type="text/javascript">document.getElementById('note_LCL463_286_2').style.display = "none";</script><li class="note" id="note_LCL463_286_3"><a class="footnoteCrossrefLink" href="#target_note_LCL463_286_3" title="Click to highlight in text"><sup class="lineRef">3</sup><span class="italic">Supplied by Jahn.</span></a></li><script type="text/javascript">document.getElementById('note_LCL463_286_3').style.display = "none";</script></ul></section></notes></section>