<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p><span class="br"></span><span class="lineNumber">24</span><span class="br"></span>De colore magis quaesitum est: an adulescens debeat in divitem aliquid dicere. Quid enim faciet? dicet in eum qui tantum honoris illi habet, et in amicum
paternum, non dicet in eum quem fugit? Et illi tamen qui sibi abstinentiam conviciorum imperaverant
non bene praestiterunt; <span class="italic">aliquos sententiae dulcedo
subrepsit,</span> cui non potuerunt obsistere. <span class="italic">Aridi declamatores fidelius quos proposuerunt colores tuentur</span>: nihil enim illos <span class="italic">sollicitat, nullum schema,</span> nulla sententia.<span class="innerMarginNote right">121M</span>
<span class="italic">Sic quae malam faciem habent saepius pudicae sunt: non animus illis deest, sed corruptor.</span></p>
<p><span class="br"></span><span class="lineNumber">25</span><span class="br"></span>Fabianus philosophus hoc colore usus est ut diceret: etiamsi sustinerem alicui tradi, at diviti nollem, et in divitias dixit, non in divitem: illas esse quae frugalitatem,
quae pietatem expugnassent, quae malos patres, malos filios facerent.</p>
<p><span class="italic">Gallus Vibius fuit tam magnae olim eloquentiae quam postea insaniae, cui hoc accidisse uni scio, ut in insaniam non casu incideret, sed iudicio perveniret; nam dum insanos
imitatur, dum lenocinium ingeni furorem putat, quod simulabat ad verum redegit.</span> Hic controversiam postero
<span class="br"></span><span class="lineNumber">26</span><span class="br"></span>die quam erat a Fabiano dicta declamavit; solebat autem sic ad locos pervenire, ut amorem descripturus paene cantantis modo diceret: “amorem describere volo” sic tamquam “bacchari volo”; deinde describebat




</p></section><notes></notes></section>