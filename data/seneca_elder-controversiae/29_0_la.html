<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<h3>II</h3>
<h3><span class="sc">Sacerdos Prostituta</span></h3>
<h3>Sacerdos casta e castis, pura e puris sit.</h3>
<p>Quaedam virgo a piratis capta venit; empta a lenone et prostituta est. Venientes ad se exorabat stipem. Militem qui ad se venerat cum exorare non posset, conluctantem et vim inferentem occidit. Accusata et absoluta et remissa ad suos est. Petit sacerdotium.</p>
<p><span class="br"></span><span class="lineNumber">1</span><span class="br"></span><span class="sc">Porci Latronis.</span> <span class="italic">Sacerdos vestra adhuc in lupanari viveret nisi hominem occidisset.</span> Inter barbaros quid passa sit nescio: quid pati potuerit scio. Sacerdoti<span class="innerMarginNote right">30M</span>
ne purus quidem contigit dominus. Absint ex hoc foro lenones, absint meretrices, ne quid parum sanctum occurrat dum sacerdos legitur. Si nihil aliud, certe osculatus est te quisquis puram putavit. O egregium pudicitiae patrocinium: “militem occidi”! At hercule lenonem non occidisti. Deducta
es in lupanar, accepisti locum, pretium constitutum
est, titulus inscriptus est: hactenus in te



</p></section><notes></notes></section>