<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

haec non tamquam particulas incurrentes in quaestionem
tractasset sed tamquam problemata philosophumena.</p>
<p>Fuscus Arellius pater sic divisit: utrum incestae poena sit deici an perire; utrum providentia deorum an casu servata sit; si voluntate deorum servata est, an in hoc, ut crudelius periret.</p>
<p><span class="br"></span><span class="lineNumber">9</span><span class="br"></span>Hic color fere sententiis quas praeposui permixtus est; quid tamen Cestius senserit indicabo. Contra sacerdotem quidam dixerunt: videri deos infestos illi in hoc eam servasse, ut diutius torqueretur. Aiebat Cestius malle se casu videri factum quam deorum voluntate; nam si semel illos intervenire huic rei fatemur, manifestius erit &lt;contra&gt;<a class="footnoteLink" href="#note_LCL463_100_1" id="target_note_LCL463_100_1"><sup>1</sup></a> poenam servatam esse sacerdotem quam in poenam; itaque non probabat
illud Triari: “remissam tibi poenam putas? ampliata es.” Ea ipsa, inquit, ampliatio, quae apud iudices fieri solet, ex qua verbum in sententiam petitum est, non est damnantis sed dubitantis.</p>
<p><span class="br"></span><span class="lineNumber">10</span><span class="br"></span>Declamaverat apud illum hanc ipsam controversiam Varus Quintilius, tune Germanici gener ut praetextatus.<span class="innerMarginNote right">49M</span>
Cum descripsisset circumstantium &lt;indignationem&gt;<a class="footnoteLink" href="#note_LCL463_100_2" id="target_note_LCL463_100_2"><sup>2</sup></a>
quod tam cito oculis poena subduceretur, dixit: exaudierunt dii immortales publica vota et preces: incestam ne cito supplicium transcurreret revocaverunt. Cestius multa contumeliose dixit


</p></section><notes><section class="footnotes"><ul><li class="note" id="note_LCL463_100_1"><a class="footnoteCrossrefLink" href="#target_note_LCL463_100_1" title="Click to highlight in text"><sup class="lineRef">1</sup><span class="italic">Supplied by Gertz.</span></a></li><script type="text/javascript">document.getElementById('note_LCL463_100_1').style.display = "none";</script><li class="note" id="note_LCL463_100_2"><a class="footnoteCrossrefLink" href="#target_note_LCL463_100_2" title="Click to highlight in text"><sup class="lineRef">2</sup><span class="italic">Supplied by Kiessling.</span></a></li><script type="text/javascript">document.getElementById('note_LCL463_100_2').style.display = "none";</script></ul></section></notes></section>