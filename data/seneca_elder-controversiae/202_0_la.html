<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

beneficii venias, qui vitam dat, si prior accepit, non obligat sed reddit. Processi in aciem exemplum filio meo; vicit me non hostis sed aetas. Servavit quem saepe servaveram. Redivivum me senem meretrix vocat, parasitorum iocantium materia sum; omnibus istis tamquam servatoribus tacere iubeor. Fili, si vivere mihi non licet, cur perire non licuit? Ego te, inquit, protexi. Ita tu adulescens in acie non ante patrem stetisti? Audite filii mei gloriam: parricidium
non fecit; cum posset servare, servavit.</p>
<p>Pars altera. Hic me genuit; hic mihi spiritum, hic has manus quibus servaretur dedit.</p>
<h3>V</h3>
<h3><span class="sc">Pater Raptam Continens</span></h3>
<p>Rapta raptoris aut mortem aut indotatas nuptias optet.</p>
<p>Raptor postulat ut rapta educatur. Pater non vult.</p>
<p>Iste raptor est, ego in ius educor. Non est tam facile homini probo occidere quam perdito mori.<span class="innerMarginNote right">218M</span>
</p></section><notes></notes></section>