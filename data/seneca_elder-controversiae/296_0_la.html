<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

occidere, ne in hoc quidem crimen est, quod Ciceronem, sed quod patronum. Naturale est autem ut, quod in nullo patrono fieri oportuit, indignius sit factum in Cicerone patrono.</p>
<p><span class="br"></span><span class="lineNumber">9</span><span class="br"></span>Latro accusavit illum de moribus, primum quod sic vixisset ut causam parricidi diceret, deinde quod patronum suum occidisset. Et fecit has quaestiones: an non possit eo nomine accusari &lt;quo&gt; absolutus est. “Si quis” inquit “volet hodie parricidi me postulare, non poterit. Quomodo quod crimen obici non potest puniri potest?” An in bello civili acta obici non possint. Honeste dixit, cum hunc locum tractaret, Varius Geminus: <span class="italic">si illa, inquit, tempora in crimen vocas, dicis non de hominis sed de rei publicae moribus.</span> Si potest quod civili bello actum est obici, an hoc obici debeat. Hanc quaestionem in illa divisit: an, etiamsi necesse ei fuit facere, non sit tamen ignoscendum. Ad quaedam enim nulla nos debet necessitas conpellere. Hoc loco Latro dixit summis clamoribus: <span class="italic">ita tu, Popilli, si Antonius iussisset, et patrem</span> tuum <span class="italic">occideres?</span> Deinde an non fuerit illi necesse. Potuisti excusare te, potuisti praemittere
aliquem ad Ciceronem, ut sciret et fugeret; necesse<span class="innerMarginNote right">295M</span>
certe non fuit manum caputque praecidere mortuo.</p>
<p><span class="br"></span><span class="lineNumber">10</span><span class="br"></span>Colorem pro Popillio Latro simplicem habuit: necessitate coactum fecisse; et hoc loco illam sententiam
</p></section><notes></notes></section>