<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p><span class="br"></span><span class="lineNumber">9</span><span class="br"></span>Pars altera. <span class="sc">Arelli Fusci</span> patris. <span class="italic">Me miserum, pater! irae tuae detractum est nihil, at tempori multum. Infelicior sum quam si neutrum exorassem;</span> mortem timeo postquam mihi omnes gratulati sunt. Quid tibi, optime socer, pro ista misericordia tua, qua mihi et patri meo pepercisti, precer nisi superstitem filiam?</p>
<p><span class="sc">Papiri Fabiani</span>. Non possum dissimulare, pater: quod illum exoravi, tuum beneficium est; certe cum exoratus est, hoc dixit: Aliud quidem suadebat dolor meus, sed quid faciam? Patris tui misereor. Miserere,<a class="footnoteLink" href="#note_LCL463_278_1" id="target_note_LCL463_278_1"><sup>1</sup></a> pater: scis quam brevis sit advocatio mea. “Misereor” inquit (vis verum dicam, quid dixerit?) “patris tui.” Unde ego miser ab hoc patre veniens timerem patrem?</p>
<p><span class="br"></span><span class="lineNumber">10</span><span class="br"></span><span class="sc">Cesti Pii.</span> Timeo mortem nec iam habeo cui peream.</p>
<p><span class="sc">Marulli</span>. Si tibi tam pertinax adversus me odium est, audacter quid sis facturus pronuntia; dic exorari te non posse. Quid me incerta mortis expectatione suspendis? Sollicitus inter somnos quoque velut admotam cervicibus meis securem expavesco. Si non inpetro ut vivam, hoc certe inpetrem, ne diu moriar. Non est quod putetis legem in numero dierum

</p></section><notes><section class="footnotes"><ul><li class="note" id="note_LCL463_278_1"><a class="footnoteCrossrefLink" href="#target_note_LCL463_278_1" title="Click to highlight in text"><sup class="lineRef">1</sup><span class="italic">Perhaps</span> misereor. &lt;Mei&gt; miserere (<span class="italic">E.H.W.</span>).</a></li><script type="text/javascript">document.getElementById('note_LCL463_278_1').style.display = "none";</script></ul></section></notes></section>