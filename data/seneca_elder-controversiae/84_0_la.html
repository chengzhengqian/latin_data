<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

patrem; omnibus faventibus illum fame necandum; et cum diu pressisset illum tyranni patrem esse, adiecit:
aude postulare ut illud tibi prosit, quod tyrannicidae
pater es. Blandus hunc sensum, cum postero die declamaret, in ironiam vertit, et, cum obiecisset quod tyranni pater esset, adiecit: nolite illum aversari;
habet quod adponat: et adulteri pater est.</p>
<p><span class="br"></span><span class="lineNumber">14</span><span class="br"></span>Colorem pro patre alius alium introduxit. Fuscus iratum se illi confessus est fuisse, quod fratrem in conspectu patris occidisset, et huic loco vehementer<span class="innerMarginNote right">79M</span>
institit, quom nemo hoc tyrannus, nemo pirata fecisset.
“Iratus” inquit “ob hoc ipsum fui, quod hoc scelere etiam tyrannicidium inquinaveras; adparet te morbo quodam adversus tuos furere.” Et servavit hunc actionis tenorem: “iratus fui hodieque irascor nec queror”: nec se demisit in preces aut rogavit, sed iure patrio usus est. Illud ad excusandam epistulae
crudelitatem adiciebat: scripsi piratis non eo animo ut manus tibi praeciderentur, sed ut exprobrarem
tibi cruentatas in conspectu patris fraterno sanguine manus. Tuto autem scribebam; sciebam enim <span class="italic">piratas non facturos nisi pecuniam accepissent</span>, quam non mittebam: denique nec praeciderunt. <span class="italic">Et si sperassent, utique praecidissent</span>: sed apparuit illas epistulas irascentis esse, non promittentis. In ultimo descripsit quam miser futurus esset alimenta accipiens
</p></section><notes></notes></section>