<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p>Pars altera. In omnem me fortunam, frater, comitem tibi iungam: si militandum, una militabimus,
si peregrinandum, una urbes peragrabimus, si<span class="innerMarginNote right">255M</span> cotidianam rogavero stipem, et illam tecum dividam. Nolui recentem iram exagitari patris; malui ut tacendo patrem vinceret. Meae partis heres ero, tuae custos. Et quia de re maxima melius sibi quisque credit, do chirographum; tu da operam ut istud magis a patre accipere quam a fratre videaris. Hoc, quod honeste, quod pie gerebamus, tam palam egimus ut pater sciret. Quid enim timebam? ne, si rescisset pater, moleste ferret filium suum hominem avarum non esse, fratrem pium esse? Ita mihi contingat
patrem utrique nostrum placare.</p>
<h3>II</h3>
<h3><span class="sc">Exul Pater Fundo Prohibitus</span></h3>
<p>Exulem tecto et cibo iuvare ne liceat.</p>
<p>Inprudentis caedis damnatus quinquennio exulet.</p>
<p>Quidam, cum filium et filiam haberet, inprudentis
caedis damnatus in exilium profectus solebat venire in possessionem vicinam finibus.</p>
</section><notes></notes></section>