<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
</section>
<section class="div2">
<h2><span class="ac">Controversiarum <span class="innerMarginNote right">204M</span></span></h2>
<h2><span class="ac">Liber Tertius</span></h2>
<h3><span class="sc">Seneca Novato, Senecae, Melae filiis salutem.</span></h3>
<p><span class="br"></span><span class="lineNumber">1</span><span class="br"></span>Quosdam disertissimos cognovi viros non respondentes
famae suae cum declamarent, in foro maxima omnium admiratione dicentes, simul ad has domesticas
exercitationes secesserant desertos ab ingenio suo. Quod accidere plerisque aeque mihi mirum quam certum est. Memini itaque me a Severo Cassio quaerere quid esset cur in declamationibus eloquentia illi sua non responderet.</p>
<p><span class="br"></span><span class="lineNumber">2</span><span class="br"></span>In nullo enim hoc fiebat notabilius. Oratio eius erat valens, culta, vigentibus plena sententiis; nemo minus passus est aliquid in actione sua otiosi esse;<span class="innerMarginNote right">205M</span> nulla pars erat quae non sua virtute staret, nihil in
quo auditor sine damno aliud ageret, omnia intenta, aliquid petentia; nemo magis in sua potestate habuit


</p></section><notes></notes></section>