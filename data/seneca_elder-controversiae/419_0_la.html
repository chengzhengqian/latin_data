<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

puer, audies &lt;a&gt; noverca: “quis es tu? fugitive, reductus es?” <span class="italic">Habui filiam, quamvis iste unum filium habeat, fecundam.</span> Quam indulgenter puerperia divisit!
Natus est filius, dixit: “filius hic meus est”; natus est alter, dixit: “hic patris est”; natus est tertius, dixit: “hic avi est.” Cum quaereret iste filium, erant qui suaderent et dicerent: “tace, meruit excludi.”</p>
<p><span class="sc">Cesti Pii.</span> Quam causam rapiendi habui inpotens senex? Numquid fratres eius occideram? Ignoscite
mihi si tantum filiae meae mandata narro: hanc solam ex meis morientem vidi. Habui filiam: de omnibus meis habeo dicendum “habui.” Vagabatur
lugubri sordidaque praetexta; omnes illius<span class="innerMarginNote right">415M</span>
miserebantur, quosdam etiam dicentis audivi: “quid? iste puer matrem non habet? patrem non habet? avum non habet?”</p>
<p><span class="br"></span><span class="lineNumber">2</span><span class="br"></span><span class="sc">Arelli Fusci</span> patris. Tres filios filiae meae debes, unum mihi; <span class="italic">sine apud me nutriatur. Quid times? ne non admittare cum veneris?</span> Exposuisse hactenus iuvat; iam nunc fortuna aut noverca narranda est. Ut vidit me, haesit complexibus meis puer; osculabar
miser, interrogabam de fratribus; dum interrogo,
dum fleo, perveneram domum. Rogo ne hoc causam meam peiorem fecerit, quod ille quem rapui unicus erat.</p>
</section><notes></notes></section>