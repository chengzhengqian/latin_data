<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

accepi &lt;beneficium,” aut “accepi&gt;<a class="footnoteLink" href="#note_LCL463_330_1" id="target_note_LCL463_330_1"><sup>1</sup></a> quidem sed reddidi” aut “accepi quidem sed non potui reddere,”
aut isto novissime confugere: “non quisquis non reddidit beneficium ingrati tenetur; animus aestimandus est non reddentis.”</p>
<p>Pollio Asinius aiebat numquam temptandam esse quaestionem primam, nisi manifesto obtineri posset, qua negamus nos beneficium accepisse; perit tota causa nisi in hoc vicit; apparet enim ingratum esse qui ne fatetur quidem se accepisse beneficium.
<span class="br"></span><span class="lineNumber">11</span><span class="br"></span>Gallio noster putat, quotiens possit, hoc auferendum<span class="innerMarginNote right">168M</span>
adversario; quotiens non possit, concutiendum; quotiens ne hoc quidem possit, ita transeundum quasi donemus et possimus quidem facere controversiam
sed nolimus.</p>
<p>Idem Attico Dionysio, Apollodori discipulo, placuit. Hoc ille amplius: quotiens non potuerimus, aiebat, an beneficium acceperimus controversiam facere, de modo faciamus: non esse tam magnum quam ille dicat, sicut in criminibus facimus; quotiens negare non possumus, esse quidem crimen illud fatemur, sed leviore poena dignum quam accusator arguat.</p>
<p><span class="br"></span><span class="lineNumber">12</span><span class="br"></span>Latro in hac controversia non dubitabat facere primam quaestionem, an beneficium dederit. Hoc in haec divisit: <span class="italic">etiamsi scisti de tyrannicidio viri nec indicasti,
non est beneficium scelus non facere; deinde ne</span>
</p></section><notes><section class="footnotes"><ul><li class="note" id="note_LCL463_330_1"><a class="footnoteCrossrefLink" href="#target_note_LCL463_330_1" title="Click to highlight in text"><sup class="lineRef">1</sup><span class="italic">Supplied by Bursian, Kiessling.</span></a></li><script type="text/javascript">document.getElementById('note_LCL463_330_1').style.display = "none";</script></ul></section></notes></section>