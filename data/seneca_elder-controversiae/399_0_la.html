<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

quos adhuc habuit, retineo quos modo agnovi. <span class="italic">Agnitio dividet quos iunxit etiam expositio?</span></p>
<p><span class="sc">Corneli Hispani.</span> Dic uter obsequentior sit, uter indulgentior. “Uterque &lt;aeque&gt;”<a class="footnoteLink" href="#note_LCL464_268_1" id="target_note_LCL464_268_1"><sup>1</sup></a> inquis. Miraris
si tam pios dividere non possum? <span class="italic">Omnia pro filio paciscor praeter filium.</span></p>
<p><span class="br"></span><span class="lineNumber">5</span><span class="br"></span><span class="sc">Votieni Montani.</span> Ego vero ne patrocinium quidem habebo: si tam facile liberos remitto, libenter exposui. Reddere est istud liberos an eripere?
Utroque modo perdendi erant, vel paciscenti vel neganti. <span class="italic">Pactus sum flens, tremens, tamquam cum exponerem.</span></p>
<p><span class="sc">Cesti Pii.</span> Ne dividerem filios, una exposui. Iste quoque duos sustulit, qui tantum uno contentus est. Iterum cogor exponere.</p>
<p><span class="br"></span><span class="lineNumber">6</span><span class="br"></span>Contra. <span class="sc">Iuni Gallionis.</span> Expeditae partes vestrae
sunt: <span class="italic">utrumque potestis ex hoc iudicio patrem dimittere.</span></p>
<p><span class="sc">Mentonis.</span> <span class="italic">Iste adsuevit carere liberis, ego, etiamsi unum accipiam</span>, tamen <span class="italic">necesse est torquear: duobus adsuevi.</span> Quidquid umquam commisi—et habes domi quos de me interroges—, nihil umquam sine illis feci nisi indicium. <span class="italic">Vim vocas quae te patrem fecit?</span></p>
</section><notes><section class="footnotes"><ul><li class="note" id="note_LCL464_268_1"><a class="footnoteCrossrefLink" href="#target_note_LCL464_268_1" title="Click to highlight in text"><sup class="lineRef">1</sup><span class="italic">Supplied by Gertz.</span></a></li><script type="text/javascript">document.getElementById('note_LCL464_268_1').style.display = "none";</script></ul></section></notes></section>