<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

conprehensa sunt: pulsare non licet, convicium facere contra bonos mores non licet.</p>
<p>Hoc loco Scaurus dixit: nova formula iniuriarum componitur: “quod ille contra bonos mores flevit.”</p>
<p>Etiamsi in re iniuria est, an si non malo animo facit tutus sit; an malo animo faciat. Hoc Latro in duas quaestiones divisit: an, si credidit ab hoc patrem suum occisum et propter hoc secutus est, ignoscendum illi sit; deinde: an crediderit.</p>
<p>Gallio illam fecit primam quaestionem: an, quod licet cuique facere si facit, iniuriarum non teneatur. Licet, inquit, flere, licet ambulare qua velis, licet vestem quam velis sumere. &lt;Sed&gt;<a class="footnoteLink" href="#note_LCL464_380_1" id="target_note_LCL464_380_1"><sup>1</sup></a> nihil, inquit, licet in alienam invidiam facere. Sordidatus es, non queror; sed si sordes tuae invidiam mihi concitant, queror.</p>
<p><span class="br"></span><span class="lineNumber">10</span><span class="br"></span>De colore quaesitum est: quidam aperte invecti sunt in divitem, quidam ex toto nihil dixerunt, quidam
secuti sunt mediam viam. Cum praeter haec nihil sit, Latro volebat videri invenisse quartum genus, ut hoc modo in divitem diceret: tu quidem non fecisti, sed tamen ego habui causas propter quas possem decipi et de te aliquid frustra suspicari: quia inimicus
eras, quia inspoliatus pater inventus est, et cetera. Hoc est autem medium illud genus nec dimittendi divitem nec accusandi; nam et dimittere<span class="innerMarginNote right">463M</span>
</p></section><notes><section class="footnotes"><ul><li class="note" id="note_LCL464_380_1"><a class="footnoteCrossrefLink" href="#target_note_LCL464_380_1" title="Click to highlight in text"><sup class="lineRef">1</sup><span class="italic">Supplied by Faber.</span></a></li><script type="text/javascript">document.getElementById('note_LCL464_380_1').style.display = "none";</script></ul></section></notes></section>