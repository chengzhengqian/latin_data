<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">
<span class="italic">Bonae spei uxor, bonae spei nurus, quae amare potest vel captivum, odisse vel patrem.</span> “<span class="italic">Captus</span>” <span class="italic">inquit</span> “<span class="italic">in tenebris iacebam.</span>” <span class="italic">Narra, obsecro, soceri tui beneficia.</span> Possum, iudices, esse securus? Filius meus ait se uxori parricidium debere.</p>
<p><span class="sc">Cesti Pii.</span> Quis interfuit nuptiis tuis? pater? denique puellae pater?</p>
<p><span class="br"></span><span class="lineNumber">2</span><span class="br"></span>Ex altera parte. <span class="sc">Iuli Bassi.</span> Hodie captivus essem nisi haec archipiratae filia fuisset. Ut dixi:<span class="innerMarginNote right">64M</span>
“patrem habeo,” inter bonos captivos sepositus sum. Archipiratae filia vocatur, puto ex aliqua nata captiva; certe animum eius natura a patre abduxerat: misericors
erat, deprecabatur, flebat, movebatur periculis omnium; nihil in illa deprehendi poterat piraticum. Promisi nuptias, et quasi aliquam sacram testationem tuum nomen inserui. <span class="italic">Eo loco me non deseruit in quem venire etiam patres timuerunt.</span> Artius nos fortuna alligavit
[nisi corpus omnia vinculis] quam ut orba posset divellere. <span class="italic">Vidisses</span> tectum pannis corpus, omnia <span class="italic">membra vinculis pressa, macie retractos introrsus oculos, obtritas catenis et inutiles manus: talem quis amare nisi</span>
<span class="br"></span><span class="lineNumber">3</span><span class="br"></span><span class="italic">misericors posset</span>? Decepi te, puella, alia pollicitus:



</p></section><notes></notes></section>