<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

“Popilli, potes” inquit “Ciceronem occidere; potes vel patrem.”</p>
<p><span class="sc">Porci Latronis.</span> Prorsus <span class="italic">occisurus Ciceronem debebat
incipere a patre. “Antonius” inquit</span> “me <span class="italic">iussit.</span>” <span class="italic">Non pudet te, Popilli? Imperator te tuus credidit posse
parricidium facere. Abscidit caput, amputavit manum,</span><span class="innerMarginNote right">290M</span>
effecit ut <span class="italic">minimum in illo esset crimen quod Ciceronem occidit.</span> Facinus indignum! Felicissime licet cedat actio, id solum proficiemus, ut qui Ciceronem occidit tantum erubescat. <span class="italic">Pro di boni! occisum Ciceronem malos mores voco.</span></p>
<p><span class="br"></span><span class="lineNumber">2</span><span class="br"></span><span class="sc">Albuci Sili.</span> Caedit cervices tanti viri et umero tenus recisum amputat caput. I nunc et nega te parricidam. <span class="italic">Hoc unum</span> tamen <span class="italic">feliciter</span> fecisti, <span class="italic">quod ante occidisti patrem quam Ciceronem. Facilius pro parricida iudicem movit quam pro se clientem. Ad vos hoc, patroni, exemplum pertinet: nullos magis odit Popillius quam quibus plurimum debet.</span> Ubicumque estis, iudices, qui in istum reum sederatis, ecquid paenitet absolvisse?</p>
<p><span class="sc">Argentari.</span> Impius est, ingratus est, audeo dicere: parricida; sensit qui defenderat. Respice forum: hic sub Cicerone sedisti; respice rostra: hic supra Ciceronem stetisti. Quantum eloquentia




</p></section><notes></notes></section>