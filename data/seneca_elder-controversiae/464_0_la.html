<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

cum diu deprecatus esset, ait: Si nihil profecero, quid
me facturum putas? ad templa iturum aut ad deos<span class="innerMarginNote right">470M</span>
supplicem? Ad statuas tuas confugiam.</p>
<p><span class="br"></span><span class="lineNumber">11</span><span class="br"></span>Silo Pompeius temptavit et in hac controversia illam quaestionem quam in omnibus virorum fortium abdicationibus
putabat esse temptandam: an vir fortis abdicari possit; aiebat in nulla magis controversia illam posse tractari. Non potes, inquit, eum abdicare
qui te potest vincere. Miraris si patri hac lege subducitur qui &lt;ei&gt;<a class="footnoteLink" href="#note_LCL464_398_1" id="target_note_LCL464_398_1"><sup>1</sup></a> et comparatur et praefertur?</p>
<p><span class="br"></span><span class="lineNumber">12</span><span class="br"></span>Colorem pro adulescente Gallio illum induxit: &lt;Concurrerunt ad&gt;<a class="footnoteLink" href="#note_LCL464_398_2" id="target_note_LCL464_398_2"><sup>2</sup></a> me, inquit, iuvenes: aetatis causa agi videbatur. Cum dubitarem, exaudivi<a class="footnoteLink" href="#note_LCL464_398_3" id="target_note_LCL464_398_3"><sup>3</sup></a> nescio quem dicentem: nihil agis; ego tibi cedo, illi non cedo.</p>
<p>Cestius hoc colore usus est: putasse se ipsi patri honestius hoc esse, certe domui, laudes utriusque in foro inspici.</p>
<p>Montanus Votienus ait: Cogitavi non quid imperares
sed quid praecepisses: dixeras semper, cum me hortareris ad gloriam, ut nulli cederem. Invidiosa
omnibus in illo iudicio fortuna tua videbatur, cum quaereretur utrum pugnasses felicius an genuisses. Non est quod me putes visum illis fortiorem:
decepti sunt, pater; <span class="italic">iudicaverunt non quod erat sed quod te malle crediderunt.</span></p>
</section><notes><section class="footnotes"><ul><li class="note" id="note_LCL464_398_1"><a class="footnoteCrossrefLink" href="#target_note_LCL464_398_1" title="Click to highlight in text"><sup class="lineRef">1</sup>qui ei <span class="italic">Jahn</span>: qua.</a></li><script type="text/javascript">document.getElementById('note_LCL464_398_1').style.display = "none";</script><li class="note" id="note_LCL464_398_2"><a class="footnoteCrossrefLink" href="#target_note_LCL464_398_2" title="Click to highlight in text"><sup class="lineRef">2</sup><span class="italic">Supplied by MÃ¼ller.</span></a></li><script type="text/javascript">document.getElementById('note_LCL464_398_2').style.display = "none";</script><li class="note" id="note_LCL464_398_3"><a class="footnoteCrossrefLink" href="#target_note_LCL464_398_3" title="Click to highlight in text"><sup class="lineRef">3</sup>exaudivi <span class="italic">Bursian:</span> exordi.</a></li><script type="text/javascript">document.getElementById('note_LCL464_398_3').style.display = "none";</script></ul></section></notes></section>