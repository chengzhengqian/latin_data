<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p><span class="br"></span><span class="lineNumber">4</span><span class="br"></span><span class="sc">Iuli Bassi.</span> Non est quod putetis puniri illum: ad suos dimittitur; &lt;dimittitur&gt;,<a class="footnoteLink" href="#note_LCL463_110_1" id="target_note_LCL463_110_1"><sup>1</sup></a> inquam, ad matrem suam, nescio an et patrem. Meruit hereditatem illius quem occidere parricidium putavit. Nulli umquam plus debuistis viro forti: <span class="italic">usque eo pro vobis pugnavit ut pro se non posset. Adulescens, quos dimisisti sequere.</span></p>
<p><span class="br"></span><span class="lineNumber">5</span><span class="br"></span>Pars altera. <span class="sc">Vibi Galli.</span> “Matrem” inquit “non occidisti.” Quem minus hoc crimine perdere debui quam patrem? Pater occidere iussit: lex vetat. Non comparassem patri legem, nisi cum illa lex fuisset. <span class="italic">Alterum putavi parricidium matrem coram patre occidere.</span></p>
<p><span class="sc">Arelli Fusci</span> patris. O misera pietas, inter quae parentum vota constitisti! <span class="italic">Non semper scelera nostri iuris sunt, et truces quoque animos misericors natura debilitat.</span></p>
<p><span class="br"></span><span class="lineNumber">6</span><span class="br"></span><span class="sc">Divisio.</span> Latro hac usus est divisione: an licuerit <span class="innerMarginNote right">53M</span>
filio tunc vindicare; an oportuerit; an, si licuit et oportuit, ignoscendum sit illi si non potuit indulgentia repugnante. An licuerit, in illa divisit: an tunc liceat adulterium filio vindicare cum maritus non est; an tunc liceat ubi maritus in eo loco est quasi omnino non esset. An oportuerit, tractationis quidem est, quam

</p></section><notes><section class="footnotes"><ul><li class="note" id="note_LCL463_110_1"><a class="footnoteCrossrefLink" href="#target_note_LCL463_110_1" title="Click to highlight in text"><sup class="lineRef">1</sup><span class="italic">Supplied by Schultingh.</span></a></li><script type="text/javascript">document.getElementById('note_LCL463_110_1').style.display = "none";</script></ul></section></notes></section>