<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

omne non tantum quod sordidum sed quod sordido simile est.</p>
<p>Raro Albucio respondebat fortuna, semper opinio: quamvis paenituisset audisse, libebat audire. Tristis, sollicitus declamator et qui de dictione sua timeret
etiam cum dixisset: usque eo nullum tempus securum illi erat. Haec illum sollicitudo fugavit a foro, et tantum unius figurae crudelis eventus. Nam in quodam iudicio centumvirali, cum diceretur iurisiurandi condicio aliquando delata ab adversario, induxit eiusmodi figuram qua illi omnia crimina
<span class="br"></span><span class="lineNumber">7</span><span class="br"></span>regereret. Placet, inquit, tibi rem iureiurando transigi?<span class="innerMarginNote right">271M</span>
Iura, sed ego iusiurandum mandabo:<a class="footnoteLink" href="#note_LCL464_10_1" id="target_note_LCL464_10_1"><sup>1</sup></a> iuraper patris cineres, qui inconditi sunt, iura per patris memoriam; et executus est locum. Quo perfecto surrexit L. Arruntius ex diverso et ait: accipimus condicionem; iurabit. Clamabat Albucius: non detuli condicionem; schema dixi. Arruntius instabat.
Centumviri rebus iam ultimis properabant. Albucius clamabat: ista ratione schemata de rerum natura tolluntur. Arruntius aiebat: tollantur; poterimus
sine illis vivere. Summa rei haec fuit: centumviri dixerunt dare ipsos secundum adversarium
Albucii si iuraret; ille iuravit. Albucius

</p></section><notes><section class="footnotes"><ul><li class="note" id="note_LCL464_10_1"><a class="footnoteCrossrefLink" href="#target_note_LCL464_10_1" title="Click to highlight in text"><sup class="lineRef">1</sup>mandabo <span class="italic">Gertz:</span> dabo.</a></li><script type="text/javascript">document.getElementById('note_LCL464_10_1').style.display = "none";</script></ul></section></notes></section>