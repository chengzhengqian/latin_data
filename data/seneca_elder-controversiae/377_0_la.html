<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

est pater meus in carcerem etiamnunc captivis suis plenum.</p>
<p><span class="br"></span><span class="lineNumber">8</span><span class="br"></span><span class="sc">Iuni Gallionis.</span> Beneficium, inquit, tibi dedi quod filiam tibi collocavi. Nunc vere, Miltiade, graviorem fortunam carcere sustines: Callias tecum &lt;nepotes&gt;<a class="footnoteLink" href="#note_LCL464_224_1" id="target_note_LCL464_224_1"><sup>1</sup></a> communicare dignatus est. <span class="italic">Ego me redemptum putabam; filiae istius emptus sum.</span> Steterunt
ante oculos meos maiorum imagines emissusque sede sua Miltiades maiestate imperatoria refulsit et iterum meas invocavit manus.</p>
<p><span class="sc">Iuli Bassi.</span> <span class="italic">Calliae filiam</span> uxorem <span class="italic">duxi: hanc tibi, pater, iniuriam feci, dum ingratus esse nolo.</span> Placeas tibi licet et istas iactes divitias: tantidem tamen redemi patrem quanti a te redemptus sum.</p>
<p><span class="br"></span><span class="lineNumber">9</span><span class="br"></span><span class="sc">Divisio.</span> Latro in has quaestiones divisit: an non quisquis gratiam non rettulit cum posset ingrati teneatur. Multa, inquit, interveniunt propter quae non debeam facere etiamsi possum. Si non tenetur quisquis non rettulit gratiam cum posset, an hic teneatur. Hoc in haec divisit: <span class="italic">an possit ob id damnari quod lege fecit;</span> deinde: an facere debuerit; novissume:
an, si adfectu et indignatione ablatus non
fuit in sua potestate, ignoscendum illi sit. Hoc non<span class="innerMarginNote right">378M</span>
tamquam quaestionem sed, ut illi mos erat, pro




</p></section><notes><section class="footnotes"><ul><li class="note" id="note_LCL464_224_1"><a class="footnoteCrossrefLink" href="#target_note_LCL464_224_1" title="Click to highlight in text"><sup class="lineRef">1</sup><span class="italic">Supplied by Gertz.</span></a></li><script type="text/javascript">document.getElementById('note_LCL464_224_1').style.display = "none";</script></ul></section></notes></section>