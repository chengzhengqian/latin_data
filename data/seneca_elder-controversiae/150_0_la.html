<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">


adfecta, aegro simillima ipsa, demissis in terram oculis. “Pater,” inquit “nihil tecum frater locutus est?” <span class="italic">In sinu meo et filium et animam deposuit.</span> Domum pertuli. Dementiam vocat quod infantem adoptavi.<a class="footnoteLink" href="#note_LCL463_300_1" id="target_note_LCL463_300_1"><sup>1</sup></a> Quid facerem? negarem aliquid filio cum ille rogaret pro filio? Ignosco tibi quod tam durus es: aegrum fratrem non vidisti. Ille magni modo successor patrimoni natus in lectulo precario moriebatur;
non servorum turba circumstabat, non amicorum;
inter infantem et mulierculam <span class="italic">deficientis</span><span class="innerMarginNote right">153M</span>
adulescentis <span class="italic">spiritus in adventum meum sustinebatur.</span> Ut <span class="italic">intravi, cadentes iam oculos ad nomen meum erexit, fugientemque animam retinuit.</span> “Pater,” inquit “quod adhuc nihil deprecatus sum, non contumacia feci; fratri mandaveram.” Indico tibi crimina mea: expirantem
coheredem tuum ad vitam volui revocare; ut salvus esset rogavi deos et, licet dementiam voces, si vixisset, recepissem.</p>
<p><span class="br"></span><span class="lineNumber">4</span><span class="br"></span><span class="sc">Arelli Fusci</span> patris. Securior eram, quoniam putaveram illi omnia praestare fratrem, cum subito <span class="italic">nuntiatum est in ultimis esse filium, nec hoc a fratre.</span> O me miserum, quod solum nepotem recepi!</p>
<p><span class="sc">Albuci Sili</span>. Ut vidit uxorem, vidit patrem, circumspiciebat et fratrem.</p>
</section><notes><section class="footnotes"><ul><li class="note" id="note_LCL463_300_1"><a class="footnoteCrossrefLink" href="#target_note_LCL463_300_1" title="Click to highlight in text"><sup class="lineRef">1</sup>adoptavi <span class="italic">Gertz</span>: abdicaui,</a></li><script type="text/javascript">document.getElementById('note_LCL463_300_1').style.display = "none";</script></ul></section></notes></section>