<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

non in ipsius honorem laudarent, sed in soceri ferrent), quomodo L. Asprenas aut Quintilianus senex declamaverit: transeo istos, quorum fama cum ipsis extincta est. De Scauro si me interrogatis, cum illum mecum audieritis, iniqui estis. Non novi quemquam cuius ingenio populus Romanus pertinacius
ignoverit. Dicebat neglegenter: saepe causam in ipsis subselliis, saepe dum amicitur discebat;
deinde litiganti similior quam agenti cupiebat evocare aliquam vocem adversariorum et in altercationem
pervenire: vires suas noverat. Nihil erat illo venustius, nihil paratius: genus dicendi antiquum, verborum quoque non vulgarium gravitas, ipse voltus habitusque corporis mire ad auctoritatem <span class="br"></span><span class="lineNumber">3</span><span class="br"></span>oratoriam aptatus. Sed ex his omnibus sciri potest non quantum oratorem praestaret [ignarus]<a class="footnoteLink" href="#note_LCL464_352_1" id="target_note_LCL464_352_1"><sup>1</sup></a> Scaurus, sed quantum desereret. Pleraeque actiones malae, in omnibus tamen aliquod magni neglectique ingeni
vestigium extabat. Raro aliqua actio bona,<span class="innerMarginNote right">448M</span>
sed quam fortunae imputares: eo illum longa, immo perpetua desidia perduxerat ut nihil curare vellet, nihil posset. Orationes septem edidit, quae deinde &lt;ex&gt;<a class="footnoteLink" href="#note_LCL464_352_2" id="target_note_LCL464_352_2"><sup>2</sup></a> senatus consulto combustae sunt. Bene cum illo ignis egerat, sed extant libelli qui cum fama eius pugnant, multo quidem solutiores ipsis actionibus;


</p></section><notes><section class="footnotes"><ul><li class="note" id="note_LCL464_352_1"><a class="footnoteCrossrefLink" href="#target_note_LCL464_352_1" title="Click to highlight in text"><sup class="lineRef">1</sup>ignarus <span class="italic">AB:</span> ignaris <span class="italic">V: omitted in M.</span></a></li><script type="text/javascript">document.getElementById('note_LCL464_352_1').style.display = "none";</script><li class="note" id="note_LCL464_352_2"><a class="footnoteCrossrefLink" href="#target_note_LCL464_352_2" title="Click to highlight in text"><sup class="lineRef">2</sup><span class="italic">Supplied by C. F. W. MÃ¼ller.</span></a></li><script type="text/javascript">document.getElementById('note_LCL464_352_2').style.display = "none";</script></ul></section></notes></section>