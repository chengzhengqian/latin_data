<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p><span class="sc">Romani Hisponis.</span> Scio, pater, melius esse quod tu dicis: istud ego si possem, numquam abdicatus essem. Fateor, vitium est: hoc quoque in me prior<span class="innerMarginNote right">21M</span>
emendare voluit pater nec potuit. Impulisti me in fraudem: qui me abdicabat aiebat: “non oportebat fieri,” tu dicebas oportere, tibi credidi. “Non dedit” inquit “mihi alimenta”: defuerunt tibi? Quisquis alimenta a mendico rogatus est, nihil amplius
quam monstrat: “i ad fratrem, i ad filium.” Iam quidam nobis eandem fortunam precantur. Crede mihi, sacra populi lingua est.</p>
<p><span class="sc">Albuci Sili.</span> Tollite vestras divitias, quas huc atque illuc incertae fortunae fluctus appellet; redite in gratiam: innocens sum.</p>
<p><span class="br"></span><span class="lineNumber">11</span><span class="br"></span>Pars altera. <span class="sc">Valli Syriaci.</span> <span class="italic">Crescere ex mea proposuit invidia:</span> sequemur senes quo vocat ambitio iuvenilis et contionem illi praebebimus? <span class="italic">Melius se potest iactare quam defendere.</span> Ecquid <span class="italic">iustus metus meus est, ne heredem ingratum scribam, inimicum relinquam?</span>
Inter cetera quae mihi cum inimico fateor esse communia et hoc est: infelicissimam ambo et tristissimam egimus vitam, excepto uno quod alter alterum egentem vidimus. Proici me adiectis verborum contumeliis iussit: ad caelum manus sustulit, fassus huius se spectaculi debitorem, et tunc primum fratri vitam precatus est. Laetitiam parati patrimonii
</p></section><notes></notes></section>