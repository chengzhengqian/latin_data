<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

non occidit. Hic dixit: <span class="italic">non licuit, non debui, non potui.</span> An innocentem non occiderit. Bellam rem hoc loco Geminus dixit, cum coepisset per omnis numeros fratrem tamquam reum defendere: Dicet, inquit, aliquis: “tam sero defendis?” Non potui citius: hodie primum res in forum delata est. Novissime: an etiam nocentem satis punierit.</p>
<p><span class="br"></span><span class="lineNumber">20</span><span class="br"></span>De colore inter maximos et oratores et declamatores disputatum est, utrumne <span class="italic">aliquid deberet dici in novercam</span> an nihil. Passienus et Albucius et praeter oratores <span class="italic">magna novorum rhetorum manus in hanc partem</span><span class="innerMarginNote right">284M</span>
<span class="italic">transit;</span> fuerunt et qui in novercam inveherentur; <span class="italic">fuerunt et illi qui non quidem palam dicerent, sed per suspiciones et figuras, quam rem non probabat Passienus
et aiebat minus verecundum esse aut tolerabile infamare novercam quam accusare. Quidam principia tantum habuerunt in sua potestate, deinde ablati sunt impetu. Excusatius est autem in malum colorem incidere quam transire.</span></p>
<p>Latro illum introduxit colorem rectum in narratione,
quo per totam actionem usus est: non potui occidere. Et cum descripsisset ingenti spiritu titubantem et inter cogitationem fratris occidendi concidentem, dixit: noverca, aliud quaere in privignum
tuum crimen; hic parricidium non potest facere.</p>
<p><span class="br"></span><span class="lineNumber">21</span><span class="br"></span>Cestius colore alio usus est. Transiebamus, inquit, secundum matris sepulchrum. Invocare coepit


</p></section><notes></notes></section>