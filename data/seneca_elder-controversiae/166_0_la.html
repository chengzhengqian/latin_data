<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">
<span class="italic">scisti quidem; non enim tibi indicavi nec tam magnum consilium, virilibus quoque animis grave, commisi muliebri garrulitati, quae id solum potest tacere quod nescit.</span> &lt;Alteram fecit:&gt;<a class="footnoteLink" href="#note_LCL463_332_1" id="target_note_LCL463_332_1"><sup>1</sup></a> etiamsi dedit beneficium, an receperit. Occidi tyrannum, libertatem tibi reddidi,
ultionem plenissimam persecutus sum, nefarium hostem illic occidi ubi torserat. Dices me rei publicae
causa fecisse: et tu rei publicae causa tacuisti. &lt;Tertiam: an ob id&gt;<a class="footnoteLink" href="#note_LCL463_332_2" id="target_note_LCL463_332_2"><sup>2</sup></a> tutus sit quod lege fecerit.<span class="innerMarginNote right">169M</span>
Deinde ultima aequitatis tractatio: an quod fecit
<span class="br"></span><span class="lineNumber">13</span><span class="br"></span>facere debuerit. Hoc divisit in duo: an iam certam sterilitatem uxoris tam bonae ferre debuerit; an ne sterilis quidem pro certo sit.</p>
<p>Novi declamatores post Moschum Apollodoreum, qui reus veneficii fuit et a Pollione Asinio defensus damnatus Massiliae docuit, et hanc quaestionem in hac controversia fecerunt: an inter viros et uxores data beneficia ingrati lege teneantur. Non est beneficium
sed officium facere quod debeas: sic filius patri se dicat beneficium dare. Hanc quaestionem fecit et Gallio noster.</p>
<p>Blandus in ultima parte controversiae, qua de re publica disputatur, quaestionem fecit an quinquennium
numerari debeat excepta tyrannide. Illud




</p></section><notes><section class="footnotes"><ul><li class="note" id="note_LCL463_332_1"><a class="footnoteCrossrefLink" href="#target_note_LCL463_332_1" title="Click to highlight in text"><sup class="lineRef">1</sup><span class="italic">Supplied by Müller.</span></a></li><script type="text/javascript">document.getElementById('note_LCL463_332_1').style.display = "none";</script><li class="note" id="note_LCL463_332_2"><a class="footnoteCrossrefLink" href="#target_note_LCL463_332_2" title="Click to highlight in text"><sup class="lineRef">2</sup><span class="italic">Supplied by Müller after Bursian.</span></a></li><script type="text/javascript">document.getElementById('note_LCL463_332_2').style.display = "none";</script></ul></section></notes></section>