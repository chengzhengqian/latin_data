<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p>Hispanus dixit: ita putaveras una te poena posse defungi, cum in saxo deos nominasses?</p>
<p>Triarius indignantium voces descripsit et dicentium:
Quia non potes, vis mori.</p>
<p>Marullus dixit: Constitit in saxo, invocavit deos; publica indignatio exorta est: Audet ista nominare deos, audet hoc loco? quid autem habet iam quod illos roget, nisi bonam mortem?</p>
<p>Diocles Carystius dixit: καταπήδα<a class="footnoteLink" href="#note_LCL463_104_1" id="target_note_LCL463_104_1"><sup>1</sup></a> καὶ δεύτερον καὶ τρίτον καὶ μέχρι ἂν πέσῇς ἐφ᾿ ὃ βέβλησαι.</p>
<h3>IV</h3>
<h3><span class="sc">Fortis Sine Manibus</span></h3>
<span class="line">Adulterum cum adultera qui deprehenderit, dum</span><span class="linebreak"></span>
<span class="line indent2">utrumque corpus interficiat, sine fraude sit.</span><span class="linebreak"></span>
<p>Liceat adulterium in matre et filio vindicare.</p>
<p>Vir fortis in bello manus perdidit. Deprendit adulterum cum uxore, ex qua filium adulescentem
habebat. Imperavit filio ut occideret; non occidit; adulter effugit. Abdicat filium.</p>
</section><notes><section class="footnotes"><ul><li class="note" id="note_LCL463_104_1"><a class="footnoteCrossrefLink" href="#target_note_LCL463_104_1" title="Click to highlight in text"><sup class="lineRef">1</sup>καταπήδα <span class="italic">ed.</span>: hal aaπ<span class="sc">i</span>aa (<span class="italic">or similar</span>).</a></li><script type="text/javascript">document.getElementById('note_LCL463_104_1').style.display = "none";</script></ul></section></notes></section>