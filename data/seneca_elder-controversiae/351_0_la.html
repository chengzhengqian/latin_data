<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p><span class="br"></span><span class="lineNumber">5</span><span class="br"></span><span class="sc">Vari Gemini.</span> Exponam vobis rerum ordinem sic tamquam ab eo didicerim qui quid fecerit nescit.</p>
<p><span class="sc">Vibi Galli.</span> Ubi estis qui dicebatis: “nihil interest
tua, confitere”? Confitetur, quia honestius putasti raptori nubere. “Sit” inquit “mihi heres si quis intra decem menses natus fuerit.” Numquid negat? Surge, adulescens, dic: “rapui, vitiavi”; incipe scire quod nescis. Miraris si tibi non credit? multum est de quo timet.</p>
<p><span class="br"></span><span class="lineNumber">6</span><span class="br"></span>Pars altera. P. <span class="sc">Asprenatis.</span> Nescio utro <span class="italic">iudicio</span> adversarius fuerit inprobior. <span class="italic">Priore id egit ne quam omnino poenam stupri penderet; hoc id agit ut ipse optet</span> ex duobus a lege constitutis suppliciis utrum velit pendere; fatetur enim se inpune habere maluisse quam ducere uxorem, uxorem ducere malle quam mori. Antea legem vitiationis evertere conatus est, nunc transferre volt: advocatos rogat, iudices rogat, omnis potius quam vitiatam. <span class="italic">Utinam non hoc illum liberaret metu, quod iudicis suae clementiam novit.</span> Clamabat se innocentem esse: si quid peccasset,<span class="innerMarginNote right">342M</span>
</p></section><notes></notes></section>