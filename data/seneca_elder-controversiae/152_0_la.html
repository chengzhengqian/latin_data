<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p><span class="sc">Romani Hisponis.</span> <span class="italic">Incidit in meretricem inter omnia mala etiam fecundam.</span> Vere mimicae nuptiae &lt;in&gt;<a class="footnoteLink" href="#note_LCL463_304_1" id="target_note_LCL463_304_1"><sup>1</sup></a> quibus ante in cubiculum rivalis venit quam maritus.</p>
<p><span class="sc">Argentari</span>. Cum abdicaret, aiebat: hoc scilicet expectabo, donec e meretrice liberos tollas? <span class="italic">Mulier, nescio</span> an <span class="italic">adversus patrem iniuriosior quod abstulisti illi heredem an quod dedisti.</span></p>
<p><span class="br"></span><span class="lineNumber">6</span><span class="br"></span><span class="sc">Albuci Sili.</span> Sine veniant illuc amici, sine propinqui:
nolunt,<a class="footnoteLink" href="#note_LCL463_304_2" id="target_note_LCL463_304_2"><sup>2</sup></a> erubescunt in domum meretricis accedere. Mulier, quae sine praefatione honeste nominari non potes, cedo istum puerum nulli agnoscendum
si mater adserat. Severissimus pater abdicavit etiam quem sciebat suum. Erat in domo puer, qui omnes vocabat patres. <span class="italic">Adoptavit eius filium propter quam etiam suum eiecerat.</span></p>
<p><span class="sc">Cesti Pii</span>. Nullum genus iudicum recuso: si severi erunt, nocebit isti quod recepit meretricis filium; si<span class="innerMarginNote right">155M</span>
clementes, quod abdicavit suum. Clamavit pater: in domum ergo meam meretrix veniet aut, quod turpius est, filius ad illam ibit? Misit in domum nostram publicum puerum. Quis illis nuptiis interfuit
nisi abdicatus aut abdicandus?</p>
<p><span class="br"></span><span class="lineNumber">7</span><span class="br"></span>Latro sic divisit: an pater ob ullam adoptionem accusari possit, an ob hanc debeat.</p>
</section><notes><section class="footnotes"><ul><li class="note" id="note_LCL463_304_1"><a class="footnoteCrossrefLink" href="#target_note_LCL463_304_1" title="Click to highlight in text"><sup class="lineRef">1</sup>nuptiae in <span class="italic">Madvig</span>: nustis <span class="italic">AB</span>: nustus <span class="italic">V.</span></a></li><script type="text/javascript">document.getElementById('note_LCL463_304_1').style.display = "none";</script><li class="note" id="note_LCL463_304_2"><a class="footnoteCrossrefLink" href="#target_note_LCL463_304_2" title="Click to highlight in text"><sup class="lineRef">2</sup>nolunt <span class="italic">Nov√°k, Gertz</span>: nunc.</a></li><script type="text/javascript">document.getElementById('note_LCL463_304_2').style.display = "none";</script></ul></section></notes></section>