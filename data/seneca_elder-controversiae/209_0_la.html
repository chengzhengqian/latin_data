<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<h3>IX</h3>
<h3><span class="sc">Crux Servi Venenum Domino Negantis</span></h3>
<p>Aeger dominus petit a servo ut sibi venenum daret; non dedit. Cavit testamento ut ab heredibus crucifigeretur. Appellat servus tribunos.</p>
<p>Lex Cornelia, te appello; ecce erus iubet quod tu vetas. Ne quis illum displicuisse domino putet, tunc huic parari iussit crucem cum sibi venenum. Plura servi crimina confitemur: intempestivas potiones, inutiles cibos desideranti negavit. Quid enim ille non voluit qui venenum petivit? Malui crucem pati quam mereri. Si vincitur, periturus est, si non vincitur,
serviturus ei a quo in crucem petitur. Ex altera parte lex est, ex altera testamentum, crux utrimque. Furiosus servum sine causa voluit occidere.
Quaeritis insaniae argumentum? Et se voluit occidere. Servo, inquit, tribuni non possunt




</p></section><notes></notes></section>