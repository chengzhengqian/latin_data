<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

domi esse qui sciat. Ille autem mixtus color utrumque
corrumpit, et ignorantis fidem et non indicantis fiduciam. Nam cum dicit “etiamsi scirem non indicarem,”
efficit ut illum scire iudex putet; cum dicit “nescio,” efficit ut videatur indicare debere si scit. Ipse autem hoc colore usus est, quem aiebat simplicissimum:
scio, sed non indico, quia pueris hoc utile est; et tuo filio: magis amaturus sum eum qui matrem videbitur non habere.</p>
<h3>VII</h3>
<h3><span class="sc">Tyrannicida Adulter Tyranni</span></h3>
<p>Tyrannicidae praemium.</p>
<p>In adulterio deprehensus a tyranno gladium extorsit tyranno et occidit eum. Petit praemium.
Contradicitur.</p>
<p>Non fecisset tyrannicidium nisi illum tyrannus armasset. Cuius adulter non fuit qui etiam tyranni fuit? Inputat nobis quod deprehensus in adulterio<span class="innerMarginNote right">239M</span> mori noluit. Tyrannicida vester iure occidi potuit a



</p></section><notes></notes></section>