<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

Miltiades redimendus est. Redemi corpus tuum, Miltiade, ne funeri quidem interfuturus in quod me ipsum impenderam. Misereor accusatoris mei non quia perdidit filiam sed quia habuit. <span class="italic">Dignus erat Callias tales habere quales redemit.</span> Quodsi me in hanc stuprorum patientiam redemisti, matrimonio carcerem praefero. Honestius patri alligor quam adultero solvor. Ut audivi esse qui pecuniam numeraret, miratus sum fuisse in civitate nostra quemquam qui Cimonem redimere quam Miltiaden maluisset. Ego ne patrem quidem meum nisi innocens fuisset redemissem.</p>
<p><span class="br"></span><span class="lineNumber">7</span><span class="br"></span><span class="sc">Blandi.</span> Obiciat licet vincula, numquam tamen efficiet ut non magis carcere glorier quam matrimonio.
Diversi sunt hominum adfectus: tu fortasse,
Callia, vincula non potes ferre; ego adulteram uxorem. Effugient ergo adulteri tamquam alligatas Cimonis manus?</p>
<p><span class="sc">Argentari.</span> Redemptum me protinus appellare coepit de filiae nuptiis. “Statim” inquam “Callias experitur an gratus sim.” †Habes in Callias sine Cimone.† Pro una rogat, duos eripit.</p>
<p><span class="sc">Fulvi Sparsi.</span> <span class="italic">Dic nunc:</span> “<span class="italic">ego te carceri exemi</span>,”<span class="innerMarginNote right">377M</span>
<span class="italic">dum ego respondeam:</span> “<span class="italic">ego me carceri tradidi.</span>” <span class="italic">Numquam effici poterit ut melius actum putem quod a Callia redemptus sum quam quod pro Miltiade alligatus.</span> Filia tua abstulit tibi generum Cimonem. Ductus


</p></section><notes></notes></section>