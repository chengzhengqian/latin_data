<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

&lt;tectum&gt; ac parietem desiderantem quam impetravit ut iudicium ex foro in basilicam transferretur.</p>
<p><span class="br"></span><span class="lineNumber">4</span><span class="br"></span>Usque eo ingenia in scholasticis exercitationibus delicate nutriuntur ut clamorem silentium risum, caelum denique pati nesciant. Non est autem utilis<span class="innerMarginNote right">372M</span>
exercitatio nisi quae operi simillima est in quod exercet; itaque durior solet esse vero certamine. Gladiatores gravioribus armis discunt quam pugnant; diutius illos magister armatos quam adversarius retinet. Athletae binos simul ac ternos fatigant ut facilius singulis resistant. Cursores, quom intra exiguum spatium de velocitate eorum iudicetur, id saepe in exercitationem decurrunt quod semel decursuri
sunt in certamine. Multiplicatur ex industria
labor quo condiscimus ut levetur quo decernimus.
<span class="br"></span><span class="lineNumber">5</span><span class="br"></span>In scholasticis declamationibus contra evenit: omnia molliora et solutiora sunt. In foro partem accipiunt, in schola eligunt; illic iudici blandiuntur, hic inperant; illic inter fremitum consonantis turbae intendendus animus est, vox ad aures iudicis perferenda,
hic ex vultu dicentis pendent omnium vultus. Itaque velut ex umbroso et obscuro prodeuntes loco clarae lucis fulgor obcaecat, sic istos e scholis in forum transeuntes omnia tamquam nova et inusitata perturbant, nec ante in oratorem conroborantur quam


</p></section><notes></notes></section>