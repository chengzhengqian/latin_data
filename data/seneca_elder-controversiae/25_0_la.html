<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

nescio qui iste misericordiam meam. Adlevavi, cum ignorarem quis esset: vultis repellam quod pater est?</p>
<p>Cestius hoc colore: Haec mecum cogitavi: pater meus &lt;eget&gt;;<a class="footnoteLink" href="#note_LCL463_50_1" id="target_note_LCL463_50_1"><sup>1</sup></a> egentem videt frater: non miseretur. non praestat alimenta; hoc est, inquam, non vult eripere filio officium, scit in hac fortuna meorum has iam meas esse partes. Hoc peccavi, quod non ultro ad patrem accessi; sed aiebam: nolo huic quicquam
amplius praestare quam illi praestiti: non expectavi donec patruus ad me veniret? et nunc expectabo. Venit ad me pater: quid habui facere? perducere illum ad patruum? Non feci. Merito irascitur; potuit enim, si aluisset, levare quidem fortunam fratris, sed causam adgravare.</p> <p><span class="br"></span><span class="lineNumber">20</span><span class="br"></span>Buteonis colorem non probabat Latro: praestitisse
se dixit exiguum, tantum quo spiritum posset producere; et cum descripsisset pallorem eius ac maciem, adiecit: apparet illum ab inimicis ali. Hunc colorem cum improbaret Latro hac sententia usus est: non est, inquit, abdicato quicquam ex gloria criminis sui detrahendum.</p>
<p>Hispanus hunc colorem venustius; nam et miserationi
eius qui non benignissime alitur adiecit aliquid
et pietati suae nihil detraxit: Quomodo autem, inquit, illum alo? exiguos furtive cibos mitto, et si<span class="innerMarginNote right">27M</span>
</p></section><notes><section class="footnotes"><ul><li class="note" id="note_LCL463_50_1"><a class="footnoteCrossrefLink" href="#target_note_LCL463_50_1" title="Click to highlight in text"><sup class="lineRef">1</sup><span class="italic">Supplied by Gertz.</span></a></li><script type="text/javascript">document.getElementById('note_LCL463_50_1').style.display = "none";</script></ul></section></notes></section>