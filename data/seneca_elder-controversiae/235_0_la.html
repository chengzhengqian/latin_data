<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
</section>
<section class="div2">
<h2><span class="ac">Excerpta<span class="innerMarginNote right">243M</span></span></h2>
<h2><span class="ac">Controversiarum</span></h2>
<h2><span class="ac">Libri Quinti</span></h2>
<h3>I</h3>
<h3><span class="sc">Laqueus Incisus</span></h3>
<p>Inscripti maleficii sit actio.</p>
<p>Quidam naufragio facto, amissis tribus liberis et uxore incendio domus, suspendit se. Praecidit
illi quidam ex praetereuntibus laqueum. A liberato reus fit maleficii.</p>
<p>Tres, inquit, liberos perdidi. Utinam et illos servare
potuissem! Vive; mutantur vices felicitatis humanae: proscriptus aliquando proscripsit. Victi fugiunt, proscripti latent, naufragi natant. Amisi, inquit, uxorem, liberos, patrimonium. Tu putabas te ea condicione accepisse, ne perderes? Ludit de suis Fortuna muneribus et quae dedit aufert, quae abstulit
reddit, nec umquam tutius est illam experiri
</p></section><notes></notes></section>