<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

etiamsi beneficium dedisset, non esse sic referendam gratiam; deinde beneficium esse quod iudicio detur, non quod furore aut morbo.</p>
<p>Hispo Romanius alio colore dixit illam non amore adulescentis, sed odio patris sui secutam; voluit illi et amoris commendationem detrahere.</p>
<p>Buteo longe arcessito colore usus est; voluit enim videri non invito patre, sed secreto suadente, palam dissimulante totum hoc gestum; arte<a class="footnoteLink" href="#note_LCL463_146_1" id="target_note_LCL463_146_1"><sup>1</sup></a> illa<a class="footnoteLink" href="#note_LCL463_146_2" id="target_note_LCL463_146_2"><sup>2</sup></a> honestam condicionem nuptiarum inventam, cum alio nullo modo posset; neque enim aliter effugere illos potuisse
<span class="br"></span><span class="lineNumber">10</span><span class="br"></span>nisi patiente patre. Sed aiebat Latro non esse tanti detrahere illi commendationem soluti adulescentis ut detraheretur invidia relicti patris.</p>
<p>Fuscus Arellius egregie declamavit; non enim propter nuptias orbae dimitti illam, sed, quamvis orba non esset, eici iussit. Non aliam sibi magis placere sed illam displicere dixit, et hoc quod Latro transcurrerat
pressit: timere se puellam temerariam, inter piratas natam, inter piratas educatam, inpiam in patrem.</p>
<p>Gallio illud quod omnes scholastici transierunt dixit: timere se ne haec speculatrix esset et piratis occasiones omnes indicaret, aut certe ne videretur; nolle se suspectum esse rei publicae.<span class="innerMarginNote right">69M</span></p>
</section><notes><section class="footnotes"><ul><li class="note" id="note_LCL463_146_1"><a class="footnoteCrossrefLink" href="#target_note_LCL463_146_1" title="Click to highlight in text"><sup class="lineRef">1</sup>arte <span class="italic">Gertz</span>: re.</a></li><script type="text/javascript">document.getElementById('note_LCL463_146_1').style.display = "none";</script><li class="note" id="note_LCL463_146_2"><a class="footnoteCrossrefLink" href="#target_note_LCL463_146_2" title="Click to highlight in text"><sup class="lineRef">2</sup>illa <span class="italic">ed.</span> (illa filiae <span class="italic">Gertz</span>): ill«£ (illam <span class="italic">V</span>).</a></li><script type="text/javascript">document.getElementById('note_LCL463_146_2').style.display = "none";</script></ul></section></notes></section>