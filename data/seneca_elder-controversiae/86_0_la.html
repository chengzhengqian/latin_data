<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

dimitterent. <span class="italic">An prudenter cogitaverim nescio</span>; <span class="italic">interim
feliciter cogitavi:</span> post epistulas illas quas accusat
dimissus est.”</p>
<p>Latro totum se ab istis removit coloribus, et advocavit
vires suas tanto totius actionis <span class="italic">impetu</span> ut attonitos
homines tenuerit; hoc enim colore usus est:
Nescio quid scripserim. Olim iam mihi <span class="italic">excussa mens
est. Ex quo vidi filium unum in arce, alterum in adulterio,
tertium in parricidio</span>, ex quo respersus sum fili
morientis sanguine, ex quo <span class="italic">relictus</span> sum <span class="italic">solus, orbus,
senex</span>, odi meos. <span class="italic">Hic color</span> illius viribus <span class="italic">adprobandus
est; quanta enim vi opus est ut aliquis accusando se</span><span class="innerMarginNote right">81M</span>
<span class="italic">miserabilem faciat</span>!</p>
<p><span class="br"></span><span class="lineNumber">17</span><span class="br"></span>Albucius omnes colores miscuit, et, ut hoc liberum
esset, patronum patri dedit nec voluit narrare. A
propositione coepit: alimenta pater a filio petit;
deinde cum ad defendendum venit quod scripsit
duplam se daturum si manus praecidissent, primum
Latroniano colore usus est: hoc, inquit, respondeo:
nescit quid fecerit, &lt;in&gt; insaniam malis actus est.
Hic philosophumenon locum introduxit quomodo
animi magnis calamitatibus everterentur; deinde
anthypophoran sumpsit: mentiris; ille vero iratus
fuit. Cogis, inquit, me dicere iratum tibi merito
fuisse. Exsecutus est omnia; hoc illi inter cetera
obiecit, quod occupasse &lt;arcem&gt; fratrem suum
ignorasset [aut dissimulavit], ut<a class="footnoteLink" href="#note_LCL463_172_1" id="target_note_LCL463_172_1"><sup>1</sup></a> tyrannicidio quoque

</p></section><notes><section class="footnotes"><ul><li class="note" id="note_LCL463_172_1"><a class="footnoteCrossrefLink" href="#target_note_LCL463_172_1" title="Click to highlight in text"><sup class="lineRef">1</sup>occupasse arcem (<span class="italic">added by Faber</span>)—ut (<span class="italic">so Faber</span>) <span class="italic">ed.:</span> occupat—ait.</a></li><script type="text/javascript">document.getElementById('note_LCL463_172_1').style.display = "none";</script></ul></section></notes></section>