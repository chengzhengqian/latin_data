<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

studii magis placebat in his quae inveniebat quam in his quae attulerat. Iam vero iratus commodius dicebat,
et ideo diligentissime cavebant homines ne
<span class="br"></span><span class="lineNumber">5</span><span class="br"></span>dicentem interpellarent. Uni illi proderat excuti; melius semper fortuna quam cura de illo merebatur. Numquam tamen haec felicitas illi persuasit neglegentiam.
Uno die privatas plures &lt;quam duas&gt;<a class="footnoteLink" href="#note_LCL463_380_1" id="target_note_LCL463_380_1"><sup>1</sup></a> non agebat, et ita ut alteram ante meridiem ageret, alteram post meridiem; publicam vero numquam amplius quam unam uno die. Nec tamen scio quem reum illi defendere nisi se contigerit: adeo nusquam rerum ullam materiam dicendi nisi in periculis suis
<span class="br"></span><span class="lineNumber">6</span><span class="br"></span>habuit. Sine commentario numquam dixit, nec hoc commentario contentus erat in quo nudae res ponuntur, sed ex maxima parte perscribebatur actio; illa quoque quae salse dici poterant adnotabantur; sed cum procedere nollet nisi instructus, libenter ab instrumentis recedebat. Ex tempore coactus dicere<span class="innerMarginNote right">207M</span> infinito se antecedebat. Numquam non utilius erat
illi deprehendi quam praeparari; sed magis illum suspiceres quod diligentiam non relinquebat cum illi tam bene temeritas cederet.</p>
<p><span class="br"></span><span class="lineNumber">7</span><span class="br"></span>Omnia ergo habebat quae illum ut bene declamaret instruerent: phrasin non vulgarem nec sordidam sed




</p></section><notes><section class="footnotes"><ul><li class="note" id="note_LCL463_380_1"><a class="footnoteCrossrefLink" href="#target_note_LCL463_380_1" title="Click to highlight in text"><sup class="lineRef">1</sup><span class="italic">Supplied by MÃ¼ller.</span></a></li><script type="text/javascript">document.getElementById('note_LCL463_380_1').style.display = "none";</script></ul></section></notes></section>