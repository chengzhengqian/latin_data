<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">
<span class="italic">cum altera rapta litigat, alteram advocat. Vindicate patres</span>, vindicate fratres, vindicate mariti; <span class="italic">fortior publicae
disciplinae severitas surgat: iam binae rapiuntur.</span></p>
<p><span class="sc">Mentonis.</span> Postero die erat in huius domo fletus, lamentatio matris spes suas deplorantis, cum interim ex alia domo alia vociferatio oritur, alius tumultus. <span class="italic">Coit populus velut publico metu exterritus, vix credit duos</span> tantum <span class="italic">fuisse raptores</span>, cum interim producitur publicus
pudicitiae hostis, quem una nocte unius virginis iniuria non satiaverat.</p>
<p><span class="sc">Cesti Pii.</span> <span class="italic">Alteram iniuriae rapuit, alteram patrocinio.</span> Quantum suspicor, ne rapta quidem es. Quaeris argumentum? non irasceris. Quomodo istud fit? duabus iniuriam fecit, una queritur? “Misericors sum” inquit. Gaude; habes qui te vindicet. Vide<span class="innerMarginNote right">58M</span>
qualem habitura sis virum: non est una contentus.</p>
<p>Argentarius eundem sensum dixit hoc adiecto: non est una contentus, &lt;ne&gt; una quidem nocte.</p>
<p><span class="br"></span><span class="lineNumber">2</span><span class="br"></span><span class="sc">Pompei Silonis.</span> At quam bene mimum egit, quomodo
raptam se questa est, qua vociferatione! quam paene illi optione cessimus!</p>
<p><span class="sc">Triari.</span> <span class="italic">Perieras, raptor, nisi bis perire meruisses.</span></p>
<p><span class="sc">Iuni Gallionis.</span> Sumatur de illo supplicium, constituatur



</p></section><notes></notes></section>