<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

quia publicam securem dicturus erat, diceret privata pocula, nec in tam mollem conpositionem sententia eius evanuisset; nec tam incredibilis umquam figuras concipiebat ut in ipso triclinio inter lectos et<span class="innerMarginNote right">393M</span>
†loco† et mensas percussum describeret.</p>
<p>Ille, cum in hac controversia descripsisset atrocitatem
supplicii, adiecit: Quid exhorruistis, iudices? Meretricios lusus loquor. Et illam dixit minus notam sententiam, sed non minus bonam: in socium nostrum praetor populi Romani animadvertit in privato, nocte, tumultuario tribunali, ebrius fortasse, ne calciatus quidem, nisi si ut omnia spectaret meretrix
diligenter exegit.</p>
<p><span class="br"></span><span class="lineNumber">25</span><span class="br"></span>Rufus Vibius erat qui antiquo genere diceret; belle cessit illi sententia sordidioris notae: praetor ad occidendum hominem soleas poposcit. Altera eiusdem generis, sed non eiusdem successus sententia:
cum deplorasset condicionem violatam maiestatis et consuetudinem maiorum descripsisset, qua semper voluissent ad supplicium &lt;luce&gt;<a class="footnoteLink" href="#note_LCL464_258_1" id="target_note_LCL464_258_1"><sup>1</sup></a> advocari,
sententiam dixit: at nunc a praetore lege actum est ad lucernam. Pollio tamen Asinius aiebat hanc se sententiam recipere.</p>
<p><span class="br"></span><span class="lineNumber">26</span><span class="br"></span><span class="italic">Livius de oratoribus qui verba antiqua et sordida consectantur et orationis obscuritatem severitatem putant</span>
</p></section><notes><section class="footnotes"><ul><li class="note" id="note_LCL464_258_1"><a class="footnoteCrossrefLink" href="#target_note_LCL464_258_1" title="Click to highlight in text"><sup class="lineRef">1</sup><span class="italic">Supplied by Müller.</span></a></li><script type="text/javascript">document.getElementById('note_LCL464_258_1').style.display = "none";</script></ul></section></notes></section>