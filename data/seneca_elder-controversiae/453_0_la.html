<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

Nescio quomodo miserum esse inter miserias iuvat, et plerumque omnis dolor per lacrimas effluit. Nimium
funere nostro exultat: non solebat vivo illo provocare nos ut reus fieret. Si quis omnium mortalium
miserrimi inter necessarias super occisum patrem lacrimas ita creditam adhuc inertiam miratus est, in hac indignitate praesentis periculi omnem suam ponat admirationem. Si pauper accusandi divitis animos non sumpsit, miramini? quia tacet,
<span class="br"></span><span class="lineNumber">7</span><span class="br"></span>reus est. Per has lacrimas, per hunc squalorem, per haec necessaria omnibus periclitantibus instrumenta
non invidiosum vestrae misericordiae praemium
petimus, ut absoluto sic esse tamquam reo liceat. Potens iste et gratiosus, quod ne ipse quidem negat, dives fuit et qui nihil umquam putaret sibi timendum, etiam reo. Crescere deinde in dies odium alterius inpotentia, alterius libertate. Dives nihil aliud quam &lt;nocentes&gt;<a class="footnoteLink" href="#note_LCL464_376_1" id="target_note_LCL464_376_1"><sup>1</sup></a> nos pauperes existimare, nos nihil aliud quam innocentes, inter cotidianas acies semper invicti. <span class="italic">Quis de</span> nostra interim <span class="italic">morte cogitaverit nescio: quod dissimulari non potest, scio quis optaverit.</span> Venit iste cum turba clientium ac parasitorum
et adversus paupertatem totam regiam suam<span class="innerMarginNote right">461M</span>
effundit. “Cur me non accusas, non postulas?” Vix temperabat quin diceret: “quid ego in te accusatorem non audeam qui occidendum curavi eum





</p></section><notes><section class="footnotes"><ul><li class="note" id="note_LCL464_376_1"><a class="footnoteCrossrefLink" href="#target_note_LCL464_376_1" title="Click to highlight in text"><sup class="lineRef">1</sup><span class="italic">Supplied by Novák.</span></a></li><script type="text/javascript">document.getElementById('note_LCL464_376_1').style.display = "none";</script></ul></section></notes></section>