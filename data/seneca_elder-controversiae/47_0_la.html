<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

in templum resiluit? hoc potius venit ubi damnatur quam illo ubi absolvitur?</p>
<p><span class="sc">Albuci Sili.</span> Si quis adhuc dubitabat de deiecta, veniat et sibi ipse credat. Haec inpudentia virginis est? In urbe tam beata cum tot superfluant virgines,
cum tot principum filiae sint, postulat ut praeteritis<span class="innerMarginNote right">46M</span>
his potissimum ab inferis eruatis sacerdotem. “Quare ergo, si incesta sum, vivo?” Nescio; hoc unum
scio, nec fieri quod non potest nec portentum esse quod potest. Absit nefas, te ut id saxum absolvat
quod tantum damnatas accipit.</p>
<p><span class="br"></span><span class="lineNumber">5</span><span class="br"></span><span class="sc">Argentari</span> narratio. Paene, iudices, narrare coepi qualis esset rea; sed quid efficiam cum illam incestam
probavero? Nempe ut de saxo deicienda videatur? iam visa est. Non imitabor istius impudentiam,
ut repetendo iudicium quod factum est inprobasse
videar. Quod exigebatur probavi; quod iudicastis exequor.</p>
<p><span class="sc">Corneli Hispani.</span> Deos deasque invoco, quos priore iudicio non frustra invocavi: incesta quam tardissime pereat. “Invocavi” inquit “numina.” Quid invocas, mulier? Si innocens es, dii non sunt. Videte quantum sacerdos peccaverit quae nec absolvi
</p></section><notes></notes></section>