<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

tu maritum, fortuna tyrannum. Tyrannum cadere rei publicae volo: occidat illum civis iratus, misceat maledicta vulneribus, qualia in adulterum maritus &lt;iacere solet, non qualia in maritum&gt;<a class="footnoteLink" href="#note_LCL463_462_1" id="target_note_LCL463_462_1"><sup>1</sup></a> adulter. Ab<a class="footnoteLink" href="#note_LCL463_462_2" id="target_note_LCL463_462_2"><sup>2</sup></a> adulterae osculis ad praemium curris: nolo tyrannicida
imitetur antequam occidat tyrannum. Populus Romanus veneno vinci hostem noluit, proditione<span class="innerMarginNote right">240M</span> noluit. Honorabo subitum tyrannicidium, non honorabo fortuitum, non coactum.</p>
<p>Pars altera. Non habebas, inquit, ferrum. Quid enim tyranno profuit quod habuit? In eo qui inermis ad tyrannum venit non virtus minor est sed periculum
maius. Non quaeras quid in arcem tulerim; tyrannicidium detuli. Non est gladius meus; sed manus mea est, sed animus meus est, sed consilium, sed periculum, sed tyrannicidium meum est. Adulterium
vocas quo effectum est ne quis timeat adulterium?
Diligenter arce munita occasionem requirens temptavi servos, temptavi amicos; per uxorem solam refulsit occasio. Non putavi adulterium
uxorem tyranni polluere, sicut nec homicidium tyrannum occidere. Ferrum in arcem ferre periculosum
erat, invenire facile. Si tyrannum, inquam,


</p></section><notes><section class="footnotes"><ul><li class="note" id="note_LCL463_462_1"><a class="footnoteCrossrefLink" href="#target_note_LCL463_462_1" title="Click to highlight in text"><sup class="lineRef">1</sup><span class="italic">Supplied by Gertz.</span></a></li><script type="text/javascript">document.getElementById('note_LCL463_462_1').style.display = "none";</script><li class="note" id="note_LCL463_462_2"><a class="footnoteCrossrefLink" href="#target_note_LCL463_462_2" title="Click to highlight in text"><sup class="lineRef">2</sup>adulter. Ab <span class="italic">ed. after Gertz:</span> adulterat ab.</a></li><script type="text/javascript">document.getElementById('note_LCL463_462_2').style.display = "none";</script></ul></section></notes></section>