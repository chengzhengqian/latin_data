<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

Hos ipsa noluit natura distingui. Indicarem nisi tam pertinaciter quaereres. “Hic tuus est”: quid alterum novercalibus oculis intueris? “Ille
tuus est.”. . .<a class="footnoteLink" href="#note_LCL463_456_1" id="target_note_LCL463_456_1"><sup>1</sup></a> Uni tibi contigit ut habeas privignum et non sis noverca.</p>
<p>Pars altera. Malae tractationis agit; filius enim rus ablegatus a patre et educatus est sic ut ignotus esse posset et matri. Tibi rediit uterque filius, huic uterque privignus. Eo crudelius filio caret quo propius accessit.
Times huius iniquitatem, cum iniquus ipse magis ames eum cui alterius donare vis matrem<span class="innerMarginNote right">238M</span> quam cui non vis suam reddere.</p>
<p>Extra. Quod ad colorem pertinet viri, Hispo Romanius et Silo Pompeius hoc usi sunt: nescio et ideo non indico. Quidam miscuerunt et utroque usi dixerunt: nescio, sed etiamsi scirem non indicarem, quod Latro et Cestius. Sed Asinius Pollio neutrum colorem probabat. Si dicit, inquit, “nescio,” nulli fidem facit: uxor ipsa non quaereret ab illo nisi ille scire posset. Dici enim contra virum potest: quaere a nutrice, a paedagogo. Verisimile non est neminem






</p></section><notes><section class="footnotes"><ul><li class="note" id="note_LCL463_456_1"><a class="footnoteCrossrefLink" href="#target_note_LCL463_456_1" title="Click to highlight in text"><sup class="lineRef">1</sup><span class="italic">Lacuna observed by Thomas.</span></a></li><script type="text/javascript">document.getElementById('note_LCL463_456_1').style.display = "none";</script></ul></section></notes></section>