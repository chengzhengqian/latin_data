<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

adulteros excita; postquam tu venisti, securius iacent. Latro dixit: erratis qui me putatis manus <span class="innerMarginNote right">56M</span>
non habere: filium vocavi: ut intravit, ab adultero salutatus est.</p>
<p><span class="br"></span><span class="lineNumber">11</span><span class="br"></span>Fuscus dixit: Fili, tuam fidem, ostende te integro manus me non perdidisse. Controversiam mihi de te facit adulter: veni et utrius sis filius indica.</p>
<p>P. Vinicius et pulchre dixit et nove (sumpsit ab omnibus bene dicta): inrupi in cubiculum adulterorum:
quid mentior miser? aperto cubiculo expectabant
adulteri.</p>
<p>Cestius dixit: vocavi filium; risit adulter tamquam
qui diceret: meus est.</p>
<p>Vibius Rufus dixit: adulter meus exitâ€”et commodo suo. Hybreas hunc sensum optime dixit: . . . Dionysius, filius eius Dionysii qui Ciceronis filium docuit, elegans magis declamator quam vehemens, hunc sensum et vehementer dixit et eleganter: . . .</p>
<p><span class="br"></span><span class="lineNumber">12</span><span class="br"></span>Vibius Rufus dixit: quam otiosi, quam securi adulteri transierunt praeter oculos meos, praeter filii manus!</p>
<p>Latro cum exeuntis adulteros descripsisset adiecit: adulescens, parentes tuos sequere.</p>
<p>Nicetes illam sententiam pulcherrimam, qua nescio an nostros antecesserit: . . . Sed illud Albuci utique Graecos praeminet: cum pugnantem se acie descripsisset, dixit; me miserum, quas manus adulter
</p></section><notes></notes></section>