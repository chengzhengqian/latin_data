<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

et cum eo adulescente consistit in quo <span class="italic">ita exigit pietatem
ut impediat.</span> Aiebat itaque verbis quoque horridioribus
abstinendum quotiens talis materia incidisset; ipsam orationem ad habitum eius quem movere volumus adfectus molliendam. In epilogis nos de industria vocem quoque infringere et vultum deicere et dare operam ne dissimilis orationi sit orator; conpositionem quoque illis mitiorem convenire.</p>
<p><span class="italic">Calvus, qui diu cum Cicerone iniquissimam litem de principatu eloquentiae habuit, usque eo violentus actor et concitatus fuit ut in media eius actione surgeret Vatinius reus</span> et <span class="italic">exclamaret: rogo vos, iudices: num,</span>
<span class="br"></span><span class="lineNumber">7</span><span class="br"></span><span class="italic">si iste disertus est, ideo me damnari oportet?</span> Idem postea, cum videret a clientibus Catonis, rei sui, Pollionem Asinium circumventum in foro caedi, inponi se supra cippum iussit—erat enim parvolus statura, propter quod etiam Catullus in hendecasyllabis
vocat illum “salaputium disertum”—et iuravit, si quam iniuriam Cato Pollioni Asinio accusatori suo fecisset, se in eum iuraturum calumniam; nec umquam
postea Pollio a Catone advocatisque eius aut re aut verbo violatus est. Solebat praeterea excedere
subsellia sua et inpetu latus usque in adversariorum
partem transcurrere. Et carmina quoque




</p></section><notes></notes></section>