<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

Carystius dixit:. . . Hunc sensum Vibius Rufus subtiliter
dixit: volo tibi malam gratiam cum sponso tuo facere: habet amicam.</p>
<p>In hac controversia dixit Albucius: ambulet in<span class="innerMarginNote right">63M</span>
masculos. Adeo nullum sine amatore vitium est ut hoc quidam disertum putaverint; ego tamen magis miror hoc potuisse Albucium dicere quam aliquos potuisse laudare.</p>
<p>Ex Latinis dixit Triarius: gratulor vobis, virgines, quod citius inluxit. Argentarius dixit: quaeritis quid isti finem rapiendi fecerit? dies. Latro: iam se parabat in tertiam, nisi nox defecisset.</p>
<h3>VI</h3>
<h3><span class="sc">Archipiratae Filia</span></h3>
<p>Captus a piratis scripsit patri de redemptione; non redimebatur. Archipiratae filia iurare eum coegit ut duceret se uxorem si dimissus esset; iuravit. Relicto patre secuta est adulescentem. Redit ad patrem, duxit illam. Orba incidit. Pater imperat ut archipiratae filiam dimittat et orbam ducat. Nolentem abdicat.</p>
<p><span class="br"></span><span class="lineNumber">1</span><span class="br"></span><span class="sc">Porci Latronis.</span> Pro di boni, et haec puella hospitio
patris excepta est? Prohibeo domo terra prohibendam.



</p></section><notes></notes></section>