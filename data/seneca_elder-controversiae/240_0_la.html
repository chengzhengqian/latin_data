<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p>Pars altera. Non facturus dixi et, si facturus, pro gloria dixi. Non debeo in invidia solus esse, cum luctus communis sit. Omnes aiebant fratres conlusuros.
Minatus sum non ut filiis metum inponerem sed ut populo satis facerem.</p>
<h3>IV</h3>
<h3><span class="sc">Damnatus Parricidii Alligans Fratrem</span></h3>
<p>Qui falsum testimonium dixerit vinciatur apud eum in quem dixerit.</p>
<p>Ex duobus filiis profectus est cum uno pater; adulescens solus rediit. Accusatus est a fratre parricidii et damnatus. Diebus festis intercedentibus
poena ex lege dilata est; rediit pater. Accusavit damnatus fratrem falsi testimonii et obtinuit et vinxit. Cogit pater ut vinctum solvat; nolentem abdicat.</p>
<p>Falsum, inquit, in fratrem testimonium dixit. Si vis grave illius crimen facere, te exorabilem praesta. Crudelis in fratrem miraris si in te parricidium creditum
est? Ergo ego duos filios habere non possum?




</p></section><notes></notes></section>