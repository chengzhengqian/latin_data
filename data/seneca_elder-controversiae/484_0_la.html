<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">
<span class="italic">sed beneficium daretur si vita servaretur. Faciant invidiam</span>, (dicant)<a class="footnoteLink" href="#note_LCL464_438_1" id="target_note_LCL464_438_1"><sup>1</sup></a> alicui oculos desse, alicui manus, <span class="italic">dicant illos per hunc tam misere vivere</span>, <span class="italic">dum fateantur per hunc vivere.</span> Gallio illud quoque in argumentis temptavit:
adeo, inquit, haec res non nocuit rei publicae ut possit videri etiam profuisse: pauciores erunt qui exponant filios.</p>
<p><span class="br"></span><span class="lineNumber">16</span><span class="br"></span>Turrinus Clodius hoc colore usus est: multos patres exponere solitos inutiles partus. Nascuntur, inquit, quidam statim aliqua corporis parte mulcati, infirmi et in nullam spem idonei, quos parentes sui proiciunt magis quam exponunt; aliqui etiam vernulas aut omine infausto editos aut corpore invalidos abiciunt. Ex his aliquos hic sustulit, et eas partes quae cuique possent miserabiliores esse manu sua abstulit: stipem rogant et <span class="italic">unius misericordia vivunt</span>, <span class="italic">omnium aluntur.</span> At res foeda est mendicos habere, a mendicis ali, inter debiles versari. Age, non pudet vos ex hoc producere contubernio reum &lt;a&gt; quo dicatis laesam
rem publicam? Et sic descendit ad argumenta, ut diceret: quomodo hic potuit laedere?</p>
<p><span class="br"></span><span class="lineNumber">17</span><span class="br"></span>Silo Pompeius illo colore usus est: misericordem hunc fuisse, voluisse vitam dare, sed non potuisse alere; itaque eo conpulsum ut unusquisque aliquam<span class="innerMarginNote right">489M</span>
partem corporis pro toto dependeret.</p>
<p>Labienus tam diserte declamavit partem eius qui debilitabat expositos quam nemo alteram partem, cum illam omnes disertissimi viri velut ad experimentum


</p></section><notes><section class="footnotes"><ul><li class="note" id="note_LCL464_438_1"><a class="footnoteCrossrefLink" href="#target_note_LCL464_438_1" title="Click to highlight in text"><sup class="lineRef">1</sup><span class="italic">Supplied by Thomas.</span></a></li><script type="text/javascript">document.getElementById('note_LCL464_438_1').style.display = "none";</script></ul></section></notes></section>