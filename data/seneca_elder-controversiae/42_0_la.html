<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

rectum quoque pudici animi propositum hostis &lt;cum&gt;<a class="footnoteLink" href="#note_LCL463_84_1" id="target_note_LCL463_84_1"><sup>1</sup></a> gladio: non succumbet, immo, si opus fuerit, pudicitiam vindicabit. Incredibilem videor in puella rem promittere? iam praestitit: adulescentem misericordis populi beneficium polluere temptantem gladio reppulit. Fuit qui illam accusaret caedis: absoluta est. Ne qua posset esse vobis dubitatio quae ventura ad sacerdotium erat an pura esset, an integra: iam iudicatum est.</p>
<p><span class="br"></span><span class="lineNumber">21</span><span class="br"></span>Triarius dixit: negabat se puella fecisse; negabat illum suis cecidisse manibus: Altior, inquit, humana visa est circa me species eminere et puellares lacertos supra virile robur attollere. Quicumque estis, dii immortales, qui pudicitiam ex illo infami loco cum miraculo voluistis emergere, non ingratae puellae opem tulistis: <span class="italic">vobis pudicitiam dedicat quibus debet.</span></p>
<p>Alterius partis color nihil habet difficultatis: adparet<span class="innerMarginNote right">42M</span>
&lt;ex sententiis&gt;<a class="footnoteLink" href="#note_LCL463_84_2" id="target_note_LCL463_84_2"><sup>2</sup></a> quas praeposui. Dicendum est in puellam vehementer, non sordide nec obscene. Sordide, ut Bassus Iulius, qui dixit: “extra portam hanc virginem” et: “ostende istam aeruginosam manum,” &lt;Vel&gt;<a class="footnoteLink" href="#note_LCL463_84_3" id="target_note_LCL463_84_3"><sup>3</sup></a> Vibius Rufus, qui dixit: “redolet adhuc fuliginem fornicis.” Obscene, quemadmodum Murredius rhetor, qui dixit: “unde scimus an cum venientibus pro virginitate alio libidinis genere






</p></section><notes><section class="footnotes"><ul><li class="note" id="note_LCL463_84_1"><a class="footnoteCrossrefLink" href="#target_note_LCL463_84_1" title="Click to highlight in text"><sup class="lineRef">1</sup><span class="italic">Supplied by Thomas.</span></a></li><script type="text/javascript">document.getElementById('note_LCL463_84_1').style.display = "none";</script><li class="note" id="note_LCL463_84_2"><a class="footnoteCrossrefLink" href="#target_note_LCL463_84_2" title="Click to highlight in text"><sup class="lineRef">2</sup><span class="italic">Supplied by Schultingh.</span></a></li><script type="text/javascript">document.getElementById('note_LCL463_84_2').style.display = "none";</script><li class="note" id="note_LCL463_84_3"><a class="footnoteCrossrefLink" href="#target_note_LCL463_84_3" title="Click to highlight in text"><sup class="lineRef">3</sup><span class="italic">Supplied by Müller.</span></a></li><script type="text/javascript">document.getElementById('note_LCL463_84_3').style.display = "none";</script></ul></section></notes></section>