<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p><span class="sc">Arelli Fusci</span> patris. <span class="italic">Putares puellam demitti, non deici.</span></p>
<p><span class="sc">Cesti Pii.</span> Nullam habebat gratiam: in templo vixerat; itaque tantum deos invocabat. <span class="italic">Lex sacerdotem
non usque ad saxum differret nisi expectaret deorum sententiam.</span></p>
<p>Cornelius Hispanus descripsit <span class="italic">altitudinem montis etiam secure despicientibus horrendam,</span> et adiecit: Carnifex quoque recedens impellit. Nihil fecit tamquam
rea; contumax est innocentia; turpe putabat sacerdos rogare nisi deos.</p>
<p><span class="sc">Marulli.</span> Mirandum est si oppressa est virgo sine gratia? Cuius enim genibus submisit manus? quem deprecata est, quae tarde rogavit etiam deos?</p>
<p><span class="br"></span><span class="lineNumber">8</span><span class="br"></span><span class="sc">Divisio.</span> Latro in has quaestiones divisit: utrum lex de incesta tantum sit, vel quae deiciatur nec pereat; an etiam damnata, si innocens post damnationem
adparuit, deici non debeat. An haec innocens sit; an haec deorum adiutorio servata sit.</p>
<p>Cestius et illas subiunxit huic ultimae quaestioni: an dii inmortales rerum humanarum curam agant;<span class="innerMarginNote right">48M</span>
etiamsi agunt, an singulorum agant; si singulorum agunt, an huius egerint. Improbabat Albucium quod
</p></section><notes></notes></section>