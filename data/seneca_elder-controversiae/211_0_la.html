<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
</section>
<section class="div2">
<h2><span class="ac">Controversiarum<span class="innerMarginNote right">224M</span></span></h2>
<h2><span class="ac">Liber Quartus</span></h2>
<h3><span class="sc">Seneca Novato, Senecae, Melae filiis salutem.</span></h3>
<p><span class="br"></span><span class="lineNumber">1</span><span class="br"></span>Quod munerarii solent facere, qui ad expectationem
populi detinendam nova paria per omnes dies dispensant, ut sit quod populum et delectet et revocet,
hoc ego facio: non semel omnes produco; aliquid novi semper habeat libellus, ut non tantum sententiarum
vos sed etiam auctorum novitate sollicitet. Acrior est cupiditas ignota cognoscendi quam nota repetendi. Hoc in histrionibus, in gladiatoribus, in oratoribus, de quibus modo aliquid fama promisit, in omnibus denique rebus videmus accidere: ad nova<span class="innerMarginNote right">225M</span>
<span class="br"></span><span class="lineNumber">2</span><span class="br"></span>homines concurrunt, ad nota non veniunt.<a class="footnoteLink" href="#note_LCL463_422_1" id="target_note_LCL463_422_1"><sup>1</sup></a> Non tamen expectationem vestram macerabo singulos producendo: liberaliter hodie et plena manu faciam.</p>
<p>Pollio Asinius numquam admissa multitudine declamavit,

</p></section><notes><section class="footnotes"><ul><li class="note" id="note_LCL463_422_1"><a class="footnoteCrossrefLink" href="#target_note_LCL463_422_1" title="Click to highlight in text"><sup class="lineRef">1</sup>nota non veniunt <span class="italic">Kiessling</span>: noua conueniunt.</a></li><script type="text/javascript">document.getElementById('note_LCL463_422_1').style.display = "none";</script></ul></section></notes></section>