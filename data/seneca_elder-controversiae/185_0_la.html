<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

dedit si est aliquid quod non dederit. Quid singillatim
omnia percenseo? quid ego non emi in mundo tibi? &lt;Me&gt;<a class="footnoteLink" href="#note_LCL463_370_1" id="target_note_LCL463_370_1"><sup>1</sup></a> miserum: maritus cum omni censu meo inter munera adulteri lateo. “Sola heres esto.” Quid ita? Habes, inquit; scripsit causas: “quia, cum semel appellassem, &lt;cum iterum appellassem&gt;,<a class="footnoteLink" href="#note_LCL463_370_2" id="target_note_LCL463_370_2"><sup>2</sup></a>
<span class="br"></span><span class="lineNumber">7</span><span class="br"></span>cum tertio appellassem, non corrupi.” O nos nimium felici et aureo, quod aiunt, saeculo natos! Sic etiam qui inpudicas quaerunt pudicas honorant? “<span class="italic">Omnium bonorum</span> meorum, omnis pecuniae meae <span class="italic">sola heres esto</span><span class="innerMarginNote right">190M</span> <span class="italic">quia corrumpi non potuit,</span> quia tot sollicitationibus expugnari non potuit, <span class="italic">quia tam fideliter pudicitiam custodivit.” Tace paulisper nomen auctoris: numquid
non testamentum viri creditis?</span> Ecce nullam in uxore suspicatus infamiam, inter mutuum eius amorem aut certe ita creditum iam moriturus tabellas occupare si volo et<a class="footnoteLink" href="#note_LCL463_370_3" id="target_note_LCL463_370_3"><sup>3</sup></a> muneribus meis inponere elogium, ex testamento
adulteri petendum est.</p>
<p>“Sola heres esto, quamvis aliena, quamvis ignota;
<span class="br"></span><span class="lineNumber">8</span><span class="br"></span>tantum quia pudica, quia incorrupta est.” Quid? isti tam censorio adultero non mater est? non soror? non propinqua? an nulla earum pudica est? Idcirco scilicet cum tantis divitiis peregrinas urbes in honorem pudicitiae ignotae perambulat. Illic ubi natus est nulla pudica erat, atque illic ubi negotiatus est nulla non prostituta erat; vacuo testamento pudica heres per errorem quaesita est.</p>
</section><notes><section class="footnotes"><ul><li class="note" id="note_LCL463_370_1"><a class="footnoteCrossrefLink" href="#target_note_LCL463_370_1" title="Click to highlight in text"><sup class="lineRef">1</sup><span class="italic">Supplied by Gertz.</span></a></li><script type="text/javascript">document.getElementById('note_LCL463_370_1').style.display = "none";</script><li class="note" id="note_LCL463_370_2"><a class="footnoteCrossrefLink" href="#target_note_LCL463_370_2" title="Click to highlight in text"><sup class="lineRef">2</sup><span class="italic">Supplied by Kiessling.</span></a></li><script type="text/javascript">document.getElementById('note_LCL463_370_2').style.display = "none";</script><li class="note" id="note_LCL463_370_3"><a class="footnoteCrossrefLink" href="#target_note_LCL463_370_3" title="Click to highlight in text"><sup class="lineRef">3</sup>volo et <span class="italic">ed.</span>: uoleti (-tis <span class="italic">V</span>) <span class="italic">cum.</span></a></li><script type="text/javascript">document.getElementById('note_LCL463_370_3').style.display = "none";</script></ul></section></notes></section>