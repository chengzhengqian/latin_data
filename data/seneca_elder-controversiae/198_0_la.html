<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<h3>II</h3>
<h3><span class="sc">Parricida Aequis Sententiis Absolutus</span></h3>
<p>Quidam filium accusavit parricidii. Aequis sententiis absolutum abdicat.</p>
<p>Minus est iam quod rogo; non peto ut me a parricida
vindicetis, sed ut separetis. Parricidam non accuso, sed fugio. Quomodo iste accusatori parcet qui patri non pepercit? Ergo nihil medium est inter testamentum et culleum? Non absolutus parricida sed dubius: ut absolvaris, multis tibi sententiis opus est, ut damneris, una. Non absolverunt reum, sed saeculo pepercerunt. Miraris in hac civitate misericordiam,
in qua lex absolutionem et paribus tabulis<span class="innerMarginNote right">215M</span> dat? Quaeris quam multis non placeas? si unum adiecero, parricida es. Absolutionem legi, non innocentiae
debes. Absolutus, inquit, sum. Non abdico




</p></section><notes></notes></section>