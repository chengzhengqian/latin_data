<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

putas? Ego vero non laudo; alterius ista gloria est: tu fratrem imitatus es!</p>
<p>Argentarius dixit: tu <span class="italic">patrem cecidisti cum et legem nosses et fratrem.</span></p>
<p>Montanus dixit: parricida, [voluisti]<a class="footnoteLink" href="#note_LCL464_298_1" id="target_note_LCL464_298_1"><sup>1</sup></a> violasti patris corpus, fratris beneficium.</p>
<p><span class="br"></span><span class="lineNumber">16</span><span class="br"></span>Ab altera parte hoc colore omnes declamaverunt, tamquam patre iubente fecisset.</p>
<p>Triarius dixit: in fili mei manus incucurri.</p>
<p>Bassus Iulius dixit: ego me fili mei manibus cecidi.</p>
<p>Haterius dixit: ago gratias tyranno quod alterum filium meum custodiri iussit, ne mori posset.</p>
<p>Cestius ait in narratione: Tyrannus iubet caedere, exposita tormenta sunt; quid faciat? Moriatur, inquis. Hoc dicis: ne caedat patrem, occidat.</p>
<p>Fuscus Arellius dixit: conplecti volo istas manus optume de me etiam ante tyrannicidium meritas.</p>
<p>Gallio dixit: viderit quantum tibi se putet debere res publica; ego plus me quam illam debere tibi iudico: difficilius est quod me iubente fecisti.</p>
<p>Montanus Votienus dixit in narratione: si perseveras,
fili, fratrem sequar: videris utrum caedere patrem malis an occidere.</p>
<p><span class="br"></span><span class="lineNumber">17</span><span class="br"></span>Hanc controversiam et ab Asilio Sabino bene declamari
memini. Describe, inquit, describe tyrannum occisum et te cum ingenti gloria ex arce deductum.




</p></section><notes><section class="footnotes"><ul><li class="note" id="note_LCL464_298_1"><a class="footnoteCrossrefLink" href="#target_note_LCL464_298_1" title="Click to highlight in text"><sup class="lineRef">1</sup><span class="italic">Deleted by Bursian.</span></a></li><script type="text/javascript">document.getElementById('note_LCL464_298_1').style.display = "none";</script></ul></section></notes></section>