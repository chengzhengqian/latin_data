<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

pertinere, neminem pugnasse fortius quam senem. Et cum dixisset se praemia in patrem contulisse, dixit: vici te, pater, sed nempe vici tibi.</p>
<p><span class="br"></span><span class="lineNumber">15</span><span class="br"></span>Albucius hoc colore narravit: nolui, inquit, videri per collusionem patri titulum fortissimi viri contigisse: non cessi ante iudicium ut in iudicio cederem, et feci nihil aliud quam laudavi patrem, virtutes eius rettuli; visus sum propter hoc ipsum praemio dignus.</p>
<p><span class="br"></span><span class="lineNumber">16</span><span class="br"></span>Silo Gavius ait: Solebas mihi, pater, insignium virorum exempla narrare, quaedam etiam domestica;<span class="innerMarginNote right">472M</span>
aiebas: avom fortem virum habuisti; vide ut sis fortior. Processi tecum in aciem nec illic . . .; ubi rediimus, omnis gloria in una domo erat. Volebat
res publica fortes viros recognoscere. O quantam ego cupiditatem gloriae in patre meo vidi, quam iuvenilem!
contendere me vetabat imperio, iubebat exemplo. Ventum est in iudicium: omnium quas ego novi res invidiosissima quaerebatur de patre meo: utrum fortior esset an felicior.</p>
<p><span class="br"></span><span class="lineNumber">17</span><span class="br"></span>Moschus hoc colore narravit: &lt;Erant qui&gt; accederent
et dicerent: roga patrem tuum cedat tibi: non est utile rei publicae excitari hostium animos; excitabuntur si scierint neminem in hac civitate esse fortiorem quam senem. Illi me coegerunt, quasi tum quoque aliquid praestaturus essem rei publicae,
</p></section><notes></notes></section>