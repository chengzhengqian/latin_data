<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

optima fide praestitit, cum uterque Graecus esset, ut numquam Graece declamaret, &lt;et&gt;<a class="footnoteLink" href="#note_LCL464_278_1" id="target_note_LCL464_278_1"><sup>1</sup></a> illos semper admiraretur qui, non [fuerunt]<a class="footnoteLink" href="#note_LCL464_278_2" id="target_note_LCL464_278_2"><sup>2</sup></a> contenti unius linguae
eloquentia, cum Latine declamaverant, toga posita sumpto pallio quasi persona mutata rediebant et Graece declamabant; ex quibus fuit <span class="italic">Sabinus Clodius, in quem uno die et Graece et Latine declamantem
<span class="br"></span><span class="lineNumber">14</span><span class="br"></span>multa urbane dicta sunt. Dixit Haterius quibusdam querentibus pusillas mercedes eum accepisse cum duas res doceret: numquam magnas mercedes accepisse eos qui hermeneumata docerent. Maecenas dixit:</span> Τυδείδην δ᾿ οὐκ ἂν γνοίης, ποτέροισι μετείη. <span class="italic">Cassius Severus</span> venustissimam rem ex omnibus: qui <span class="italic">ab auditione eius cum rediret, interrogatus quomodo dixisset, respondit: male</span> καὶ κακῶς.<span class="innerMarginNote right">402M</span></p>
<p>Glycon dixit: ἂν ἀμφοτέρους μοι μὴ ἀποδῷς,
ἀπολέσεις αὐτῶν τὸ δίδυμον.</p>
<p>Gallio autem elegantissime dixit a parte patris, cum ultima per testamenti figuram tractaret: quandoque ego mortuus ero, tunc mihi heres sit: vis interrogem uter?</p>
<p>Triarius dixit a parte educatoris: ergo ego tollere potui, educare potui, tacere non potui?</p>
</section><notes><section class="footnotes"><ul><li class="note" id="note_LCL464_278_1"><a class="footnoteCrossrefLink" href="#target_note_LCL464_278_1" title="Click to highlight in text"><sup class="lineRef">1</sup><span class="italic">Supplied by Müller.</span></a></li><script type="text/javascript">document.getElementById('note_LCL464_278_1').style.display = "none";</script><li class="note" id="note_LCL464_278_2"><a class="footnoteCrossrefLink" href="#target_note_LCL464_278_2" title="Click to highlight in text"><sup class="lineRef">2</sup><span class="italic">Deleted by Gertz and Madvig.</span></a></li><script type="text/javascript">document.getElementById('note_LCL464_278_2').style.display = "none";</script></ul></section></notes></section>