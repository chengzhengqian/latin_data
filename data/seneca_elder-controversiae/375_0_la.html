<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

faciam? Occidam? plus quam praestitisti exigis: pro carcere exilium. Non occidam? plus quam praestitisti exigis: unum beneficium dedisti, duo petis. <span class="italic">Uterque magnum beneficium</span> dedistis et statim <span class="italic">dum datis recepistis:
Cimon quod Miltiadem redemit, tu quod Cimonem.</span> Videbatur mihi omnis maiorum meorum circa me turba fremere dicentium: ubi sunt illae manus quae solvere Miltiadem? Non mihi occurrit indulgentia
uxoris, non Callias socer, non ullius aut rei aut benefici memoria; feci quod soleo, nihil aliud respexi quam patrem.</p>
<p><span class="br"></span><span class="lineNumber">5</span><span class="br"></span><span class="sc">Mentonis.</span> Cogita adulteros esse pro quibus rogas, cogita qualium misereri soleas: <span class="italic">turpe est ab eodem dimitti et adulteros et Cimonem. Ego sum qui referre gratiam ne mortuis quidem desino: ita mihi veros habere liberos contingat; quod quantum esset Miltiades expertus
est.</span></p>
<p><span class="br"></span><span class="lineNumber">6</span><span class="br"></span><span class="sc">Porci Latronis.</span> Ego adulteros dimittam? Ardet cupiditate vindictae animus. Has manus continere<span class="innerMarginNote right">376M</span>
non posset Miltiades, quas alligare potuit. Si in hoc solutus sum, redde me carceri. Ille Graeciae
servator et vindex Persarum orientisque domitor,
cui modo tam insignem triumphum Fortuna de hoste detulerat, damnatus est peculatus, ob hoc videlicet ipsum, ut innocentia eius, quae alioqui latere potuerat, ipsa damnatione ostenderetur. Damnatus est innocens. Quisquis<a class="footnoteLink" href="#note_LCL464_220_1" id="target_note_LCL464_220_1"><sup>1</sup></a> in civitate misericors est, nunc occasio misericordiae venit:<a class="footnoteLink" href="#note_LCL464_220_2" id="target_note_LCL464_220_2"><sup>2</sup></a>
</p></section><notes><section class="footnotes"><ul><li class="note" id="note_LCL464_220_1"><a class="footnoteCrossrefLink" href="#target_note_LCL464_220_1" title="Click to highlight in text"><sup class="lineRef">1</sup>quisquis <span class="italic">MÃ¼ller:</span> quis.</a></li><script type="text/javascript">document.getElementById('note_LCL464_220_1').style.display = "none";</script><li class="note" id="note_LCL464_220_2"><a class="footnoteCrossrefLink" href="#target_note_LCL464_220_2" title="Click to highlight in text"><sup class="lineRef">2</sup>venit <span class="italic">early edd.:</span> inuenit.</a></li><script type="text/javascript">document.getElementById('note_LCL464_220_2').style.display = "none";</script></ul></section></notes></section>