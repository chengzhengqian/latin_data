<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p><span class="sc">Arelli Fusci.</span> “<span class="italic">Quemadmodum tibi vis satis faciam?</span>”
<span class="italic">Hoc ipso satis fecisse debuerat. Filiam</span> habuit <span class="italic">piam et in maritum et in patrem</span>: <span class="italic">alterum usque in mortem secuta est</span>, <span class="italic">alteri etiam per mortem satis fecit.</span> Quam <span class="italic">periculose istum offendo</span>, <span class="italic">qui</span> simul irasci coepit <span class="italic">nescit ignoscere!</span></p>
<p><span class="sc">Clodi Turrini</span> patris. “<span class="italic">Morere.</span>” <span class="italic">Quid aliud meruerat si satis facere nollet?</span> Nisi occupasses, soror, fortasse pater tibi satis fecisset. Hoc, certum habeo, unusquisque vestrum suadebat puellae: “ad iratum patrem venis; in quas potes te compone blanditias; roga, deprecare; si nihil proficies, habes quemadmodum
cogas: morituram te denuntia.” Hoc quod ignovisti, victor, ad viros pertinet: illi tibi gratias agunt: nam feminas ne si irascereris quidem proscripsisses. “Quare secuta est virum?” Adeo tibi vetera exempla exciderunt bonarum coniugum, in quae filiam tuam solebas sanus hortari? Aliqua spiritum viri redemit suo, aliqua se super ardentis rogum misit. Inpendisset se puella viro nisi servasset<span class="innerMarginNote right">475M</span>
patri.</p>
<p><span class="br"></span><span class="lineNumber">3</span><span class="br"></span><span class="sc">Fulvi Sparsi.</span> Filia ante limen paternum in cruore suo volutatur. Quid exhorruistis? paterna satisfactio est. Nostis domus nostrae legem: aut vincendum



</p></section><notes></notes></section>