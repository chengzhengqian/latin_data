<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<h3>III<span class="innerMarginNote right">137M</span></h3>
<h3><span class="sc">Raptor Patrem Non Exorans</span></h3>
<p>Raptor, nisi et suum et raptae patrem intra dies triginta exoraverit, pereat.</p>
<p>Raptor raptae patrem exoravit, suum non exorat. Accusat dementiae.</p>
<p><span class="br"></span><span class="lineNumber">1</span><span class="br"></span><span class="sc">Porci Latronis.</span> “Moriar,” inquit “moriar.” Dic ergo verum; non fleo. <span class="italic">Quid contremescis, pectus? quid, lingua, trepidas? quid, oculi, obtorpuistis? nondum est tricesimus dies.</span> Vitam rogas? dedi et perdidisti. “Mori” inquit “filium vis.” Ego te mori volo? immo furor tuus, illa caeca et temeraria cupiditas, et inter haec pater illius, qui <span class="italic">nimis cito exoratus est.</span></p>
</section><notes></notes></section>