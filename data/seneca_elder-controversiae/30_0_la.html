<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

inquiri potest; cetera nescio. Quid in cellulam me et obscenum lectulum vocas? de pudicitia sacerdotis hic quaeritur. “Nemo” inquit “mihi virginitatem eripuit”: sed omnes quasi erepturi venerunt, sed omnes quasi eripuissent recesserunt. <span class="italic">Quo mihi sacerdotem cuius precaria est castitas?</span> Cum cx illo lupanari cruenta fugcres, si qua tibi occurrisset . . . Si mater tua prostitisset, tibi noceret: propter te liberis tuis sacerdotium non darem.</p>
<p><span class="br"></span><span class="lineNumber">2</span><span class="br"></span><span class="sc">Fulvi Sparsi.</span> Quid inclusa feceris nec quaerere debemus nec scire possumus.</p>
<p><span class="sc">Corneli Hispani.</span> Occidisti hominem. Quid respondes? “Vim adferebat mihi.” Etiam, puto. Sacerdoti pro libertate vota facienda sunt: captivae mandabitis? pro pudicitia vota facienda sunt: prostitutae mandabitis? pro militibus vota facienda sunt: isti mandabitis? <span class="italic">Id enim deerat, ut templa reciperent quas aut carcer aut lupanar eiecit.</span></p>
<p><span class="sc">Marulli.</span> Ut sciamus illam apud lenonem fuissc, blanda est; ut sciamus apud piratas, cruenta est. “Nemo” inquit “me attigit.” Da mihi lenonis<span class="innerMarginNote right">31M</span> rationes: captura conveniet. Age, si quis venit pertinax?
age, si quis hoc ipsum concupit, quod virgo eras? age si quis, ne negare posses, ferrum attulit?</p>
</section><notes></notes></section>