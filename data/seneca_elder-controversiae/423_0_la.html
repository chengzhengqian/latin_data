<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p><span class="br"></span><span class="lineNumber">9</span><span class="br"></span>Colore ergo Latro hoc eodem usus est pro patre, ut diceret <span class="italic">ne viva quidem uxore</span> bene <span class="italic">sibi cum socero convenisse, mortua vero professas inimicitias</span> illum gessisse
secum. <span class="italic">Languente puero venisse</span> illum <span class="italic">cum</span><span class="innerMarginNote right">418M</span>
<span class="italic">convicio, cum vociferatione</span>, nefaria et dicentem et <span class="italic">auspicantem:</span> auctores amicos fuisse<a class="footnoteLink" href="#note_LCL464_316_1" id="target_note_LCL464_316_1"><sup>1</sup></a> ne admitteret hominem non ad officium nepotum sed ad invidiam et contumeliam generi venientem, <span class="italic">qui ad sanos nepotes numquam dignatus esset accedere;</span> medicos vero suasisse ne veniret et puerum confunderet et impleret suspicionibus.</p>
<p><span class="br"></span><span class="lineNumber">10</span><span class="br"></span>Silonis Pompei color fuit, ut Latroni videbatur, qui controversiae repugnaret; dixit enim venisse avum ad inbecillum puerum. Ad aegros non semper admitti,
utique ad eos qui graviter aegrotent; saepe et patrem non admissum; sic avo quoque intempestive venienti dictum: “nunc non potes”; statim cum convicio abisse. In altero idem fecisse. Latro aiebat hunc colorem optumum esse si res ita esset, sed recipi non posse, quia ponatur: “non est admissus”;
sub hoc themate intellegere nos non hoc illi dictum: “nunc non potes,” sed “ex toto non potes.”</p>
<p><span class="br"></span><span class="lineNumber">11</span><span class="br"></span>Gallio utrumque miscuit et hoc colore, qui videri potest alioqui thema evertere, paratius<a class="footnoteLink" href="#note_LCL464_316_2" id="target_note_LCL464_316_2"><sup>2</sup></a> usus est. Dictum est, inquit, illi: “Quiescit puer, paulum commorare; medici vetuerunt quemquam admitti.




</p></section><notes><section class="footnotes"><ul><li class="note" id="note_LCL464_316_1"><a class="footnoteCrossrefLink" href="#target_note_LCL464_316_1" title="Click to highlight in text"><sup class="lineRef">1</sup>fuisse <span class="italic">Bursian:</span> se.</a></li><script type="text/javascript">document.getElementById('note_LCL464_316_1').style.display = "none";</script><li class="note" id="note_LCL464_316_2"><a class="footnoteCrossrefLink" href="#target_note_LCL464_316_2" title="Click to highlight in text"><sup class="lineRef">2</sup>paratius <span class="italic">Müller:</span> partius.</a></li><script type="text/javascript">document.getElementById('note_LCL464_316_2').style.display = "none";</script></ul></section></notes></section>