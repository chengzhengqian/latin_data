<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

fecit, non populo Romano. <span class="italic">At ex te ceteros aestimant.</span> Non: nam <span class="italic">et ante hunc alii fuerunt ex quibus aestimari</span><span class="innerMarginNote right">389M</span>
<span class="italic">psit</span> et post hunc erunt; et <span class="italic">singulorum vitia nemo</span>
<span class="br"></span><span class="lineNumber">16</span><span class="br"></span><span class="italic">urbibus adscribit.</span> Attamen factum ipsum turpe est. Sed &lt;et&gt;<a class="footnoteLink" href="#note_LCL464_250_1" id="target_note_LCL464_250_1"><sup>1</sup></a> multa alia, nec ideo illis maiestas laeditur. Nemo paene sine vitio est: ille iracundus est, ille libidinosus; non tamen, si quid in aliquo mutatum malis, eo statim maiestas laeditur. Deinde ad facti ipsius aestimationem venit et dixit haec obici, quod meretricem habuit, quod aliquem in domo occidit, quod nocte, quod in convivio, quod rogante meretrice.</p>
<p><span class="br"></span><span class="lineNumber">17</span><span class="br"></span>Silo Pompeius has adiecit quaestiones: an, si quod facere ei licuit fecit, non possit maiestatis lege accusari. Potest, inquit; haec enim lex quid oporteat
quaerit, aliae quid liceat. Licet ire in lupanar; si praecedentibus fascibus praetor deducetur in lupanar, maiestatem laedet, etiamsi<a class="footnoteLink" href="#note_LCL464_250_2" id="target_note_LCL464_250_2"><sup>2</sup></a> quod licet fecerit. Licet qua quis velit veste uti; si praetor ius in veste servili vel muliebri dixerit, violabit maiestatem.
Deinde illam fecit quaestionem: an hoc facere ei licuerit. Non licuit, inquit, illo loco aut illo tempore aut ex illa causa occidere. Quaedam quae licent tempore et loco mutato non licent.</p>
<p><span class="br"></span><span class="lineNumber">18</span><span class="br"></span>De colore [inquit]<a class="footnoteLink" href="#note_LCL464_250_3" id="target_note_LCL464_250_3"><sup>3</sup></a> quaeritur quo uti debeat is qui pro Flaminino dicit. <span class="italic">Quaedam controversiae sunt in quibus factum defendi potest, excusari non potest;</span> ex quibus est et haec. Non possumus efficere ut &lt;reus&gt;<a class="footnoteLink" href="#note_LCL464_250_4" id="target_note_LCL464_250_4"><sup>4</sup></a>
</p></section><notes><section class="footnotes"><ul><li class="note" id="note_LCL464_250_1"><a class="footnoteCrossrefLink" href="#target_note_LCL464_250_1" title="Click to highlight in text"><sup class="lineRef">1</sup><span class="italic">Supplied by Kiessling.</span></a></li><script type="text/javascript">document.getElementById('note_LCL464_250_1').style.display = "none";</script><li class="note" id="note_LCL464_250_2"><a class="footnoteCrossrefLink" href="#target_note_LCL464_250_2" title="Click to highlight in text"><sup class="lineRef">2</sup>etiamsi <span class="italic">Müller:</span> et.</a></li><script type="text/javascript">document.getElementById('note_LCL464_250_2').style.display = "none";</script><li class="note" id="note_LCL464_250_3"><a class="footnoteCrossrefLink" href="#target_note_LCL464_250_3" title="Click to highlight in text"><sup class="lineRef">3</sup><span class="italic">Deleted by Müller.</span></a></li><script type="text/javascript">document.getElementById('note_LCL464_250_3').style.display = "none";</script><li class="note" id="note_LCL464_250_4"><a class="footnoteCrossrefLink" href="#target_note_LCL464_250_4" title="Click to highlight in text"><sup class="lineRef">4</sup><span class="italic">Supplied by Gertz.</span></a></li><script type="text/javascript">document.getElementById('note_LCL464_250_4').style.display = "none";</script></ul></section></notes></section>