<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

agnoscitis indulgentiam? Illius est pater qui maluit perire quam patrem caedere. †Infelix causam suam cum fratre iungebat.† Exclamat iste: nihil illi mandavi; ego tibi et pro illo satis faciam? “Ut validius caederem, <span class="italic">pro re publica</span>” inquit “<span class="italic">feci.</span>” Vis tu pudorem habere nec <span class="italic">inputare idem et rei publicae<span class="innerMarginNote right">406M</span>
et tyranno?</span> “Pater” inquit “mihi adest.” At mehercules frater non adesset. <span class="italic">Habuisti quod tyranno iactares: frater maluit mori.</span> Quisquis caedendus erat saevius, isti tradebatur. “Tyrannum” inquit “occidi.” At patrem quantulo minus quam occidisti?</p>
<p><span class="br"></span><span class="lineNumber">7</span><span class="br"></span><span class="sc">Pompei Silonis.</span> Gaudeo in subselliis istius esse patrem. Quomodo enim aliter efficere potuissem ut vulnera eius videretis? Nunc multum refert mea ubi sit: ab hac parte crimen obicitur, ab illa ostenditur.
Gravior esse testis solet qui a reo surgit. Talis prorsus pater quem nemo alius posset caedere nisi &lt;qui&gt;<a class="footnoteLink" href="#note_LCL464_288_1" id="target_note_LCL464_288_1"><sup>1</sup></a> amicus esse posset tyranni. <span class="italic">Perit ne parricidium</span>
aut <span class="italic">faceret aut videret:</span> in illo praecipitio non minus, inquam, fratrem fugit quam tyrannum.</p>
<p><span class="br"></span><span class="lineNumber">8</span><span class="br"></span><span class="sc">Corneli Hispani.</span> Descendebat cruentus pater, vexato laceratoque ore vix agnoscendus; putares duos




</p></section><notes><section class="footnotes"><ul><li class="note" id="note_LCL464_288_1"><a class="footnoteCrossrefLink" href="#target_note_LCL464_288_1" title="Click to highlight in text"><sup class="lineRef">1</sup><span class="italic">Supplied by Wachsmuth.</span></a></li><script type="text/javascript">document.getElementById('note_LCL464_288_1').style.display = "none";</script></ul></section></notes></section>