<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p>Hybreas in hac controversia dixit: τέκνον, κἄν με
φεύγῃς, καταλήψομαί σε ἐπαιτοῦσα. Hoc quibusdam
corruptum videbatur, Romanius tamen . . .</p>
<h3>V</h3>
<h3><span class="sc">Quinquennis Testis in Procuratorem</span></h3>
<p>Mortua quidam uxore, ex qua filium habebat, duxit aliam: sustulit ex ea filium. Habebat procuratorem in domo speciosum. Cum frequenter
essent iurgia novercae et privigno, iussit eum semigrare: ille trans parietem habitationem conduxit. Rumor erat de adulterio procuratoris
et matris familiae. Quodam tempore pater familiae in cubiculo occisus inventus est, uxor volnerata, communis paries perfossus; placuit propinquis quaeri a filio quinquenni, qui una dormierat, quem percussorem cognosceret; ille procuratorem digito denotavit. Accusat filius procuratorem caedis, ille filium parricidi.</p>
<p><span class="br"></span><span class="lineNumber">1</span><span class="br"></span><span class="sc">Arelli Fusci</span> patris. <span class="italic">Ut audivi clamorem, si qua est fides, deprensos</span> a patre <span class="italic">adulteros putavi.</span> Quis ferret te voluntariam testem in forum venientem,
</p></section><notes></notes></section>