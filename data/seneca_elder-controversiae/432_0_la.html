<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

perdant! etiam dum torqueris, occidis. <span class="italic">Servus tortus Catonem conscium furti dixit.</span> Quid agitis? <span class="italic">utrum plus creditis tormentis an Catoni?</span></p>
<p><span class="sc">Buteonis.</span> Si conscius a te, puella, quaeretur, nominato patrem. <span class="italic">Quod noverca tam sero, puella iam cito?</span> “Filia” inquit “conscia est.” Male pereas! at ego te putabam unius novercam.</p>
<p><span class="br"></span><span class="lineNumber">8</span><span class="br"></span><span class="sc">Triari.</span> “Filia” inquit “tua conscia est.” Videbatur
sibi post hanc vocem vicisse. Amissum fratrem flevit in funere, totius populi lacrimas suis expressit; itaque illam noverca peius perire voluit quam privignum.
“Filia” inquit “conscia est.” Hoc ultumum
fuit novercae veneficium.</p>
<p>Q. <span class="sc">Hateri.</span> Succurrite, quaeso, ne, cum torta sit quia filium meum occiderat, filiam etiam dum torquetur occiderit. Liberos effero semper unius mulieris aut mendacio aut veneno. Non flet quantum
reae satis est. Quemadmodum illi extorquebo<span class="innerMarginNote right">426M</span>
lacrimas? Adferte mihi imaginem fratris; videte subito desiderio fletus concitatos: numquid talem vultum cum mater torqueretur habuit?</p>
<p><span class="br"></span><span class="lineNumber">9</span><span class="br"></span>Pars altera. <span class="sc">Triari.</span> Si odissemus te, pateremur cum eiusmodi filia vivere. <span class="italic">Quarundam ferarum catuli cum rabie nascuntur; venena statim radicibus pestifera sunt.</span> Quantum illi ad scelera aetatis adiecit quod





</p></section><notes></notes></section>