<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p><span class="sc">Arelli Fusci</span> patris. Nihil, inquit, filiae plus possum dare quam Cimonem virum. Quando mihi ex eo contingent nepotes? <span class="italic">Ferrum a lege mihi traditum
ad vindictam pudicitiae proiciam? Perdidisti pecuniam, Callia, si tales solvisti manus.</span> Damnatus peculatus nihil aliud heredi suo reliquit quam se patrem.</p>
<p><span class="br"></span><span class="lineNumber">2</span><span class="br"></span><span class="sc">Cesti Pii.</span> <span class="italic">Non potest generosus animus contumeliam pati.</span> Merito tu ex Cimone habere nepotes concupisti. Quid magis in me probasti quam carcerem? Non
sum innocentior quam pater, ne infelicior quidem;<span class="innerMarginNote right">374M</span><span class="italic">hoc</span> unum <span class="italic">interest inter parentis et fili fortunam quod illius calamitatium exitus fuit carcer, mearum initium.</span> Exponam vobis quam in neminem meorum ingratus sim. <span class="italic">Unus Miltiadis census inventus est Cimon filius</span>; ne hic quidem quicquam habuit quod daret pro patre praeter se. Poteram in Cynaegiri domo sperare nuptias, poteram in Callimachi, nec verebar ne Cynaegirus suas pluris aestimaret manus. <span class="italic">Redemptus
Cimon redemptoris felicitas est.</span></p>
<p><span class="br"></span><span class="lineNumber">3</span><span class="br"></span><span class="sc">Votieni Montani.</span> Facis iam ut dicam: non accepi <span class="italic">benefcium</span> aut reddidi.<a class="footnoteLink" href="#note_LCL464_216_1" id="target_note_LCL464_216_1"><sup>1</sup></a>Certius <span class="italic">reddam cum tam honeste desideraris quam dedisti. Ego adulteros dimittam?</span>
</p></section><notes><section class="footnotes"><ul><li class="note" id="note_LCL464_216_1"><a class="footnoteCrossrefLink" href="#target_note_LCL464_216_1" title="Click to highlight in text"><sup class="lineRef">1</sup>aut reddidi <span class="italic">Gronovius</span>: alter reddidit.</a></li><script type="text/javascript">document.getElementById('note_LCL464_216_1').style.display = "none";</script></ul></section></notes></section>