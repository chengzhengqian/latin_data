<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p>Albucius hoc colore usus est: Aiebant, inquit, alii imperatorem fieri debere &lt;adulescentem&gt;,<a class="footnoteLink" href="#note_LCL464_158_1" id="target_note_LCL464_158_1"><sup>1</sup></a> qualis Scipio fuisset, alii senem, qualis Maximus [fuit];<a class="footnoteLink" href="#note_LCL464_158_2" id="target_note_LCL464_158_2"><sup>2</sup></a> &lt;adulescentem acriter pugnaturum&gt;,<a class="footnoteLink" href="#note_LCL464_158_3" id="target_note_LCL464_158_3"><sup>3</sup></a> senem nihil temere facturum. Utriusque populo copiam <span class="innerMarginNote right">336M</span> feci.</p>
<p>Cestius hoc colore usus est: Noveram vitium fili mei; sciebam esse acrem adulescentem, fortem, sed inconsideratum, temerarium. Itaque petii et rei publicae causa &lt;et&gt;<a class="footnoteLink" href="#note_LCL464_158_4" id="target_note_LCL464_158_4"><sup>4</sup></a> fili mei, quem idoneum ad tantum sustinendum onus non putabam.</p> <p><span class="br"></span><span class="lineNumber">14</span><span class="br"></span>Fuscus Arellius dixit in hoc se competisse, ut hostium
animi frangerentur cum audissent posse rem publicam vel in una domo ducem eligere.</p>
<p>Hispo Romanius simpliciter putavit agendum: inepti, inquit, hi colores sunt, cum ponantur competitores.
Hoc itaque egit colore, ut quereretur de exitu comitiorum: adulescentulos omnis conspirasse, quasi de aetatis comparatione ageretur; facile itaque victum senem non ambientem. De me, inquit, queri non potestis; clamavi: “non est vobis utilis huius aetatis imperator.” Mansit, inquit, illi et post comitia eadem contumacia: nihil referebat ad patrem, nihil communicabat; itaque captus est. Et cum descripsisset
quam imperite disposuisset aciem, quemadmodum
inexploratis locorum insidiis oppressa eius




</p></section><notes><section class="footnotes"><ul><li class="note" id="note_LCL464_158_1"><a class="footnoteCrossrefLink" href="#target_note_LCL464_158_1" title="Click to highlight in text"><sup class="lineRef">1</sup><span class="italic">Supplied here by the editor</span> (<span class="italic">before</span> imperatorem <span class="italic">by Kiessling</span>).</a></li><script type="text/javascript">document.getElementById('note_LCL464_158_1').style.display = "none";</script><li class="note" id="note_LCL464_158_2"><a class="footnoteCrossrefLink" href="#target_note_LCL464_158_2" title="Click to highlight in text"><sup class="lineRef">2</sup><span class="italic">Deleted by Novák.</span></a></li><script type="text/javascript">document.getElementById('note_LCL464_158_2').style.display = "none";</script><li class="note" id="note_LCL464_158_3"><a class="footnoteCrossrefLink" href="#target_note_LCL464_158_3" title="Click to highlight in text"><sup class="lineRef">3</sup><span class="italic">Supplied by Müller, following Vahlen.</span></a></li><script type="text/javascript">document.getElementById('note_LCL464_158_3').style.display = "none";</script><li class="note" id="note_LCL464_158_4"><a class="footnoteCrossrefLink" href="#target_note_LCL464_158_4" title="Click to highlight in text"><sup class="lineRef">4</sup><span class="italic">Supplied by Schultingh.</span></a></li><script type="text/javascript">document.getElementById('note_LCL464_158_4').style.display = "none";</script></ul></section></notes></section>