<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

fatereris te scientem ianuam incendisse, si unum tignum,<a class="footnoteLink" href="#note_LCL463_488_1" id="target_note_LCL463_488_1"><sup>1</sup></a> puto, tota domus intellegeretur ex parte; nec enim quisquam omnia incendit, sed unam aliquam
rem, ex qua surgat in omnia se sparsurus ignis. Atqui pars domus est arbor quae in domo est.</p>
<p>Pars altera. Pestilentem mihi faciebat domum arbor: caelum omne per quod salubris spiritus venire posset obduxerat. Rogavi pauperem et dixi: nihil tibi nocet arbor recisa, mihi plurimum non recisa. Quid ad te illi rami pertinent qui extra domum sunt? Quasdam partes domus meae radices<a class="footnoteLink" href="#note_LCL463_488_2" id="target_note_LCL463_488_2"><sup>2</sup></a> premebant; iam etiam quosdam parietes moverant. Scitis quanta vis sit arborum; muros discutiunt.</p>
<h3>VI</h3>
<h3><span class="sc">Raptus in Veste Muliebri</span></h3>
<p>Inpudicus contione prohibeatur.</p>
<p>Adulescens speciosus sponsionem fecit muliebri
veste se exiturum in publicum. Processit;<span class="innerMarginNote right">251M</span> raptus est ab adulescentibus decem. Accusavit illos de vi et damnavit. Contione prohibitus a magistratu reum facit magistratum iniuriarum.</p>
</section><notes><section class="footnotes"><ul><li class="note" id="note_LCL463_488_1"><a class="footnoteCrossrefLink" href="#target_note_LCL463_488_1" title="Click to highlight in text"><sup class="lineRef">1</sup>si unum tignum <span class="italic">appears in M after parte below.</span></a></li><script type="text/javascript">document.getElementById('note_LCL463_488_1').style.display = "none";</script><li class="note" id="note_LCL463_488_2"><a class="footnoteCrossrefLink" href="#target_note_LCL463_488_2" title="Click to highlight in text"><sup class="lineRef">2</sup>radices <span class="italic">Warmington</span>: rami.</a></li><script type="text/javascript">document.getElementById('note_LCL463_488_2').style.display = "none";</script></ul></section></notes></section>