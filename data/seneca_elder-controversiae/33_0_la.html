<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

Avertite aures petiturae sacerdotium, dum reliqua narro. Nihil ad vos deferam dubium, nihil audietis nisi quod vicinitas<a class="footnoteLink" href="#note_LCL463_66_1" id="target_note_LCL463_66_1"><sup>1</sup></a> vidit. Tu sacerdos?
Quid si tantum capta, quid si &lt;tantum&gt; prostituta,
quid si tantum homicida, quid si tantum rea fuisses?</p>
<p><span class="br"></span><span class="lineNumber">6</span><span class="br"></span><span class="sc">Romani Hisponis.</span> Numquid hoc negas, conluctatam
te tamen cum viro, quem in illa volutatione necesse est prius super te fuisse? Aiebat leno merito occisum militem, plus ausum quam in prostitutam
licebat. Exorasti populum: numquid et lenonem? numquid et piratam illum, quem non poteras occidere?</p>
<p><span class="sc">Argentari.</span> “Armatum” inquit “occidi.” Quid inermes? Gloriatur homicidio eius quem nescio an sero occiderit.</p>
<p><span class="br"></span><span class="lineNumber">7</span><span class="br"></span><span class="sc">Cesti Pii</span> narratio: <span class="italic">Ita domi custodita est ut rapi posset; ita cara fuit suis ut rapta non redimeretur; ita raptae pepercere piratae ut lenoni venderent; sic emit leno ut prostitueret; sic venientes deprecata est ut ferro opus esset.</span> Coniectum in urnam nomen eius non exit sed eiectum est; tempus erat nunc<a class="footnoteLink" href="#note_LCL463_66_2" id="target_note_LCL463_66_2"><sup>2</sup></a> sortiri: urna purgata
est. Stetisti puella in lupanari: iam te ut nemo violaverit, locus ipse violavit. Stetisti cum meretricibus, stetisti sic ornata ut populo placere posses, ea veste quam leno dederat; nomen tuum<span class="innerMarginNote right">34M</span>
</p></section><notes><section class="footnotes"><ul><li class="note" id="note_LCL463_66_1"><a class="footnoteCrossrefLink" href="#target_note_LCL463_66_1" title="Click to highlight in text"><sup class="lineRef">1</sup>vicinitas <span class="italic">C. F. W. Müller, Madvig</span>: uicina ciuitas.</a></li><script type="text/javascript">document.getElementById('note_LCL463_66_1').style.display = "none";</script><li class="note" id="note_LCL463_66_2"><a class="footnoteCrossrefLink" href="#target_note_LCL463_66_2" title="Click to highlight in text"><sup class="lineRef">2</sup>nunc <span class="italic">Haase, Bursian</span>: non.</a></li><script type="text/javascript">document.getElementById('note_LCL463_66_2').style.display = "none";</script></ul></section></notes></section>