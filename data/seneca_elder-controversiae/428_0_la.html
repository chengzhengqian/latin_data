<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<h3>VI</h3>
<h3><span class="sc">Filia Conscia in Veneno Privigni</span></h3>
<p>Venefica torqueatur donec conscios indicet.</p>
<p>Quidam mortua uxore ex qua filium habebat, duxit alteram uxorem et ex ea filiam sustulit. Decessit adulescens; accusavit maritus novercam
venefici. Damnata cum torqueretur dixit consciam sibi filiam esse. Petitur puella ad supplicium. Pater defendit.</p>
<p><span class="br"></span><span class="lineNumber">1</span><span class="br"></span><span class="sc">Cesti Pii.</span> Non est quod putetis has lacrimas aut filiae esse aut reae: fratrem &lt;flet&gt;.<a class="footnoteLink" href="#note_LCL464_326_1" id="target_note_LCL464_326_1"><sup>1</sup></a> <span class="italic">Non prodesset tibi, puella</span>, ne hoc quidem, <span class="italic">quod te frater amavit, nisi mater odisset.</span> Hoc me occidisti, noverca, quod scisti consciam eligere. Paene dixi: ante actam eius vitam excutiamus.</p>
<p><span class="sc">Fulvi Sparsi.</span> <span class="italic">Nefaria mulier, filiae quoque noverca, ne mori quidem potuit nisi ut occideret. Inter gladiatores
quoque victoris condicio pessuma est cum moriente pugnantis. Nullum magis adversarium timeas quam qui vivere non potest, occidere potest.</span><span class="innerMarginNote right">423M</span></p>
</section><notes><section class="footnotes"><ul><li class="note" id="note_LCL464_326_1"><a class="footnoteCrossrefLink" href="#target_note_LCL464_326_1" title="Click to highlight in text"><sup class="lineRef">1</sup><span class="italic">Supplied by Bursian.</span></a></li><script type="text/javascript">document.getElementById('note_LCL464_326_1').style.display = "none";</script></ul></section></notes></section>