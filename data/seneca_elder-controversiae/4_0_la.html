<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

quam luxuria est—sive, cum pretium pulcherrimae rei cecidisset, translatum est omne certamen ad turpia multo honore quaestuque vigentia, sive fato quodam, cuius maligna perpetuaque in rebus omnibus
lex est ut ad summum perducta rursus ad infimum,
velocius quidem quam ascenderant, relabantur.</p>
<p><span class="br"></span><span class="lineNumber">8</span><span class="br"></span>Torpent ecce ingenia desidiosae iuventutis nec in unius honestae rei labore vigilatur; somnus languorque
ac somno et languore turpior malarum rerum industria invasit animos: cantandi saltandique obscena studia effeminatos tenent, [et] capillum frangere et ad muliebres blanditias extenuare vocem, mollitia<span class="innerMarginNote right">5M</span>
corporis certare cum feminis et inmundissimis se excolere munditiis nostrorum adulescentium specimen
<span class="br"></span><span class="lineNumber">9</span><span class="br"></span>est. Quis aequalium vestrorum quid dicam satis ingeniosus, satis studiosus, immo quis satis vir est? Emolliti enervesque quod nati sunt in vita<a class="footnoteLink" href="#note_LCL463_8_1" id="target_note_LCL463_8_1"><sup>1</sup></a> manent, expugnatores alienae pudicitiae, neglegentes suae. In hos ne dii tantum mali ut cadat eloquentia: quam non mirarer nisi animos in quos se conferret eligeret. Erratis, optimi iuvenes, nisi illam vocem non M. Catonis sed oraculi creditis. Quid enim est oraculum? nempe voluntas divina hominis ore enuntiata;
et quem tandem antistitem sanctiorem sibi invenire
divinitas potuit quam M. Catonem per quem humano generi non praeciperet sed convicium faceret? Ille ergo vir quid ait? “Orator est,

</p></section><notes><section class="footnotes"><ul><li class="note" id="note_LCL463_8_1"><a class="footnoteCrossrefLink" href="#target_note_LCL463_8_1" title="Click to highlight in text"><sup class="lineRef">1</sup>in vita <span class="italic">Kiessling</span>: inuiti <span class="italic">or</span> muti.</a></li><script type="text/javascript">document.getElementById('note_LCL463_8_1').style.display = "none";</script></ul></section></notes></section>