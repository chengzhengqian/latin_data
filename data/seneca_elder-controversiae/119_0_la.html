<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

potest; ne in hoc quidem aliquem retinuit, ut non omnes abdicaret. “Ecce nunc” inquit “invenit novam abdicationem, ne quid de reditu sperare possent.”
Et cum multa dixisset in divitem, dixit: non est quod mireris si te odi; amo quos abdicasti.</p>
<p>Color a parte patris aliquid curae desiderat. Quidam
induxerunt patrem cupidum divitiarum, quod invidiosum est in hoc visum, quia ita divitias filio dare<span class="innerMarginNote right">124M</span>
vult ut filiis eripiat. Itaque Latro optimo colore usus est: in hoc, inquit, te in adoptionem volo dare, ut facilius per te abdicati reconcilientur.</p>
<p>Cestius: “timeo” inquit “ne abdicer”: vellem timeres.</p>
<p><span class="br"></span><span class="lineNumber">31</span><span class="br"></span>Albucius hoc colore usus est: summam sibi amicitiam
cum divite fuisse; dixisse illum sibi dubitanti an filium tolleret: “tolle” inquit “in meum patrimonium;
ego istum fratrem liberorum &lt;meorum&gt;<a class="footnoteLink" href="#note_LCL463_238_1" id="target_note_LCL463_238_1"><sup>1</sup></a> iudicabo.” Itaque cum et tertium abdicaret, dixit: quid sic mihi illudis tamquam unicus? etiamnunc filium habeo. Venit ad me et ait: redde quem educasti
mihi: <span class="italic">si emendati fuerint liberi mei, habebo hunc cum illis; si perseveraverint furere, habebo hunc pro illis.</span> Temptavi statim reducere illum in gratiam cum filiis:



</p></section><notes><section class="footnotes"><ul><li class="note" id="note_LCL463_238_1"><a class="footnoteCrossrefLink" href="#target_note_LCL463_238_1" title="Click to highlight in text"><sup class="lineRef">1</sup><span class="italic">Supplied by Jahn.</span></a></li><script type="text/javascript">document.getElementById('note_LCL463_238_1').style.display = "none";</script></ul></section></notes></section>