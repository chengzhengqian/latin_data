<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

lex nocere vult matrem quoque incestam? Etiamsi ad virginitatem tantum refertur castitas, an haec
<span class="br"></span><span class="lineNumber">14</span><span class="br"></span>virgo sit. Aiebat Apollodoreis quidem placere fixa esse themata et tuta, sed hic non repugnare controversiam huic suspicioni; non enim ponitur adhuc virginem &lt;esse&gt;,<a class="footnoteLink" href="#note_LCL463_76_1" id="target_note_LCL463_76_1"><sup>1</sup></a> et multa sunt propter quae credibile
sit non esse. Illud adiciebat: denique etiamsi non effecero ut credant iudices non esse virginem,<span class="innerMarginNote right">38M</span>
consequar tamen ut non putent dignam sacerdotio
de qua dubitari potest an virgo sit. An pura sit, in haec divisit: an, etiamsi merito occidit hominem, pura tamen non sit homicidio coinquinata; deinde: an merito occiderit hominem innocentem uti corpore prostituto volentem. Absoluta est: ostendit non puram se esse sed tutam. An idonea sit, in tractationes
quas quisque vult dividit: an idonea sit tam infelix ut caperetur, ut veniret, ut lenoni potissimum, ut prostitueretur, &lt;ut&gt;<a class="footnoteLink" href="#note_LCL463_76_2" id="target_note_LCL463_76_2"><sup>2</sup></a> occidere hominem cogeretur,
ut causam diceret.</p>
<p><span class="br"></span><span class="lineNumber">15</span><span class="br"></span>Cestius etiam altius petit, et obiecit quod tam vilis suis fuisset ut non redimeretur.</p>
<p>Silo Pompeius, dum praeceptum sequitur quo iubemur
ut, quotiens possumus, de omnibus legis verbis controversiam faciamus, illam quaestionem movit: “casta e castis.” Lex, inquit, “e castis” cum


</p></section><notes><section class="footnotes"><ul><li class="note" id="note_LCL463_76_1"><a class="footnoteCrossrefLink" href="#target_note_LCL463_76_1" title="Click to highlight in text"><sup class="lineRef">1</sup><span class="italic">Supplied by Gronovius.</span></a></li><script type="text/javascript">document.getElementById('note_LCL463_76_1').style.display = "none";</script><li class="note" id="note_LCL463_76_2"><a class="footnoteCrossrefLink" href="#target_note_LCL463_76_2" title="Click to highlight in text"><sup class="lineRef">2</sup><span class="italic">Supplied by Bursian.</span></a></li><script type="text/javascript">document.getElementById('note_LCL463_76_2').style.display = "none";</script></ul></section></notes></section>