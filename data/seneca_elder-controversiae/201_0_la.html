<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

Nam quod ego non redemi, paupertatis fuit: nihil in medio conparebat; quidquid tricenarius reliquerat, abdicatus abstulerat. Quid facerem solus, senex, inops, cuius patrimonium alter diviserat, alter absumpserat?</p>
<h3>IV</h3>
<h3><span class="sc">Servatus a Filio</span></h3>
<p>Servatus contra servatorem ne quam habeat actionem.</p>
<p>Servatus a filio abdicat. Ille praescribit.</p>
<p>&lt;O si&gt;<a class="footnoteLink" href="#note_LCL463_402_1" id="target_note_LCL463_402_1"><sup>1</sup></a> licuisset perire, si loqui non licet! Servatum
me putatis? captus sum. Redde me hosti;<span class="innerMarginNote right">217M</span> captivis loqui licet. Quoniam tantopere vitae beneficia
iactat, audite quis prior dederit. Si quis me hosti reddiderit, servatorem vocabo. An vos abdicationem
actionem putatis? Etiamsi actio est, lex quae de servato loquitur ad personas tantum extraneas
pertinet, ad filium et ad patrem non magis quam ad servum et ad dominum, libertum et patronum. Ut a patris potestate discedas et ad aestimationem




</p></section><notes><section class="footnotes"><ul><li class="note" id="note_LCL463_402_1"><a class="footnoteCrossrefLink" href="#target_note_LCL463_402_1" title="Click to highlight in text"><sup class="lineRef">1</sup><span class="italic">Supplied by C. F. W. MÃ¼ller.</span></a></li><script type="text/javascript">document.getElementById('note_LCL463_402_1').style.display = "none";</script></ul></section></notes></section>