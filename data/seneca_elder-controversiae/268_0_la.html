<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

suspiciose. Nihil est autem tam inimicum quam manifesta praeparatio; apparet enim subesse nescio quid mali. Itaque moderatio<a class="footnoteLink" href="#note_LCL464_6_1" id="target_note_LCL464_6_1"><sup>1</sup></a> est adhibenda, ut sit illa praeparatio, non confessio. Locum beate implebat.
Non posses de inopia sermonis Latini queri cum illum audires: tantum orationis cultae fluebat. Numquam se torsit quomodo diceret, sed quid diceret. Sufficiebat illi in quantum voluerat explicandi
vis; itaque ipse dicere solebat, cum vellet ostendere non haesitare se in electione verborum: cum rem animus occupavit, verba ambiunt.
Inaequalitatem in illo mirari<a class="footnoteLink" href="#note_LCL464_6_2" id="target_note_LCL464_6_2"><sup>2</sup></a> licebat. Splendidissimus
erat; idem res dicebat omnium sordidissimas—acetum
et puleium et †dammam et philerotem†<a class="footnoteLink" href="#note_LCL464_6_3" id="target_note_LCL464_6_3"><sup>3</sup></a>
lanternas et spongias: nihil putabat esse quod<span class="innerMarginNote right">269M</span>
<span class="br"></span><span class="lineNumber">4</span><span class="br"></span>dici in declamatione non posset. Erat autem illa causa: timebat ne scholasticus videretur. Dum alterum vitium devitat, incidebat in alterum, nec videbat
nimium illum orationis suae splendorem his admixtis
sordibus non defendi sed inquinari; et hoc aequale omnium est, ut vitia sua excusare malint quam effugere. Albucius enim non quomodo non








</p></section><notes><section class="footnotes"><ul><li class="note" id="note_LCL464_6_1"><a class="footnoteCrossrefLink" href="#target_note_LCL464_6_1" title="Click to highlight in text"><sup class="lineRef">1</sup><span class="italic">Warmington suggests</span> malitiae. Moderatio . . .</a></li><script type="text/javascript">document.getElementById('note_LCL464_6_1').style.display = "none";</script><li class="note" id="note_LCL464_6_2"><a class="footnoteCrossrefLink" href="#target_note_LCL464_6_2" title="Click to highlight in text"><sup class="lineRef">2</sup>inequalitatem—mirari <span class="italic">M:</span> (i)ndequalitate(m)—mirari non <span class="italic">ABV.</span></a></li><script type="text/javascript">document.getElementById('note_LCL464_6_2').style.display = "none";</script><li class="note" id="note_LCL464_6_3"><a class="footnoteCrossrefLink" href="#target_note_LCL464_6_3" title="Click to highlight in text"><sup class="lineRef">3</sup><span class="italic">These words appear only in the excerpta MSS, and should probably be deleted.</span></a></li><script type="text/javascript">document.getElementById('note_LCL464_6_3').style.display = "none";</script></ul></section></notes></section>