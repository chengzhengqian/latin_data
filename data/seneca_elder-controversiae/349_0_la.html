<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">
<span class="italic">securem: hoc semel licere nimium est.</span> “Exorata sum, condo gladium; irata sum, repeto optionem.” At non semel mori satius est? Occides iam non <span class="innerMarginNote right">340M</span> vitiatorem sed virum.</p>
<p><span class="br"></span><span class="lineNumber">2</span><span class="br"></span><span class="sc">Porci Latronis.</span> Periculosius est negare raptum quam commisisse? <span class="italic">In hanc perturbationem adulescens perductus erat ut ignoraret quid fecisset.</span> Non refugiebat
tamen puellae nuptias; favebat tantum sibi, ut innocens duceret. Itaque nihil aliud petit quam libertatem ut honestius duceret. Ita apud vos, iudices, tutius est peccare quam erubescere? Dignior
poena erat si id peccasset quod meminisse posset.
Exsurge, adulescens, et sine ullo respectu pudoris ad pedes te puellae demitte; accedite et vos, amici propinquique, et tu mater ac pater. Quid est, puella? ecquid te horum lacrimae movent? Non, inquit; ad [illum]<a class="footnoteLink" href="#note_LCL464_168_1" id="target_note_LCL464_168_1"><sup>1</sup></a> magistratum veniat. Non dissimulo: metuo te, puella, si nusquam rogari vis nisi ubi occidere potes. <span class="italic">Gravius punior</span> nunc, <span class="italic">cum me peccasse pudet, quam cum peccavi.</span> Quae post iniuriam ignoscit, post misericordiam &lt;irascitur&gt;.<a class="footnoteLink" href="#note_LCL464_168_2" id="target_note_LCL464_168_2"><sup>2</sup></a></p>
<p><span class="br"></span><span class="lineNumber">3</span><span class="br"></span><span class="sc">Cesti Pii.</span> Venit ad vos vestro beneficio retenturus puellae beneficium. <span class="italic">Optavit nuptias; neque adhuc</span>
</p></section><notes><section class="footnotes"><ul><li class="note" id="note_LCL464_168_1"><a class="footnoteCrossrefLink" href="#target_note_LCL464_168_1" title="Click to highlight in text"><sup class="lineRef">1</sup><span class="italic">Deleted by the editor.</span></a></li><script type="text/javascript">document.getElementById('note_LCL464_168_1').style.display = "none";</script><li class="note" id="note_LCL464_168_2"><a class="footnoteCrossrefLink" href="#target_note_LCL464_168_2" title="Click to highlight in text"><sup class="lineRef">2</sup><span class="italic">Supplied by Bursian.</span></a></li><script type="text/javascript">document.getElementById('note_LCL464_168_2').style.display = "none";</script></ul></section></notes></section>