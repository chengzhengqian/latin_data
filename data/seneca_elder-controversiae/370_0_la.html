<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

itaque lenocinia [ita]<a class="footnoteLink" href="#note_LCL464_210_1" id="target_note_LCL464_210_1"><sup>1</sup></a> conquirit; argumentationes, quia molestae sunt et minimum habent floris, relinquit; sententiis, explicationibus audientis delinire<span class="innerMarginNote right">371m</span>
contentus est. Cupit enim se approbare, non causam.</p>
<p><span class="br"></span><span class="lineNumber">2</span><span class="br"></span>Sequitur autem hoc usque in forum declamatores vitium, ut necessaria deserant dum speciosa sectantur. Accedit etiam illud, quod adversarios quamvis fatuos fingunt: respondent illis et quae volunt et cum volunt. Praeterea nihil est quod errorem aliquo damno castiget; stultitia eorum gratuita est. Vix itaque in foro futurus periculosus stupor discuti potest, qui crevit dum tutus est. Quid quod laudationibus crebris sustinentur et memoria illorum adsuevit
certis intervallis quiescere? Cum ventum est in forum et desiit illos ad omnem gestum plausus excipere, aut deficiunt aut labant.</p>
<p><span class="br"></span><span class="lineNumber">3</span><span class="br"></span>Adice nunc quod &lt;memoria&gt; illis<a class="footnoteLink" href="#note_LCL464_210_2" id="target_note_LCL464_210_2"><sup>2</sup></a> nullius interventu excutitur: nemo ridet, nemo ex industria obloquitur, familiares sunt omnium vultus. In foro, ut nihil aliud, ipsum illos forum turbat. Hoc quod vulgo narratur an verum sit tu melius potes scire: Latronem Porcium, declamatoriae virtutis unicum exemplum, cum pro reo in Hispania Rustico Porcio, propinquo suo, diceret, usque eo esse confusum ut a soloecismo inciperet, nec ante potuisse confirmari


</p></section><notes><section class="footnotes"><ul><li class="note" id="note_LCL464_210_1"><a class="footnoteCrossrefLink" href="#target_note_LCL464_210_1" title="Click to highlight in text"><sup class="lineRef">1</sup><span class="italic">Deleted by Haase, Bursian.</span></a></li><script type="text/javascript">document.getElementById('note_LCL464_210_1').style.display = "none";</script><li class="note" id="note_LCL464_210_2"><a class="footnoteCrossrefLink" href="#target_note_LCL464_210_2" title="Click to highlight in text"><sup class="lineRef">2</sup>memoria (animus <span class="italic">C. F. W. MÃ¼ller: perhaps</span> mens?) illis <span class="italic">ed.</span>: ab illis.</a></li><script type="text/javascript">document.getElementById('note_LCL464_210_2').style.display = "none";</script></ul></section></notes></section>