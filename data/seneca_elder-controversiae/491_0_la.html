<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

Quid? non et oculos nostros torquet? Ibi ponit tabulam ubi fortasse nos tabulam foederis posuimus. <span class="italic">Hoc Promethea facere est</span>, <span class="italic">non pingere.</span> Aiebat tortoribus: “sic intendite, sic caedite, sic istum quem<span class="innerMarginNote right">495M</span>
fecit cummaxime vultum servate, ne sitis ipsi exemplar.”</p>
<p><span class="br"></span><span class="lineNumber">4</span><span class="br"></span><span class="sc">Cesti Pii.</span> “<span class="italic">Emi</span>” <span class="italic">inquit. Immo</span>, <span class="italic">si Atheniensis es</span>, <span class="italic">redemisti.</span> Si nescis, Parrhasi, <span class="italic">in isto templo pro Olynthiis vota suscepimus</span>: &lt;ita&gt;<a class="footnoteLink" href="#note_LCL464_452_1" id="target_note_LCL464_452_1"><sup>1</sup></a> solventur? Crudelis <span class="italic">ille Graeciae carnifex istum tamen nihil amplius quam vendidit.</span> Producitur nobilis <span class="italic">senex</span>, <span class="italic">longa miseriarum tabe confectus</span>, reductis introrsus oculis, <span class="italic">tam tristis quam si iam tortus esset.</span> Ut admoveri sibi catenas vidit: “supervacuae sunt” inquit; “si ad alium dominum pervenissem, Athenas fugerem.” Istud tibi in nullo Olynthio permitto, nisi si Lasthenen emeris.</p>
<p><span class="br"></span><span class="lineNumber">5</span><span class="br"></span><span class="sc">Triari.</span> Corrupisti duo maxima Promethei munera,
ignem et hominem. <span class="italic">Quemcumque praeco flentem viderat</span>, <span class="italic">sciebat emptorem</span>, miserebantur omnes; et fortasse ipse Philippus reduci iussisset, nisi Atheniensem
vidisset emptorem . . . . quod ego fabulosum esse non dubito. Sed utrum vult Parrhasius eligat: parum pie aut infamavit Iovem aut imitatus est.







</p></section><notes><section class="footnotes"><ul><li class="note" id="note_LCL464_452_1"><a class="footnoteCrossrefLink" href="#target_note_LCL464_452_1" title="Click to highlight in text"><sup class="lineRef">1</sup><span class="italic">Supplied by Müller.</span></a></li><script type="text/javascript">document.getElementById('note_LCL464_452_1').style.display = "none";</script></ul></section></notes></section>