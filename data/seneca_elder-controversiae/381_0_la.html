<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">
<span class="italic">ipsam sententiam et tamquam translatam et tamquam corruptam dum transfertur obiceret Sallustio. Nec</span> hoc <span class="italic">amore Thucydidis facit, ut illum praeferat, sed laudat<span class="innerMarginNote right">381M</span>
quem non timet et facilius putat posse a se Sallustium vinci si ante a Thucydide vincatur.</span></p>
<p>Cestius colorem pro Callia hunc habuit: <span class="italic">obiecit</span> ultro Cimoni <span class="italic">quod passus esset uxorem</span> suam <span class="italic">adulteram fieri, quod non custodisset, quod expectasset dum superveniret
pater</span> ut <span class="italic">spectator calamitatis suae</span> fieret. Iam, inquit, etiamsi dimiseris, ingratus es. <span class="italic">Ego non expectaveram dum rogarer.</span></p>
<p><span class="br"></span><span class="lineNumber">15</span><span class="br"></span>Hispo Romanius hunc colorem secutus est: dixit adulescentem tumidum et nobilitatis suae cogitatione insolentem invisa habuisse beneficia sua, <span class="italic">moleste ferentem socerum suum dici Callian;</span> itaque omnem operam dedisse ut <span class="italic">mores puellae in vitia non tantum labi pateretur sed ipse impelleret</span>, ut haberet iustam dimittendi
causam. <span class="italic">Nanctum occasionem non intermisisse</span>, expectasse tamen dum superveniret pater. Hoc secum cogitasse: expectat me; vult mecum pares rationes facere. Fecisset, si non ostendisset patri adulteram filiam.</p>
</section><notes></notes></section>