<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

quam multi inciderunt: propter hoc ipsum, inquit, magis flebilis est quod non potest flere; et iterum: lacrimae, inquit, matri desunt, causae supersunt; tamquam caeci flere non soleant.</p>
<p>Memini Crispum quendam, anticum rhetorem, in illa controversia viri fortis, qui tertium filium retinet cum alter filius in tyrannicidio perdidisset oculos, alter in acie manus: Exsurgite nunc, viva cadavera, rogate pro patre. Sed quid ego meos derideo? alter quos roget non videt, alter quibus roget non habet.</p>
<p><span class="br"></span><span class="lineNumber">10</span><span class="br"></span>Multis conpositio belle sonantis sententiae imposuit;
itaque memini Latronem Porcium, ut exprobraret
hanc audiendi scholasticis neglegentiam, maxime quia Triarius conpositione verborum belle cadentium multos scholasticos delectabat, omnes decipiebat, in quadam controversia, cum magna phrasi flueret<a class="footnoteLink" href="#note_LCL464_98_1" id="target_note_LCL464_98_1"><sup>1</sup></a> et concitata, sic locum clusisse: inter sepulchra monumenta sunt; et cum scholastici maximo clamore laudarent, invectus est in eos, ut debuit, et hoc effecit ut in relicum etiam quae bene dicta erant tardius laudarent, dum insidias verentur.</p>
<p>Glycon dixit: παράθει, μῆτερ, ἐπιλαβοῦ τέκνου·
ταλαίπωρε, οὐδὲ βλέπεις, ἂν κρατήσῃς. εἴ μέ, φησιν,
οὐ τρέφεις ἐπίμεινον ἵνα θάψῃς.<span class="innerMarginNote right">311M</span></p>
</section><notes><section class="footnotes"><ul><li class="note" id="note_LCL464_98_1"><a class="footnoteCrossrefLink" href="#target_note_LCL464_98_1" title="Click to highlight in text"><sup class="lineRef">1</sup>phrasi flueret <span class="italic">Thomas, Madvig:</span> quasi fl(u)erent.</a></li><script type="text/javascript">document.getElementById('note_LCL464_98_1').style.display = "none";</script></ul></section></notes></section>