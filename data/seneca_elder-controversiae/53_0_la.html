<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p><span class="br"></span><span class="lineNumber">1</span><span class="br"></span><span class="sc">Porci Latronis.</span> Adulteros meos tantum excitavi. Me miserum! quamdiu iacuerunt, postquam deprehenderam!<span class="innerMarginNote right">51M</span>
Ego te non abdicem? vellem posse occidere. 0 acerbam mihi virtutis meae recordationem!
o tristem victoriae memoriam! ille onustus modo hostilibus spoliis vir militaris adulteris meis tantum male dixi: <span class="italic">solus ego ex omnibus maritis nec dimisi adulteros nec occidi.</span> Quid ridetis? inquam; habeo manus: vocavi filium. Tu viri fortis filius, qui stringere ferrum non potes? Ne truncus quidem capi potui nisi domi. Utcumque tamen potui obluctatus
sum et truncum corpus opposui. Exierunt adulteri tantum meo sanguine cruenti.</p>
<p><span class="sc">Corneli Hispani.</span> O dignum cui aut pudica contingat
uxor, aut inpudica, dum armatus est! Te, res publica, invoco, quae manus meas possides. <span class="italic">Quis non putet aut me sine filio fuisse aut filium sine manibus</span>?</p>
<p><span class="br"></span><span class="lineNumber">2</span><span class="br"></span><span class="sc">Cesti Pii.</span> <span class="italic">Conceptus est isteâ€”ex quo, sciemus cum adulteros deprehendero.</span> Numquam putavi futurum salva re publica ut vir fortis sentiret se manus perdidisse.</p>
<p><span class="sc">Marulli.</span> Adulteros meos usque ad limen prosecutus
sum. Cucurri miser ad ferrum, quasi manus haberem.</p>
</section><notes></notes></section>