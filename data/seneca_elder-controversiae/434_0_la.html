<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

venenum”; fecit illam respondentem: “mater, et mihi da.” Quid enim est tam absurdum quam matrem sic locutam cum puella: “do<a class="footnoteLink" href="#note_LCL464_338_1" id="target_note_LCL464_338_1"><sup>1</sup></a> fratri venenum”?</p>
<p>Non ferebat nec illam Triari sententiam, qua aliter Haterius usus est, cum ad epilogum pervenisset: Hoc loco debebat reus flere; num flet puella? Inveniam quemadmodum fleat; aliquis hoc imaginem
fratris. Illa enim, si tam puella est ut dicat: “mater, quid est venenum?”, non potest tantae pietatis esse ut eam imago fratris in lacrimas concitet.</p>
<p>Tantus autem error est in omnibus quidem studiis, &lt;sed&gt;<a class="footnoteLink" href="#note_LCL464_338_2" id="target_note_LCL464_338_2"><sup>2</sup></a> maxime in eloquentia, cuius regula incerta est, ut vitia quidam sua et intellegant et ament.
<span class="br"></span><span class="lineNumber">12</span><span class="br"></span>Cestius pueriliter se dixisse intellegebat: “mater, quid est venenum?”; deridebat enim Murredium qui hanc sententiam imitatus in epilogo, cum adloqui
coepisset puellam et diceret: “compone te in periclitantium habitum, profunde lacrimas, manus ad genua dimitte, rea es,” fecerat respondentem puellam: pater, quid est rea? Et aiebat Cestius: quod si ad deridendum me dixit, homo venustus fuit, et ego nunc scio me ineptam sententiam dicere; multa autem dico non quia mihi placent sed quia audientibus placitura sunt.</p>
<p><span class="br"></span><span class="lineNumber">13</span><span class="br"></span>Et illud Rufi Vibi tolerabilius aiebat esse, sed et ipsum aliqua obiurgatione dignum: dixerat in


</p></section><notes><section class="footnotes"><ul><li class="note" id="note_LCL464_338_1"><a class="footnoteCrossrefLink" href="#target_note_LCL464_338_1" title="Click to highlight in text"><sup class="lineRef">1</sup>do <span class="italic">ed.:</span> da.</a></li><script type="text/javascript">document.getElementById('note_LCL464_338_1').style.display = "none";</script><li class="note" id="note_LCL464_338_2"><a class="footnoteCrossrefLink" href="#target_note_LCL464_338_2" title="Click to highlight in text"><sup class="lineRef">2</sup><span class="italic">Supplied by C. F. W. Müller, Gertz.</span></a></li><script type="text/javascript">document.getElementById('note_LCL464_338_2').style.display = "none";</script></ul></section></notes></section>