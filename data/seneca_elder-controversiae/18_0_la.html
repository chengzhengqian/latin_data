<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

fuere verba: “i ad illum quem magis amas quam patrem.” Non omnibus imperiis patris parendum est. Nihil in te novi facio: scis me et priori patri non<span class="innerMarginNote right">20M</span>
paruisse. Venit immissa barba capilloque deformi, non senectute sed fame membris trementibus, summissa
et tenui atque elisa ieiunio voce, ut vix exaudiri
posset, introrsus conditos oculos vix allevans: alui. Quomodo, quaeritis? quomodo istum.</p>
<p><span class="br"></span><span class="lineNumber">9</span><span class="br"></span><span class="sc">Corneli Hispani.</span> Puta me hodie non abdicari, sed adoptari. Volo quaedam futuro praedicere patri: Hic quem vis adoptare inimicum patris sui invito patre aluit. Reliquit aequo animo beatam domum, ut cum mendico viveret. Noveris oportet hoc eius vitium: ad praestandam calamitosis misericordiam contumax est. Nec tamen habeo quod de hoc vitio meo queri possim: hoc inveni patrem, hoc perdidi. Quam multi patres optant similem filium! bis abdicor. Homo est: non vis alam hominem? Civis est: non vis alam civem? Amicus est: non vis alam amicum? Propinquus est: non vis alam propinquum? Sic pervenitur ad patrem. Homo est, civis est, amicus est, propinquus est: &lt;ista&gt;<a class="footnoteLink" href="#note_LCL463_36_1" id="target_note_LCL463_36_1"><sup>1</sup></a> condicione ergo non erit vitium porrexisse stipem nisi dixero: “pater est.”</p>
<p><span class="br"></span><span class="lineNumber">10</span><span class="br"></span><span class="sc">Vibi Galli.</span> <span class="italic">Circumibo tecum, pater, aliena limina; ostendam omnibus et me, qui alimenta dedi, et te, qui negasti.</span></p>
</section><notes><section class="footnotes"><ul><li class="note" id="note_LCL463_36_1"><a class="footnoteCrossrefLink" href="#target_note_LCL463_36_1" title="Click to highlight in text"><sup class="lineRef">1</sup><span class="italic">Supplied by Gertz.</span></a></li><script type="text/javascript">document.getElementById('note_LCL463_36_1').style.display = "none";</script></ul></section></notes></section>