<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

et ipse, cum se assidua et numquam intermissa contentione fregerat, sentire ingenii lassitudinem, quae non minor est quam corporis, sed occultior.</p>
<p><span class="br"></span><span class="lineNumber">16</span><span class="br"></span>Corpus illi erat et natura solidum et multa exercitatione duratum, ideoque numquam impetus ardentis animi deseruit. Vox robusta, sed surda, lucubrationibus et neglegentia, non natura infuscata; beneficio tamen laterum extollebatur, et, quamvis inter initia parum attulisse virium videretur, ipsa actione adcrescebat. Nulla umquam illi cura vocis exercendae fuit; illum fortem et agrestem et Hispanae consuetudinis morem non poterat dediscere: utcumque res tulerat, ita vivere, nihil vocis causa facere,<span class="innerMarginNote right">10M</span>
non illam per gradus paulatim ab imo ad summum perducere, non rursus a summa contentione paribus intervallis descendere, non sudorem unctione discutere,
<span class="br"></span><span class="lineNumber">17</span><span class="br"></span>non latus ambulatione reparare. Saepe cum per totam lucubraverat noctem, ab ipso cibo statim
ad declamandum veniebat. Iam vero quin rem inimicissimam corpori faceret vetari nullo modo poterat: post cenam fere lucubrabat, nec patiebatur alimenta per somnum quietemque aequaliter digeri, sed perturbata ac dissipata in caput agebat: itaque et oculorum aciem contuderat et colorem mutaverat.
Memoria ei natura quidem felix, plurimum tamen arte adiuta. Numquam ille quae dicturus erat ediscendi causa relegebat: edidicerat illa cum scripserat.
Id eo magis in illo mirabile videri potest quod non lente et anxie sed eodem paene quo dicebat
<span class="br"></span><span class="lineNumber">18</span><span class="br"></span>impetu scribebat. Illi qui scripta sua torquent, qui
</p></section><notes></notes></section>