<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p>P. Asprenas dixit, cum induxisset stipem porrigentem
mendico: “o infelicem patrem!”: et hoc qui dicit, ipse fortassis pater est.</p>
<h3>V</h3>
<h3><span class="sc">Parrhasius et Prometheus</span></h3>
<p>Laesae rei publicae sit actio.</p>
<p>Parrhasius, pictor Atheniensis, cum Philippus captivos Olynthios venderet, emit unum ex iis senem; perduxit Athenas; torsit et ad exemplar
eius pinxit Promethea. Olynthius in tormentis
perit. Ille tabulam in templo Minervae posuit. Accusatur rei publicae laesae.</p>
<p><span class="br"></span><span class="lineNumber">1</span><span class="br"></span><span class="sc">Gavi Silonis.</span> Infelix <span class="italic">senex</span> vidit iacentis divulsae patriae ruinas; abstractus a coniuge, <span class="italic">abstractus a liberis</span>, <span class="italic">super exustae Olynthi cinerem stetit</span>; iam <span class="italic">ad figurandum Promethea satis tristis est.</span> Pro Iuppiter!—quem enim melius invocem adversus Parrhasium quam quem imitatus est?—Olynthium tantum picturae tuae excipio? <span class="italic">Nemo ut naufragum pingeret mersit.</span> Caeditur: “parum est” inquit; uritur:




</p></section><notes></notes></section>