<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">
<span class="italic">captus.</span> Redde rationem <span class="italic">quemadmodum redieris tutus, senex solus cum auro, cum etiam imperatores capiantur.</span> Imperator adulescens renuntiatus est omnibus laetis praeter patrem.</p>
<p><span class="br"></span><span class="lineNumber">2</span><span class="br"></span><span class="sc">Cesti Pii.</span> <span class="italic">Plus accepit auri quam quod posset abscondi. Nolite mirari: et imperatorem et filium vendiderat. Cavete proditionem”: iam comitiis cavimus. Abstulissent tibi aurum hostes, nisi dedissent.</span><span class="innerMarginNote right">331M</span>Cum de redemptione ageretur, omnes in curia fuerunt praeter competitorem. “<span class="italic">Cavete proditionem</span>” <span class="italic">indicium
fuit morientis breve,fili verecundum.</span></p>
<p><span class="sc">Blandi.</span> <span class="italic">Quomodo te dimiserunt? si nihil aliud, et ducem genuisti et dux esse voluisti.</span> Si non decreveramus, consilium nostrum expectari debuit; si decreveramus,
officium.</p>
<p><span class="sc">Arelli Fusci</span> patris. Unde tam graves paterni sinus? numquid ossa fili reportantur? Expectat videlicet iudicia vestra reus: tamquam nesciat quid de illo sentiatis. Non tu semel apud hostem fuisti, sed nos semel legatos misimus. Imperator non audet nominare te tamquam patrem.</p>
<p><span class="br"></span><span class="lineNumber">3</span><span class="br"></span><span class="sc">Iuni Gallionis.</span> Fuit adulescens optimus, verecundissimus, qui patri suo cessisset si salva pietate




</p></section><notes></notes></section>