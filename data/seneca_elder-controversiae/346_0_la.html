<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p>Sepullius Bassus ait non expectasse se curiam, quia putaverit futuros qui redimendum negarent, quod factum apud Romanos saepius erat; itaque ante se voluisse redimere quam posset aliquid de non redimendo constitui.</p>
<p>Cestius dixit: non quaesivi secretos tramites et occultum iter: proditor eadem via veni qua legati.</p>
<p><span class="br"></span><span class="lineNumber">18</span><span class="br"></span>De voce fili colorem Albucius hunc fecit: pudebat illum, inquit, quod captus erat; quaerebat aliquod fortunae suae patrocinium; voluit videri non culpa sua sed proditione hoc sibi accidisse; itaque nomen adicere non potuit.</p>
<p>Fuscus Arellius dixit alienatum iam suppliciis animum et errantem has voces effudisse sine argumentis,
sine reo.<span class="innerMarginNote right">338M</span></p>
<p>Varius Geminus omnia complexus est: Potest, inquit, propter hoc, potest propter illud; ego vobis idem suadeo: cavete proditionem. Hoc si cavere vultis, imperatores senes facite.</p>
<p><span class="br"></span><span class="lineNumber">19</span><span class="br"></span>Illud et in hac controversia et in omni vitandum aiebat Cestius, quotiens aliqua vox poneretur, ne ad illam quasi ad sententiam decurreremus. Sicut in hac apud Cestium quidam auditor eius hoc modo coepit: “ut verbis ducis vestri, iudices, incipiam, cavete proditionem”; sic finivit declamationem ut diceret: “finio<a class="footnoteLink" href="#note_LCL464_162_1" id="target_note_LCL464_162_1"><sup>1</sup></a> quibus vitam finit imperator: cavete proditionem.” Hoc sententiae genus <span class="italic">Cestius</span>
</p></section><notes><section class="footnotes"><ul><li class="note" id="note_LCL464_162_1"><a class="footnoteCrossrefLink" href="#target_note_LCL464_162_1" title="Click to highlight in text"><sup class="lineRef">1</sup>finio <span class="italic">Wachsmuth</span>: in.</a></li><script type="text/javascript">document.getElementById('note_LCL464_162_1').style.display = "none";</script></ul></section></notes></section>