<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

Communis, inquit, lex est. Dii faciant ne me experiri cogas an tota ista mea sit. Quando ergo, inquit, optabis? Hoc tempore non possum; curo vulnera, familiam reficio, expugnatam domum lugeo, ereptam virginitatem consolor, minantem sibi ipsi custodio. Quando optabis? Cum rapta voluerit, non cum raptor. Quando optabis? Cum tu noles. Quando, inquit, optabis? Paro me optioni, confirmo
animum; non est facile hominem occidere; premo interim gemitus meos et introrsus erumpentes lacrimas ago. Scio quid futurum sit: vultus te meus decepit. Stulte, quemquam putas morari filiae suae nuptias? In securem incurris et carnificem ultro vocas. Cum rogare debeas, convicium facis. Nemo vindicare se cogitur.</p>
<p>Pars altera. Nihil est miserius quam incertum inter vitam mortemque destitui. Iam beneficium erit, etiamsi mortem optaverit. In amorem filiae istius incidi. Appellare debui de nuptiis patrem: feci; sed videtis quam etiam in lege lentus sit. Raptor vitam alieni arbitrii habet, libertatem sui. Lex ista communis est: habet hic raptor quod timeat,






</p></section><notes></notes></section>