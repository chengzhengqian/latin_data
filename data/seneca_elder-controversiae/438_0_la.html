<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p><span class="br"></span><span class="lineNumber">19</span><span class="br"></span>Montanus, cum diceret illum locum: quamvis sceleratos parentes velle tamen innocentes liberos suos esse, dixit: potest ista filiam veneficam fingere, si potest facere; difficilius est liberos inquinare quam perdere. Et illud: Favete saeculo, iudices, cum ingentia scelera ferat, ne etiam inmatura tulerit; favete ut nullum scelus commissum sit nisi quod solet; favete ut potius noverca non desierit parricidium
facere quam soror coeperit. Damnare illam potui, effugere non potui. Sero fecisti, noverca: si hoc ante dixisses, potuisti praevaricationem pacisci; &lt;non&gt;<a class="footnoteLink" href="#note_LCL464_346_1" id="target_note_LCL464_346_1"><sup>1</sup></a> recte cum damnareris animosa eras. Recte nihil potes facere. Si qua est fides, accusator insidias reae timui; nusquam a sinu meo dimisi puellam, ipse omnes praegustavi cibos. Incauta futuri mortalitas! postquam ad tortorem perduxi
novercam, timere de filia desii.</p>
<p><span class="br"></span><span class="lineNumber">20</span><span class="br"></span>Omnes illo colore usi sunt, a noverca nominatam<span class="innerMarginNote right">431M</span>
filiam in dolorem patris. Gallio plura dixit: fortasse,
inquit, hanc nominavit ut veros conscios celaret, fortasse ut, quia acerrume instabat accusator, hoc metu territus finem tormentis inponeret, fortasse nimio dolore tormentorum stupefacta nescit quid loqueretur. Novissume dixit: fortasse <span class="italic">in hoc, ut</span>
</p></section><notes><section class="footnotes"><ul><li class="note" id="note_LCL464_346_1"><a class="footnoteCrossrefLink" href="#target_note_LCL464_346_1" title="Click to highlight in text"><sup class="lineRef">1</sup><span class="italic">Supplied by Schultingh.</span></a></li><script type="text/javascript">document.getElementById('note_LCL464_346_1').style.display = "none";</script></ul></section></notes></section>