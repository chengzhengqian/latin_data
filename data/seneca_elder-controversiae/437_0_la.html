<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p>Triarius dixit: Quid ergo? mater mentita est? Tolle matris nomen: post damnationem noverca est.</p>
<p>Blandus dixit: nominabo istam quae patri adfuit, istam quae mortuo fratre &lt;flevit&gt;,<a class="footnoteLink" href="#note_LCL464_344_1" id="target_note_LCL464_344_1"><sup>1</sup></a> torta<a class="footnoteLink" href="#note_LCL464_344_2" id="target_note_LCL464_344_2"><sup>2</sup></a> matre non flevit.</p>
<p>Silo Pompeius dixit: “Filia” inquit “mihi conscia est.” Post hoc eundem vultum eius notavi quem videram moriente privigno.</p>
<p><span class="br"></span><span class="lineNumber">18</span><span class="br"></span>Montanus Votienus Marcellum Marcium, amicum suum, cuius frequenter mentionem in scriptis suis facit tamquam hominis diserti, aiebat hanc dixisse sententiam: Invenit quomodo damnata accusaret, moriens occideret, torta torqueret. Non est hoc indicium, sed alterum novercae veneficium.</p>
<p>Latro dixerat, cum descripsisset tormenta: Instabam
super caput non accusator sed tortor; ipse ignes subiciebam, ipse ad intendendum eculeum manus admovebam. Ego non bibam sanguinem istius, non eruam oculos? Filium mihi eripuit; nisi citius illam<span class="innerMarginNote right">430M</span>
oppressissem, et filiam abstulisset.</p>
<p>Triarius dixit: cum accusarem, obieci veneficium; in ultima parte inter preces meas excitavi puellam ad ultionem fratris sui: haec res maxime iudices movit, haec maxume novercam offendit.</p>
<p>Albucius dixit: postquam nominavit filiam, ad me respexit: videlicet ut sciret an satis torsisset.</p>
<p>Nicetes egregie dixit in hoc eodem loco: συνοῖδέ μοί, φησιν, ἡ θυγάτηρ· καὶ προσέθηκεν· ἡ τούτου.</p>
</section><notes><section class="footnotes"><ul><li class="note" id="note_LCL464_344_1"><a class="footnoteCrossrefLink" href="#target_note_LCL464_344_1" title="Click to highlight in text"><sup class="lineRef">1</sup><span class="italic">Supplied by Faber.</span></a></li><script type="text/javascript">document.getElementById('note_LCL464_344_1').style.display = "none";</script><li class="note" id="note_LCL464_344_2"><a class="footnoteCrossrefLink" href="#target_note_LCL464_344_2" title="Click to highlight in text"><sup class="lineRef">2</sup>torta <span class="italic">Gronovius:</span> a(c).</a></li><script type="text/javascript">document.getElementById('note_LCL464_344_2').style.display = "none";</script></ul></section></notes></section>