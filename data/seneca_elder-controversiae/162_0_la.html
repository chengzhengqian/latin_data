<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p><span class="sc">Papiri Fabiani.</span> Describam nunc ego cruciatus et miram corporis patientiam inter tyrannica tormenta saevientia: extincti sanguine refovebantur ignes; in hoc desinebatur torqueri aliquando ut saepius posset. Exquisita <span class="italic">verbera, lamnae, eculeus, quidquid antiqua saevitia invenerat, quidquid et nova adiecerat—quid amplius dicam? et tyrannus torquebat et cum de tyrannicidio
quaereret.</span> O nos felices quod nullis exhausta<span class="innerMarginNote right">165M</span>
puerperiis fuit! Tacuit ac silentio tyrannicidium fecit, certe tyrannicidam. Convolsis laceratisque membris nec adhuc sufficientibus non dimissa est ex
<span class="br"></span><span class="lineNumber">7</span><span class="br"></span>arce sed proiecta. Quid est quare uxorem dimiseris? <span class="italic">Numquid premit censum onerosa sumptibus? et, ut saeculi mos est, in deterius luxu fluente muliebris ambitio certamine mutuo usque in publica damna privatis insanit. Numquid gemmas et ex alieno litore petitos lapillos</span> et aurem vestemque nihil in matrona tecturam concupivit?
Si talis esset, facile illam corrupisset tyrannus.
<span class="italic">Expecta, potest parere; non respondet</span> ad propositum
nec <span class="italic">ad certam diem fecunditas; sui iuris rerum natura est</span> nec ad leges humanas conponitur: modo properat et vota praecurrit, modo lenta est et<a class="footnoteLink" href="#note_LCL463_324_1" id="target_note_LCL463_324_1"><sup>1</sup></a>demoratur. Expecta, pariet. Quid dicis? “Non




</p></section><notes><section class="footnotes"><ul><li class="note" id="note_LCL463_324_1"><a class="footnoteCrossrefLink" href="#target_note_LCL463_324_1" title="Click to highlight in text"><sup class="lineRef">1</sup>et <span class="italic">Vahlen</span>: modo.</a></li><script type="text/javascript">document.getElementById('note_LCL463_324_1').style.display = "none";</script></ul></section></notes></section>