<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p><span class="br"></span><span class="lineNumber">17</span><span class="br"></span>A parte patris magis defensione opus esse dicebat Latro quam colore. Varius Geminus factum ipsum defendit: magnos viros fecisse ut libertinas uxores ducerent. <span class="italic">M. Cato,</span> inquit, <span class="italic">coloni sui filiam duxit uxorem.</span> “Sed ingenuam.” Respondeo: sed Cato; plus interest inter te et Catonem quam inter libertum
et colonum. Quam multa commoda haberet subiectus et obsequens maritus: <span class="italic">non petulantiam timebit, non verborum contumeliam, non paelicem, non repudium.</span> Filiam meam domi semper habebo; quam eo magis desidero quod adeo diu ab illa afui. Deinde factum liberti laudavit.</p>
<p><span class="br"></span><span class="lineNumber">18</span><span class="br"></span>Albucius et philosophatus est: dixit <span class="italic">neminem natura liberum esse, neminem servum; haec postea nomina singulis inposuisse Fortunam.</span> Denique, inquit, scis <span class="italic">et nos nuper servos fuisse.</span> Rettulit <span class="italic">Servium regem.</span></p>
<p>Silo Pompeius hoc colore usus dixit: exhaustum tyrannidis iniuriis patrimonium; non habuisse se dotem quam daret.</p>
<p>Argentarius voluit videri puella volente se fecisse. Visa est, inquit, indulgere illi; certe debuit.</p>
<p><span class="br"></span><span class="lineNumber">19</span><span class="br"></span>Gavius Sabinus hoc colore usus est, ut, in quantum posset, dignitatem suam destrueret et humilitatem confiteretur. Et ideo, inquit, facilius potuit non vitiari quia nemo in domum nostram oculos derigebat. Nec sciebam quid<a class="footnoteLink" href="#note_LCL464_138_1" id="target_note_LCL464_138_1"><sup>1</sup></a> facerem, cui conlocarem:<span class="innerMarginNote right">328M</span>
</p></section><notes><section class="footnotes"><ul><li class="note" id="note_LCL464_138_1"><a class="footnoteCrossrefLink" href="#target_note_LCL464_138_1" title="Click to highlight in text"><sup class="lineRef">1</sup>nec sciebam quid <span class="italic">conjectured by Müller after Gertz</span>: et fueram inquit.</a></li><script type="text/javascript">document.getElementById('note_LCL464_138_1').style.display = "none";</script></ul></section></notes></section>