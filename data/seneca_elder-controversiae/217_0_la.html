<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
</section>
<section class="div2">
<h2><span class="ac">Excerpta<span class="innerMarginNote right">230M</span></span></h2>
<h2><span class="ac">Controversiarum</span></h2>
<h2><span class="ac">Libri Quarti</span></h2>
<h3>I</h3>
<h3><span class="sc">Pater a Sepulchris a Luxurioso Raptus</span></h3>
<p>Amissis quidam tribus liberis cum adsideret sepulchro, a luxurioso adulescente in vicinos hortos abductus est et detonsus coactus convivio veste mutata interesse. Dimissus iniuriarum agit.</p>
<p>Numquam lacrimae supprimuntur imperio, immo etiam inritantur. Nulla flendi maior est causa quam flere non posse. Rapuit me qualem in convivium puderet venire, dimisit qualem redire ad sepulchrum puderet. Credo mirari aliquem quod in forum amissis modo liberis veniam: at ego iam in convivio fui. Quousque, inquit, flebis? Est quaedam in ipsis malis miserorum voluptas et omnis adversa fortuna habet in querellis levamentum. Ibi me flere prohibes



</p></section><notes></notes></section>