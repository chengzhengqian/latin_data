<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

negant, et nunc diligentiores fuerunt quia in te decepti
sunt. Non sum tantae scientiae quantae videor: magnis praeceptoribus opus est; ego abdicatus
studui. Quaeris quomodo te sanaverim? Non tibi medicus sed filius profui; desiderio laborabas;
gratum tibi erat quidquid meis manibus acceperas. Ut primum intravi, recreatus es: quid in te curandum esset adverti. Haec non eodem morbo laborat. Multa sunt dissimilia: sexus, aetas, animus. Nihil magis aegris prodest quam ab eo curari a quo volunt. Temerariis remediis graves morbi curantur, quibus uti non audeo in noverca.</p>
<p>Extra. Non oportet adulescentem quicquam novercae suscensere; alioqui odit et gaudet. Ferendus
est adulescens si se excusat, non est si ulciscitur.</p>
<p>Pars altera. Lugendum est, flendum est; in hoc me servasti? Hostis aliquando vulnus sanavit quod fecerat, ob hoc maxime, quia alius sanare non poterat.



</p></section><notes></notes></section>