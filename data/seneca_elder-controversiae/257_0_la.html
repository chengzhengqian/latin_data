<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

venit advocatus; non maioribus copiis bellum instruxit
quam iudicium. Iphicrate, conde gladium; iudicium est. Quid tibi cum gladio? certe bis victis arma ponenda sunt. Quae est ista contra rerum naturam permutatio, in bello nuptiae, in iudicio bellum?</p>
<p>Pars altera. Ego vim non feci; omnia enim legitima<span class="innerMarginNote right">261M</span> peracta sunt: accusator suo loco dixit, reus suo respondit; perfectum per omnes numeros suos iudicium
est. Cum iudices sententias ferrent, strinxi gladium ut occiderem me si damnatus essem. Iudices tulerunt palam absolutorias ut gratiam duci suo referrent. Nuptiarum causa utilitas rei publicae fuit. Miles pulsus saepius erat infelici proelio. Barbaros circa iudicium fuisse non propter officium armatos, sed propter morem suum. Quid potestis, inquit, queri? quod vobis obsidem adduxi?</p>
<h3>VI</h3>
<h3><span class="sc">Adultera Venefica</span></h3>
<p>Veneficii sit actio.</p>
<p>Quidam, cum haberet uxorem et ex ea filiam nubilem, indicavit uxori cui eam conlocaturus esset. Illa dixit: celerius morietur quam illi
</p></section><notes></notes></section>