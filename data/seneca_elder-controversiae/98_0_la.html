<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
</section>
<section class="div2">
<h2><span class="ac">Controversiarum<span class="innerMarginNote right">102M</span></span></h2>
<h2><span class="ac">Liber Secundus</span></h2>
<h3><span class="sc">Seneca Novato, Senecae, Melae filiis salutem.</span></h3>
<p><span class="br"></span><span class="lineNumber">1</span><span class="br"></span>Cum repeterem quos umquam bene declamantes audissem, occurrit mihi inter alios Fabianus philosophus,
qui adulescens admodum tantae opinionis in declamando quantae postea in disputando fuit. Exercebatur apud Arellium Fuscum, cuius genus dicendi imitatus plus deinde laboris impendit ut similitudinem
eius effugeret quam inpenderat ut exprimeret.
Erat explicatio Fusci Arelli splendida quidem sed operosa et implicata, cultus nimis adquisitus,
conpositio verborum mollior quam ut illam tam sanctis fortibusque praeceptis praeparans se<span class="innerMarginNote right">103M</span>
animus pati posset; summa inaequalitas orationis, quae modo exilis erat, modo nimia licentia vaga et effusa: principia, argumenta, narrationes aride dicebantur,
in descriptionibus extra legem omnibus verbis dummodo niterent permissa libertas; nihil
</p></section><notes></notes></section>