<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p><span class="br"></span><span class="lineNumber">13</span><span class="br"></span>Gallio dixit: Nondum mihi videbatur scire quid meruisset. Volui illam intellegere crimen suum.</p>
<p>Cestius hoc colore: <span class="italic">Contumaciter</span>, inquit, <span class="italic">rogavit</span>, <span class="italic">sic quomodo periit</span>, non vultu demisso, non summissioribus
verbis, nondum tamquam victa: <span class="italic">nihil agnovi Jiliae</span>, <span class="italic">nihil victae.</span> Primum quare <span class="italic">ad me non fratrem</span> suum <span class="italic">mittit? An etiamnunc fratri irascitur?</span></p> <p><span class="br"></span><span class="lineNumber">14</span><span class="br"></span>Argentarius ait: Nos ducem exoravimus, quorum liberi in diversis partibus fuerant; diximus: ignosce; nobis &lt;licebit&gt; severis<a class="footnoteLink" href="#note_LCL464_418_1" id="target_note_LCL464_418_1"><sup>1</sup></a> esse si licuerit esse securis. Quid peccavi quod filiam ex hostium castris venientem
non primo verbo recepi?<span class="innerMarginNote right">479M</span></p>
<p>Turrinus Clodius ait: Volui fratrem sorori dare beneficium: “eo durius loquar ut ille me pro sorore sua deprecetur.” Primum <span class="italic">quare me solum rogat</span>, <span class="italic">cum debeat duobus satis facere?</span></p>
<p>Silo Gavius dixit: volui illam mora torqueri: sine, inquam, et iterum et tertio roget: ne mitissimus
quidem victor statim ignovit.</p>
<p><span class="br"></span><span class="lineNumber">15</span><span class="br"></span>Labienus ait: Non sum statim exoratus, et si vixisset non essem fractus proximis precibus eius, ne tertio quidem rogatus aut quarto. “<span class="italic">At victor cito exoratus est.</span>” Noli mirari: <span class="italic">facilius est ignoscere bello quam parricidio.</span></p>
</section><notes><section class="footnotes"><ul><li class="note" id="note_LCL464_418_1"><a class="footnoteCrossrefLink" href="#target_note_LCL464_418_1" title="Click to highlight in text"><sup class="lineRef">1</sup>licebit severis <span class="italic">ed. after Müller</span>: eueris.</a></li><script type="text/javascript">document.getElementById('note_LCL464_418_1').style.display = "none";</script></ul></section></notes></section>