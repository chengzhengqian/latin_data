<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

mihi abdicationis est causa, populo rumoris, viro mortis. Legi iam uxorem quae, si peregrinatio inciderit, mecum peregrinari velit, quae, si viro aliquid acciderit, nubere alii nolit. Qui me abdicari audiunt, putant fratrem de me aliquid suspicatum.</p>
<p>Pars altera. Obiecisti mihi ultimum nefas et quod qui tantum suspicatus est noluit vivere. Inpulsu
tuo frater torsit ancillam, et, quia nihil repperit,
falsas suspiciones morte expiavit.</p>
<h3>IV</h3>
<h3><span class="sc">Homicida in Se</span></h3>
<p>Homicida insepultus abiciatur.</p>
<p>Quidam se occidit; petitur ut insepultus abiciatur.
Contradicitur.</p>
<p>Adferre sibi coactus est manus assiduis malis. Summam infelicitatum suarum in hoc removit, quod existimabat licere misero mori. Infelicissime adulescens,<span class="innerMarginNote right">364M</span> cum te prohiberi etiam sepultura video, mirari desino quod peristi. Tales inimicos habes ut etiam mortuum persequantur. Facilius miserum



</p></section><notes></notes></section>