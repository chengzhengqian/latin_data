<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

est quia damnata erat, repetenda est quia et incesta et damnata et deiecta est. <span class="italic">Dubitari potest quin usque eo deicienda sit donec efficiatur propter quod deiecta est? Patrocinium suum vocat pereundi infelicitatem. Quid tibi, inportuna mulier, precer nisi ut ne bis quidem deiecta pereas?</span> Veniet ad colendum Romani imperii pignus etiamsi non stupro, at certe carnificis manu incesta? “Invocavi” inquit “deos.” Statuta in illo saxo deos nominasti—et miraris si te iterum deici volunt? Si nihil aliud, loco incestarum stetisti.</p>
<p><span class="br"></span><span class="lineNumber">2</span><span class="br"></span><span class="sc">Cesti Pii</span> narratio. Quid agam? <span class="italic">exponam quando stuprum commiserit, cum quo,</span> quibus consciis? <span class="italic">Ista quia probavi damnata est.</span> Quid postea accessit quod illam virginem faceret? quod iacuit in carcere, quod ducta est ad saxum, quod inde proiecta? Ait se innocentem quia perire non potuit. Ita lex de sacerdote inpura<a class="footnoteLink" href="#note_LCL463_90_1" id="target_note_LCL463_90_1"><sup>1</sup></a> in iudicio quaeri voluit, de iudicibus
in supplicio? Ampliatur a iudicibus in poenam. Postulat ut, cum contra poenam causa tuta non fuerit, contra causam tuta poena sit. <span class="italic">Non putas legem</span>
</p></section><notes><section class="footnotes"><ul><li class="note" id="note_LCL463_90_1"><a class="footnoteCrossrefLink" href="#target_note_LCL463_90_1" title="Click to highlight in text"><sup class="lineRef">1</sup>sacerdote inpura <span class="italic">Bursian</span>: sacerdotum iure.</a></li><script type="text/javascript">document.getElementById('note_LCL463_90_1').style.display = "none";</script></ul></section></notes></section>