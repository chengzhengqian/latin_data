<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

cum illa non iniuria sed medicina fuerit? Nondum de propria sed de communi causa loquor. Si efficio ut qui<a class="footnoteLink" href="#note_LCL464_292_1" id="target_note_LCL464_292_1"><sup>1</sup></a> cecidit patrem possit absolvi, pro hoc animosius agarn, ut dignus sit supplicio nisi praemio fuerit.</p>
<p><span class="br"></span><span class="lineNumber">10</span><span class="br"></span>Si non quisquis patrem pulsavit puniri debet, &lt;an hic debeat&gt;.<a class="footnoteLink" href="#note_LCL464_292_2" id="target_note_LCL464_292_2"><sup>2</sup></a> Hanc quaestionem in partes plures divisit: an tutus sit qui tyranno iubente fecit. Cogitate
quam multa tyrannus exegerit. Pro publica innocentia est non licere hoc quoque tyrannis, ut nos faciant nocentes. <span class="italic">Hoc qui cogente tyranno fecit miserior fuit ipso vapulante.</span> Illa <span class="italic">non dicitur inpudica quae arcessita est a tyranno;</span> ille <span class="italic">non</span><a class="footnoteLink" href="#note_LCL464_292_3" id="target_note_LCL464_292_3"><sup>3</sup></a> <span class="italic">dicitur sacrilegus qui</span><span class="innerMarginNote right">408M</span>
<span class="italic">deorum inmortalium dona manibus suis tulit ad tyrannum</span>,
aut qui funestas tyranni imagines inter effigies
<span class="br"></span><span class="lineNumber">11</span><span class="br"></span>deorum immortalium consecravit. An tutus sit qui <span class="italic">patre iubente fecit. Non cecidit sed paruit.</span> Et illud dixit in narratione: stabat contumax fraterno vultu; intellexi non posse cogi a tyranno. An tutus sit qui pro patria fecit; an hic pro patria fecerit, id est: an illo iam tempore cogitationem tyrannicidi habuerit,





</p></section><notes><section class="footnotes"><ul><li class="note" id="note_LCL464_292_1"><a class="footnoteCrossrefLink" href="#target_note_LCL464_292_1" title="Click to highlight in text"><sup class="lineRef">1</sup>ut qui <span class="italic">ed. after Bursian:</span> si quis qui.</a></li><script type="text/javascript">document.getElementById('note_LCL464_292_1').style.display = "none";</script><li class="note" id="note_LCL464_292_2"><a class="footnoteCrossrefLink" href="#target_note_LCL464_292_2" title="Click to highlight in text"><sup class="lineRef">2</sup><span class="italic">Supplied by Konitzer.</span></a></li><script type="text/javascript">document.getElementById('note_LCL464_292_2').style.display = "none";</script><li class="note" id="note_LCL464_292_3"><a class="footnoteCrossrefLink" href="#target_note_LCL464_292_3" title="Click to highlight in text"><sup class="lineRef">3</sup>diciturâ€”ille non <span class="italic">reconstructed from E by the ed. after Bursian, Opitz: the words are omitted in the main MSS.</span></a></li><script type="text/javascript">document.getElementById('note_LCL464_292_3').style.display = "none";</script></ul></section></notes></section>