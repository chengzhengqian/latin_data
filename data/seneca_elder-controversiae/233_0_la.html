<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

illa ultio fuit, in his perfidia; denique illa iam desiit, hae perseverant. Non mea, inquit, sed aliena vis fuit. Aeque dignus est poena qui ipse vim adhibet et qui ab alio admota ad lucrum suum utitur. In hunc primum incidi et, dum timeo ne offenderem, secutus sum hoc exigentem. Non recepit me, sed inclusit. Nihil est venali misericordia turpius.</p>
<p>Pars altera. Nihil tibi opus est potestas: scis tibi illum parere, etiam cum cogi non potest. Quaslibet indicas operas, numquam tamen indices tam periculosas
quam indixisti. Habeo iudicia tua; bene de servo iudicasti: manu misisti; bene de liberto: proscriptus mihi potissimum te commisisti. Si noluissem patronum habere, potui. Unus ex proscriptis
fuisti qui tunc posses etiam rogari. Restitutio
tibi proscriptionem remisit, non quidquid in proscriptione gessisti rescidit.</p>
<p>Extra. Omnes invecti sunt in libertum. Varius Geminus et Otho Iunius egerunt lenius, ut patronus remissurus videretur operas si obtinuisset. Nam<span class="innerMarginNote right">242M</span> Otho dixit: Sine me iudicio meo videri remisisse;
faciam, remittam. Quid me sic times, tam-






</p></section><notes></notes></section>