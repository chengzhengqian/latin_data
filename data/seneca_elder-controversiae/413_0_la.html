<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">
<span class="italic">patri dignus parricidio visus es?</span> Cum descripsisset impium in fratrem, impium in patrem, adiecit: tyrannum quoque tunc cum amare deberes occidisti.</p>
<p><span class="br"></span><span class="lineNumber">14</span><span class="br"></span>Montanus partem accusatoris declamavit et hoc colore usus est: indulgentissimum fuisse in liberos patrem; nimiam eius pietatem tyranno notam fuisse; itaque illum, qui quaereret pudicis dolorem ex inpudicitia,
contumacibus ex servitute, piissimo patri tormentum quaesisse ex filiorum impietate; et induxit illum animose loquentem qui iussus est prior patrem caedere: “Quid si non cecidero?” inquit; “quid facturus es? Torquebis? occides? Plus est quod imperas quam quod minaris.” Certamen erat in uno homine utrum plus posset natura an tyrannus.
“Caede” inquit: “non caedo”; “verbera”:
“non ferio.” Haec fratre audiente. Et illud dixit: cum promitteret amicitiam tyrannus, magis praemium extimuit tyrannici imperi quam imperium.
Et cum descripsisset cicatrices pulsati patris et deformem adhuc faciem, dixit: ab utroque caesum putes.</p>
<p><span class="br"></span><span class="lineNumber">15</span><span class="br"></span>Montanus tamen aiebat nihil posse melius dici &lt;quam quod Marcellus Marcius dixit&gt;:<a class="footnoteLink" href="#note_LCL464_296_1" id="target_note_LCL464_296_1"><sup>1</sup></a> ex hac<span class="innerMarginNote right">410M</span>
parte tyrannus iubet, ex altera lex vetat: morieris
nisi<a class="footnoteLink" href="#note_LCL464_296_2" id="target_note_LCL464_296_2"><sup>2</sup></a> cecideris; morere ne caedas.</p>
<p>Cestius dixit: Tyrannus imperat ut patrem caedas: non est novum. Noluisti facere: laudaturum me


</p></section><notes><section class="footnotes"><ul><li class="note" id="note_LCL464_296_1"><a class="footnoteCrossrefLink" href="#target_note_LCL464_296_1" title="Click to highlight in text"><sup class="lineRef">1</sup><span class="italic">Supplied by Gertz</span> (<span class="italic">cf. 9.6.18</span>).</a></li><script type="text/javascript">document.getElementById('note_LCL464_296_1').style.display = "none";</script><li class="note" id="note_LCL464_296_2"><a class="footnoteCrossrefLink" href="#target_note_LCL464_296_2" title="Click to highlight in text"><sup class="lineRef">2</sup>nisi <span class="italic">Schenkl:</span> si.</a></li><script type="text/javascript">document.getElementById('note_LCL464_296_2').style.display = "none";</script></ul></section></notes></section>