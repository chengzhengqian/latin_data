<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

multis perdomiti contumeliis puerilem animum scholasticis deliciis languidum vero labore durarunt. Lepidus, vir egregius et qui declamatorio non studio . . .</p>
<h3>I<span class="innerMarginNote right">373 M</span></h3>
<h3><span class="sc">Cimon Ingratus Calliae</span></h3>
<p>Adulterum cum adultera qui deprenderit, dum utrumque corpus interficiat, sine fraude sit. Ingrati sit actio.</p>
<p>Miltiades, peculatus damnatus, in carcere alligatus decessit; Cimon, filius eius, ut eum sepeliret,
vicarium se pro corpore patris dedit. Callias dives sordide natus redemit eum a re publica et pecuniam solvit; filiam ei suam collocavit, quam ille deprensam in adulterio deprecante
patre occidit. Ingrati reus est.</p>
<p><span class="br"></span><span class="lineNumber">1</span><span class="br"></span><span class="sc">Albuci Sili.</span> Non movet me periculum meum: semper nos in malis nostris non fortunam sed causam spectavimus. Non dubito quin Callias redempturus fuerit Miltiaden si iam habuisset filiam nubilem.</p>
<p><span class="sc">Musae.</span> Alius aliud pati non potest. <span class="italic">Mihi adulterium
carcer est.</span></p>
</section><notes></notes></section>