<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

coma caput et defluente sanguine hunc ipsum inquinat locum in quo pro Popillio dixerat.</p>
<p><span class="sc">Buteonis.</span> Quanta est vis<a class="footnoteLink" href="#note_LCL464_60_1" id="target_note_LCL464_60_1"><sup>1</sup></a> eloquentiae! probavit ab eo non occisum patrem a quo occidi poterat etiam Cicero.</p>
<p><span class="sc">Marulli.</span> Si inimicus essem patronis, optarem ut reus absolveretur. Turpe iudico in ea civitate Ciceronem non defendi in qua defendi potuit etiam Popillius.</p>
<p><span class="br"></span><span class="lineNumber">8</span><span class="br"></span><span class="italic">Popillium pauci ex historicis tradiderunt interfectorem Ciceronis et hi quoque non parricidi reum a Cicerone defensum, sed in privato iudicio:</span> declamatoribus placuit parricidi reum fuisse. Sic autem eum accusant tamquam
defendi non possit, cum adeo possit absolvi ut ne accusari quidem potuerit.</p>
<p>Latroni non placebat illum sic accusari quomodo quidam accusaverunt: obicio tibi quod occidisti hominem, quod civem, quod senatorem, quod consularem,
quod Ciceronem, quod patronum tuum. Hac enim ratione non adgravari indignationem sed fatigari. Statim illo veniendum est ad quod properat auditor; nam in reliquis adeo bonam causam habet Popillius ut, detracto eo quod patronum occidit, nihil negoti habiturus sit; patrocinium eius est civilis belli<span class="innerMarginNote right">294M</span>
necessitas. Itaque nolo per illos reum gradus ducere quos potest tutus evadere. Licuit enim in bello et hominem et<a class="footnoteLink" href="#note_LCL464_60_2" id="target_note_LCL464_60_2"><sup>2</sup></a> civem et senatorem et consularem


</p></section><notes><section class="footnotes"><ul><li class="note" id="note_LCL464_60_1"><a class="footnoteCrossrefLink" href="#target_note_LCL464_60_1" title="Click to highlight in text"><sup class="lineRef">1</sup>quanta est vis <span class="italic">Gertz:</span> quanta(e) fuit.</a></li><script type="text/javascript">document.getElementById('note_LCL464_60_1').style.display = "none";</script><li class="note" id="note_LCL464_60_2"><a class="footnoteCrossrefLink" href="#target_note_LCL464_60_2" title="Click to highlight in text"><sup class="lineRef">2</sup>hominem et <span class="italic">Gertz:</span> cum <span class="italic">AB</span> (<span class="italic">om, V</span>).</a></li><script type="text/javascript">document.getElementById('note_LCL464_60_2').style.display = "none";</script></ul></section></notes></section>