<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

utique laudare vis nuptias, narra Lucretiam, de illius morte scribe antequam iurabis de tua. O te omni supplicio dignam cui quicquam sacerdotio felicius est! “Dulce est”: quam expressa vox, quam ex imis visceribus emissa non expertae tantum sed delectatae!
Incesta est etiam sine stupro quae cupit stuprum.</p>
<p>Pars altera. Unus illi versus obicitur, ne hic<span class="innerMarginNote right">265M</span> quidem totus. Non oportet, inquit, scribere carmen. Multum interest obiurges an punias. Incesti damnari
nulla potest nisi cuius violatum corpus est. Quid, tu putas poetas quae sentiunt scribere? Vixit modeste, castigate; non cultus in illa luxuriosior, non conversatio cum viris licentiosior; unum crimen eius vobis confiteor: ingenium habet. Quidni invideat Corneliae, quidni illi quae Catonem peperit, quidni sacerdotes parientibus?</p>
<p>Extra. Varius Geminus apud Caesarem dixit: Caesar, qui apud te audent dicere magnitudinem tuam ignorant, qui non audent humanitatem.</p>
</section><notes></notes></section>