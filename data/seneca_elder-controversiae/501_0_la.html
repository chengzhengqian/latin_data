<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

Τρωάδας μηδὲ Νιόβην. ἐπίθες τὸ πῦρ· οὔπω μοι τὸν Προμηθέα ἀπέδωκεν.</p>
<p>Triarius dixit: nondum dignum irato Iove gemuisti.</p>
<p>Haterius dixit sanius: nondum vultus ad fabulam convenit. Et illud: Parrhasi, ut omnia fiant ad exemplum, vivat qui tortus est.</p>
<p>Sed si vultis audire supra quod non possit procedere
insania, Licinius Nepos ait: si vultis digne punire Parrhasium, ipse se pingat.</p>
<p><span class="br"></span><span class="lineNumber">25</span><span class="br"></span>Non minus stulte Aemilianus quidam Graecus rhetor, quod genus stultorum amabilissimum est, ex arido fatuus dixit: ἀποκτείνατε Παρράσιον, μὴ θελήσας γράφειν ἐξ ὑμῶν ἀρχέτυπον εὕρῃ.</p>
<p>Pausanias dixit: διὰ σέ, Παρράσιε, δεῖ τοὺς ἐκπορευομένους τοῦ ναοῦ ἀφαγνίσασθαι.</p>
<p>Otho pater, cum pro Parrhasio diceret, in hoc colore derisus est: quia conciderat, inquit, per proditores
Olynthos, volui pingere iratum proditori suo Iovem.</p>
<p>Gargonius multo stultius quare Promethei Parrhasius
supplicium pinxisset: ego, inquit, ardente Olyntho non odissem ignium auctorem?</p>
<p><span class="br"></span><span class="lineNumber">26</span><span class="br"></span>Latronis illa celebris sententia est, quam Sparsus quoque subtractis quibusdam verbis dixit, in descriptione
tormentorum: “Parrhasi, morior”; “sic tene.” Hanc sententiam aiunt et Dioclen Carystium<span class="innerMarginNote right">505M</span>
</p></section><notes></notes></section>