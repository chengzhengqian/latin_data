<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

an cum avo nepotis nomine agi possit; non magis, inquit, quam cum patre fili nomine, non magis quam<span class="innerMarginNote right">417M</span>
cum matre. <span class="italic">Habet sua iura natura, et hoc inter avum patremque interest, quod avo suos servare licet, patri et occidere. Non potes</span>, inquit, sic <span class="italic">mecum agere tamquam
cum alieno</span>, ut dicas: “quid tibi cum illo? quis es tu?” cuius intestati filius tuus heres futurus est, quem dementem alligaturus est. Quaedam iura non lege sed natura nobis attributa. Nepotem suum avus peccantem aliquid et inter pueriles iocos petulantius
lascivientem feriet, nec iniuriarum quisquam cum illo aget.</p>
<p><span class="br"></span><span class="lineNumber">8</span><span class="br"></span>Et ultimam illam Gallio fecit, cum tractasset illa: “licet mihi ut prosim vim facere,” deinde: “huic profuit”: an avo ignoscendum sit cum pro nepote adfectu ablatus fecerit. Hoc loco tractavit quam indignum esset damnari illum ob hoc.</p>
<p>Latro duas ultumas quaestiones aliter posuit et plus conplexus est: etiamsi vim fecit, an tamen damnari
non possit si bono animo fecerit; &lt;deinde: an bono animo fecerit.&gt;<a class="footnoteLink" href="#note_LCL464_314_1" id="target_note_LCL464_314_1"><sup>1</sup></a> Ait enim et de animo fieri controversiam avo et dicere patrem: <span class="italic">non ut nepotem servaret fecit, sed ut infamaret uxorem</span> meam <span class="italic">tamquam venefcam, me</span> tamquam <span class="italic">veneficae emancipatum</span>, quoi male liberi sui committerentur.</p>
</section><notes><section class="footnotes"><ul><li class="note" id="note_LCL464_314_1"><a class="footnoteCrossrefLink" href="#target_note_LCL464_314_1" title="Click to highlight in text"><sup class="lineRef">1</sup><span class="italic">Supplied by Müller after Schultingh.</span></a></li><script type="text/javascript">document.getElementById('note_LCL464_314_1').style.display = "none";</script></ul></section></notes></section>