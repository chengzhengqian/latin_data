<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p><span class="br"></span><span class="lineNumber">3</span><span class="br"></span><span class="sc">Votieni Montani.</span> Mitte sis<a class="footnoteLink" href="#note_LCL464_310_1" id="target_note_LCL464_310_1"><sup>1</sup></a> praeconem; adice illi omnia insignia: “hic puer matrem perdidit, fratres amisit, novercam habet”: adfirmo tibi, non indicabit quisquis faverit. Erras et vehementer erras: <span class="italic">filios quos perdidisti non quaeris, quem quaeris non perdidisti.</span> Utra tandem iustior querella est? <span class="italic">pater ab avo unum repetit, avus duos a patre.</span></p>
<p><span class="sc">Vibi Rufi.</span> Raptor ille et inpotens, dum moriuntur nepotes mei, ad ianuam steti: <span class="italic">plus habeo quod avo quam quod reo timendum sit.</span></p>
<p><span class="br"></span><span class="lineNumber">4</span><span class="br"></span><span class="sc">Fulvi Sparsi.</span> Unus perit, alter perit: totiens fortunam accusas, numquam novercam. Facinus indignum! puer ad supplicium indiciva patris quaeritur.
<span class="italic">Ad aegrotantem nepotem veni, non sum admissus: haec vera vis fuit.</span></p>
<p><span class="sc">Argentari.</span> “Noverca<a class="footnoteLink" href="#note_LCL464_310_2" id="target_note_LCL464_310_2"><sup>2</sup></a> quos conscios habuit?” Nescio: domi non fui. Amissa filia volui aliquem<span class="innerMarginNote right">416M</span>
adoptare ex nepotibus, sed aiebam: Quid necesse est? Quotiens videre volam, in domum veniam, quotiens volam, domum abducam. Agamus tamquam
adfines: tres habes filios, dividamus; et vide quam non inprobam divisionem desiderem: ex




</p></section><notes><section class="footnotes"><ul><li class="note" id="note_LCL464_310_1"><a class="footnoteCrossrefLink" href="#target_note_LCL464_310_1" title="Click to highlight in text"><sup class="lineRef">1</sup>mitte sis <span class="italic">Gertz</span>: mittis.</a></li><script type="text/javascript">document.getElementById('note_LCL464_310_1').style.display = "none";</script><li class="note" id="note_LCL464_310_2"><a class="footnoteCrossrefLink" href="#target_note_LCL464_310_2" title="Click to highlight in text"><sup class="lineRef">2</sup>noverca <span class="italic">Thomas</span>: per.</a></li><script type="text/javascript">document.getElementById('note_LCL464_310_2').style.display = "none";</script></ul></section></notes></section>