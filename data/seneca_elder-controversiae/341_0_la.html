<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

Quid est quare tibi hostes pepercerint? et imperatoris nostri pater es et aurum habes et legatus non es. Si tibi dicam: “<span class="italic">expecta dum legati mittantur</span>; filius tibi publice remittetur,” <span class="italic">dices</span>: “paternus <span class="italic">adfectus non sustinet moram;</span> rapit me desiderium fili; <span class="italic">etiamsi redimere vivum non potero, saltem mortuum redimam; numquam tam durus hostis fuit ut paternis lacrimis non
<span class="br"></span><span class="lineNumber">8</span><span class="br"></span>flecteretur.</span>” Ut ignoscam tibi quod tam cito isti, obiciam quod tam cito redisti. Dic quid dixerit tibi: an nihil cum patre voluit loqui? “<span class="italic">Cavete proditionem.</span>” <span class="italic">Hoc dixit</span>: videte <span class="italic">ne quis</span> nocte <span class="italic">insciis custodibus exeat, ne quis ignorante re publica ad hostem perveniat, ne quis ex hostium castris gravis auro revertatur. Nihil deest indicio.</span> Si quid <span class="italic">de proditione</span> quaeritis, <span class="italic">imperator vobis dicet</span>; si quid <span class="italic">de proditore, legati.</span></p>
<p><span class="br"></span><span class="lineNumber">9</span><span class="br"></span>Pars altera. <span class="sc">Arelli Fusci.</span> Quantum est pretium
quo vendo ut filium pater spectem in cruce, filius patrem de cruce, tanti et imperatorem et parricidium vendidi? Gratulabantur omnes repulso magis quam designato nimis ambitiose. Nunc paenitet.
Et filium et patriam vendidit: tam exiguum auri <span class="innerMarginNote right">334M</span> accepit ut unus senex portare posset?</p>
</section><notes></notes></section>