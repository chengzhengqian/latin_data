<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

dicit, hoc non tantum ad parentes refert sed ad omnes quibus conversata est virgo; non enim adicit “e castis parentibus,” sed “e castis” cum dicit, vult illos a quibus venit virgo castos esse. Intellego, inquit, sub hoc verbo multa. “Castis” cum dicit, &lt;intellego castis&gt;<a class="footnoteLink" href="#note_LCL463_78_1" id="target_note_LCL463_78_1"><sup>1</sup></a> penatibus: tu ex incestis venis; intellego castis disciplinis: tu ex obscenissimis venis?. Quid enim didicisti? et quaecumque hoc loco dici poterant. Idem et in illa parte fecit “pura e puris.”</p>
<p><span class="br"></span><span class="lineNumber">16</span><span class="br"></span>Hispo Romanius accusatoria usus pugnacitate negavit puram esse, non ad animum<a class="footnoteLink" href="#note_LCL463_78_2" id="target_note_LCL463_78_2"><sup>2</sup></a> hoc referens sed ad corpus: tractavit impuram esse quae osculum impuris dederit, quae cibum cum impuris ceperit.<span class="innerMarginNote right">39M</span></p>
<p>Albucius figura divisit controversiam; dixit enim: <span class="italic">putemus tres sacerdotium petere: unam quae capta est, alteram quae prostitit, tertiam quae hominem occidit: omnibus nego;</span> et sic causam contra singulas egit.</p>
<p>Fuscus Arellius sic divisit: probabo indignam sacerdotio primum etiamsi pudica sit; deinde quia nescimus an pudica sit; novissime quia non sit pudica.</p>
<p><span class="br"></span><span class="lineNumber">17</span><span class="br"></span>Fuscus pro puella colorem hunc introduxit:


</p></section><notes><section class="footnotes"><ul><li class="note" id="note_LCL463_78_1"><a class="footnoteCrossrefLink" href="#target_note_LCL463_78_1" title="Click to highlight in text"><sup class="lineRef">1</sup><span class="italic">Supplied by Schultingh.</span></a></li><script type="text/javascript">document.getElementById('note_LCL463_78_1').style.display = "none";</script><li class="note" id="note_LCL463_78_2"><a class="footnoteCrossrefLink" href="#target_note_LCL463_78_2" title="Click to highlight in text"><sup class="lineRef">2</sup>animum <span class="italic">Thomas</span>: eam.</a></li><script type="text/javascript">document.getElementById('note_LCL463_78_2').style.display = "none";</script></ul></section></notes></section>