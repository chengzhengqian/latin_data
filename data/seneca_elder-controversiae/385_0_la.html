<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

convivio cogitat? “Hominem” inquit “occidi numquam
vidi.” Quid?<a class="footnoteLink" href="#note_LCL464_240_1" id="target_note_LCL464_240_1"><sup>1</sup></a> Flaminino praetore omnia alia vidisti?</p>
<p><span class="sc">Silonis Pompei.</span> Virum nobilissimum et tantis honoribus functum turpiter meretrix clementem fecisset: crudelem fecit. “Numquam vidi”; adice, si vis: “nec alio praetore videre potero.”</p>
<p><span class="br"></span><span class="lineNumber">6</span><span class="br"></span><span class="sc">Albuci Sili.</span> Si quis autem est, iudices, qui desideret ut praetoris referam crudelitatem, quot praeter hunc iugulaverit, quot innoxios damnaverit, quot carcere incluserit, huic ego me satis facturum esse polliceor: uno convivio cum sua praetura reum evolvam. Instituuntur ab isto in provincia epulae et magnifico apparatu exstruitur convivium; distinguuntur
argenteis poculis aurea. Quid multa, iudices?
convivii eius apparatum sensit provincia. Extrahitur quidam e carcere in convivium praetoris, cui stupenti misero meretrix arridet. Interim <span class="italic">virgae promuntur et victuma crudelitatis ante mensam ac deos trucidatur. Me miserum, imperi Romani terrore lusisti.</span>
<span class="br"></span><span class="lineNumber">7</span><span class="br"></span>O qui crudelitate omnis superasti tyrannos! soli tibi inter epulas voluptati est morientium gemitus:
hic ultimus apparatus cenae fuit. In eodem triclinio<span class="innerMarginNote right">385M</span>
video praetorem amatorem, scortum avidum caedis; et<a class="footnoteLink" href="#note_LCL464_240_2" id="target_note_LCL464_240_2"><sup>2</sup></a> meretrix praetori, praetor provinciae imperat.<a class="footnoteLink" href="#note_LCL464_240_3" id="target_note_LCL464_240_3"><sup>3</sup></a> Constituitur catenatus, qui, cum languentis
praetoris istius aspexit oculos, existimans ipsum praetoris beneficio dimitti, gratias isti agens



</p></section><notes><section class="footnotes"><ul><li class="note" id="note_LCL464_240_1"><a class="footnoteCrossrefLink" href="#target_note_LCL464_240_1" title="Click to highlight in text"><sup class="lineRef">1</sup>quid <span class="italic">ed.:</span> alio quid <span class="italic">AB:</span> alio quem <span class="italic">V.</span></a></li><script type="text/javascript">document.getElementById('note_LCL464_240_1').style.display = "none";</script><li class="note" id="note_LCL464_240_2"><a class="footnoteCrossrefLink" href="#target_note_LCL464_240_2" title="Click to highlight in text"><sup class="lineRef">2</sup>scortum avidum caedis; et <span class="italic">Brzoska:</span> scorta c(a)edis set (<span class="italic">or sed</span>) <span class="italic">BV:</span> scorta uidisset <span class="italic">A. The text is very doubtful.</span></a></li><script type="text/javascript">document.getElementById('note_LCL464_240_2').style.display = "none";</script><li class="note" id="note_LCL464_240_3"><a class="footnoteCrossrefLink" href="#target_note_LCL464_240_3" title="Click to highlight in text"><sup class="lineRef">3</sup>imperat <span class="italic">Bursian:</span> imperato <span class="italic">AB:</span> imperat in conuiuio <span class="italic">V.</span></a></li><script type="text/javascript">document.getElementById('note_LCL464_240_3').style.display = "none";</script></ul></section></notes></section>