<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

poterit; quisquis est, non ipse bonum exitum faciet, non quisquam suorum; etsi nemo fuerit accusator, ipse narrabit.” Concita processit, velut diis ipsis persequentibus; “feci” inquit. Supplicium de ea vel nunc exigamus homines de qua dii olim exigere coeperunt. Violatorum numinum maiestate conpulsa
est ut mori et vellet et deberet et non posset.<span class="innerMarginNote right">361M</span> Incisus est laqueus. Ita putabas te, sacrilega, secreto mori posse? Omnia fecit ut taceret quae ne confiteretur etiam mori voluit. Si crimen quaeritis, factum est sacrilegium, si sacrilegum, fatetur.
Facti quaeritis causam? Si priusquam amitteret
liberos, avara &lt;fuit&gt;; si postquam amisit, irata.</p>
<h3>II</h3>
<h3><span class="sc">Phidias Amissis Manibus</span></h3>
<p>Sacrilego manus praecidantur.</p>
<p>Elii ab Atheniensibus Phidian acceperunt ut his Iovem Olympium faceret, pacto interposito ut aut Phidian aut centum talenta redderent. Perfecto Iove Elii Phidian aurum rapuisse dixerunt et manus tamquam sacrilego praeciderunt,


</p></section><notes></notes></section>