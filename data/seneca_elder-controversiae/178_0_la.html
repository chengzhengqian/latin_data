<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

remedio fuerit? aetas: illa quae faciebam iam putabam
me non decere.”</p>
<p><span class="br"></span><span class="lineNumber">8</span><span class="br"></span>Hunc sensum ipse Cestius sano genere dixit; Flavum Alfium, auditorem suum, qui eandem rem lascivius dixerat, obiurgavit. Flavus hoc modo dixit: cum desidiae se eripuisset,<a class="footnoteLink" href="#note_LCL463_356_1" id="target_note_LCL463_356_1"><sup>1</sup></a> paulatim se ad frugalitatem
redisse et odio se vitiorum captum.<a class="footnoteLink" href="#note_LCL463_356_2" id="target_note_LCL463_356_2"><sup>2</sup></a> “Hoc fuit” inquit “quare desinerem: sentiebam” inquit “me senem fieri.” Cestius hoc aiebat dulcius quidem &lt;esse&gt;,<a class="footnoteLink" href="#note_LCL463_356_3" id="target_note_LCL463_356_3"><sup>3</sup></a> sed corrumpi ultimam<a class="footnoteLink" href="#note_LCL463_356_4" id="target_note_LCL463_356_4"><sup>4</sup></a> sententiam. “Incredibile est,” inquit “cum iuvenis sit, sensisse illum se senem fieri, et nolim videri tam diu luxuriatum
donec sentiret senem se fieri.”</p>
<p><span class="br"></span><span class="lineNumber">9</span><span class="br"></span>Fuscus Arellius dixit: Non accusaturus patrem sed me defensurus sum, ne aliena luxuria male audiam. Hoc consilium luxuriante filio honestum emendato &lt;est&gt;<a class="footnoteLink" href="#note_LCL463_356_5" id="target_note_LCL463_356_5"><sup>5</sup></a> supervacuum. In narratione hunc colorem habuit: subito furore conlapsam patri mentem. Meretricem vidi pendentem collo senis et parasitorum
circumfusum patri gregem, turpes cum rivalibus<span class="innerMarginNote right">182M</span> rixas et ebrietati nocturnae additum diem. Putavi initio et ego consilium esse, non morbum: desii luxuriari; desinet, inquam, si propter me coepit. Permanet in iuvenalibus vitiis et turpius luxuriosus et





</p></section><notes><section class="footnotes"><ul><li class="note" id="note_LCL463_356_1"><a class="footnoteCrossrefLink" href="#target_note_LCL463_356_1" title="Click to highlight in text"><sup class="lineRef">1</sup>desidiae se eripuisset <span class="italic">Kiessling</span>: desiderio scripsisse.</a></li><script type="text/javascript">document.getElementById('note_LCL463_356_1').style.display = "none";</script><li class="note" id="note_LCL463_356_2"><a class="footnoteCrossrefLink" href="#target_note_LCL463_356_2" title="Click to highlight in text"><sup class="lineRef">2</sup>se vitiorum captum <span class="italic">Müller</span>: sibi uitiosum factum.</a></li><script type="text/javascript">document.getElementById('note_LCL463_356_2').style.display = "none";</script><li class="note" id="note_LCL463_356_3"><a class="footnoteCrossrefLink" href="#target_note_LCL463_356_3" title="Click to highlight in text"><sup class="lineRef">3</sup><span class="italic">Supplied by C. F. W. Müller.</span></a></li><script type="text/javascript">document.getElementById('note_LCL463_356_3').style.display = "none";</script><li class="note" id="note_LCL463_356_4"><a class="footnoteCrossrefLink" href="#target_note_LCL463_356_4" title="Click to highlight in text"><sup class="lineRef">4</sup>corrumpi ultimam <span class="italic">Madvig, C. F. W. Muller</span>: corrupit et unam.</a></li><script type="text/javascript">document.getElementById('note_LCL463_356_4').style.display = "none";</script><li class="note" id="note_LCL463_356_5"><a class="footnoteCrossrefLink" href="#target_note_LCL463_356_5" title="Click to highlight in text"><sup class="lineRef">5</sup><span class="italic">Supplied by Kiessling.</span></a></li><script type="text/javascript">document.getElementById('note_LCL463_356_5').style.display = "none";</script></ul></section></notes></section>