<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">
<span class="italic">abdicatum et inimicum.</span> Ecce oppresserit mors egentem:
quid facturus es? pluris tibi frater efferendus quam alendus est. Quisquis rogatus est, ait: “quid porro? tam locuples frater alere non potest?” Miserrimus senex divitiis tuis etiam blandimentum
<span class="br"></span><span class="lineNumber">2</span><span class="br"></span>in stipem perdidit. “<span class="italic">Ipse” inquit “me ali vetuit.” Imitationem alienae culpae innocentiam vocas?</span> Ne eo quidem aestimas quanta ista crudelitas sit, quod, si quis fratrem non alit, ne a filio quidem alendus est? Quid adoptionem iactas? tunc ad te veni cum haberem
divitem patrem. Parcius, quaeso, patres: praesentes habemus deos. Scis tuto te facere: etiamsi abdicaveris, alam. Fatendum est crimen meum: tardius miseritus sum; itaque do poenas:
<span class="br"></span><span class="lineNumber">3</span><span class="br"></span>egeo. Parentibus meis, cum in cetera odium sit. tantum in meam notam convenit. O felix spectaculum
si vos in gratiam possum reducere: faciamque
hoc, vultus quoque vestri hortantur. Surgite patres, adeste iudices: alter mihi ex parentibus servatus, alter servandus est. Porrigite mutuas<span class="innerMarginNote right">17M</span>
in gratiam manus; me foederi medium pignus addite: inter contendentes duos medius elidor. Ergo fame morientem videbo per cuius cineres iuraturus sum? <span class="italic">Omnis instabilis et. incerta felicitas est: quis crederet iacentem supra crepidinem Marium aut fuisse consulem


</span></p></section><notes></notes></section>