<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p><span class="br"></span><span class="lineNumber">10</span><span class="br"></span>In hac controversia, etiamsi coniecturalis est et habet quasi certum tritumque iter, fuit tamen aliqua inter declamantis dissensio. <span class="italic">Latro</span> semper contrahebat
et quidquid poterat tuto relinquere praeteriebat.
Itaque et quaestionum numerum minuebat et locos numquam attrahebat; illos quoque quos occupaverat
non diu dicebat sed valenter. Hoc erat itaque praeceptum eius, quaedam declamatorem tamquam praetorem facere debere minuendae litis causa. Quod in hac controversia fecit; <span class="italic">non</span> enim <span class="italic">curavit dicere nullam factam esse proditionem, sed se proditorem non esse.</span> Et <span class="italic">suspectus, inquit, iudici est qui plus quam se defendit,</span> et nolo, inquit, cum fili voce pugnare,
ut imperatorem et filium mentitum dicam, praesertim cum odium adversus filium obiciatur patri.</p>
<p>Albucius in duas partes declamationem divisit: primum negavit ullam esse proditionem, deinde: ut esset, ad se non pertinere.</p>
<p><span class="br"></span><span class="lineNumber">11</span><span class="br"></span>Colorem contra patrem Silo Pompeius hunc introduxit: odio illum rei publicae a qua repulsus erat fecisse, et odio ipsius fili, quem oderat et quia competierat et quia vicerat.</p>
<p>Varius Geminus dixit statim petisse patrem hoc proposito imperium, ut proderet, hominem avarum et lucro inhiantem, et, quia noti mores eius erant, victum ab eo competitore a quo vinci fas non erat
</p></section><notes></notes></section>