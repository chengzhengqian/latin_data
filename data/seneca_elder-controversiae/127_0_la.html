<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

meam novi, [peritura est]<a class="footnoteLink" href="#note_LCL463_254_1" id="target_note_LCL463_254_1"><sup>1</sup></a> si quid genero meo acciderit
filia mea moritura est; adiciam quod sit indignum: si quid filiae meae acciderit, vir eius victurus
est. Vide qua te lege constrinxeris: si parueris &lt;non vives, si non parueris&gt;<a class="footnoteLink" href="#note_LCL463_254_2" id="target_note_LCL463_254_2"><sup>2</sup></a> vives.</p>
<p><span class="sc">Blandi</span>. O condicionem aequam! alteri vitam debet, alteri devovet.</p>
<p><span class="sc">Papiri Fabiani.</span> <span class="italic">“Non possum” inquit “relinquere virum.” Quicquam non potes quae mori potes? Paene qui falsae mortis nuntium miserat verae recepit.</span> Vir, dum nimis amat uxorem, paene causa periculi fuit; uxor, dum nimis amat virum, paene causa luctus fuit; pater, dum nimis amat filiam, abdicat. Servate, &lt;di&gt;,<a class="footnoteLink" href="#note_LCL463_254_3" id="target_note_LCL463_254_3"><sup>3</sup></a> totam domum amore mutuo laborantem. “Moriar” inquit: hoc patri minaris, viro promittis. <span class="italic">Potes sine viro pati; peregrinationem eius tulisti.</span> Facilius
potest carere eo cui spiritum debet quam eo cui inpendit.</p>
<p><span class="br"></span><span class="lineNumber">5</span><span class="br"></span>Et haec controversia non eget divisione; nam praeter illam quaestionem, an pater abdicare possit<span class="innerMarginNote right">132M</span>
propter matrimonium, reliqua, cum ad aequitatem pertineant, tractationis sunt. Optimarn tamen quaestionem coniecturalem Latro [fecit]<a class="footnoteLink" href="#note_LCL463_254_4" id="target_note_LCL463_254_4"><sup>4</sup></a> proposuit illam: an, etiamsi non malo adversus uxorem animo




</p></section><notes><section class="footnotes"><ul><li class="note" id="note_LCL463_254_1"><a class="footnoteCrossrefLink" href="#target_note_LCL463_254_1" title="Click to highlight in text"><sup class="lineRef">1</sup><span class="italic">Deleted by Thomas.</span></a></li><script type="text/javascript">document.getElementById('note_LCL463_254_1').style.display = "none";</script><li class="note" id="note_LCL463_254_2"><a class="footnoteCrossrefLink" href="#target_note_LCL463_254_2" title="Click to highlight in text"><sup class="lineRef">2</sup><span class="italic">Supplied by Faber.</span></a></li><script type="text/javascript">document.getElementById('note_LCL463_254_2').style.display = "none";</script><li class="note" id="note_LCL463_254_3"><a class="footnoteCrossrefLink" href="#target_note_LCL463_254_3" title="Click to highlight in text"><sup class="lineRef">3</sup><span class="italic">Supplied by Schultingh.</span></a></li><script type="text/javascript">document.getElementById('note_LCL463_254_3').style.display = "none";</script><li class="note" id="note_LCL463_254_4"><a class="footnoteCrossrefLink" href="#target_note_LCL463_254_4" title="Click to highlight in text"><sup class="lineRef">4</sup><span class="italic">Deleted by Thomas.</span></a></li><script type="text/javascript">document.getElementById('note_LCL463_254_4').style.display = "none";</script></ul></section></notes></section>