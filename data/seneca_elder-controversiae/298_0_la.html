<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

dixi: “Cicero me defendit”; respondit: “Scio; me accusavit. I ergo, ut sciat plus sibi Antoni accusationem nocuisse quam Popilli defensionem<span class="innerMarginNote right">296M</span>
profuisse.”</p>
<p><span class="br"></span><span class="lineNumber">12</span><span class="br"></span>Buteo hoc colore: “vocetur, inquit, ille Ciceronianus [ille]<a class="footnoteLink" href="#note_LCL464_66_1" id="target_note_LCL464_66_1"><sup>1</sup></a>
cliens, amicus; excogitavi quomodo Cicero sua periret manu.”</p>
<p>Cestius hoc colore: Durissima, inquit, mihi militia in Antoni castris fuit ob hoc ipsum, quod Ciceronis eram cliens; difficillimae mihi expeditiones mandabantur.
Tunc quoque vocatus sum quasi ad poenam: “i,” inquit “occide Ciceronem; nec credam, inquit, nisi attuleris caput”; magisque admiratus est potentiam suam quod Ciceronem Popillio non licebat &lt;non&gt; occidere.</p>
<p>Fuscus Arellius hoc colore usus est: Antoni se partem secutum ut, si quid posset, Ciceroni prodesset; facta proscriptione ad genua se Antoni procidisse, deprecatum esse pro Cicerone; offensum Antonium dixisse: “eo magis occide quem mori non vis.” Hic color displicebat Passieno, quia †ad testem ducit†;<a class="footnoteLink" href="#note_LCL464_66_2" id="target_note_LCL464_66_2"><sup>2</sup></a> nam, si hoc fecit Popillius, non tantum quod defendat non habet sed habet quod glorietur.</p>
<p><span class="br"></span><span class="lineNumber">13</span><span class="br"></span>Hispo Romanius vehementi colore usus est et duro; patronum enim dedit Popillio et dixit aliter se causam acturum Popilli, aliter Antoni; pro Popillio dicturum: occidere nolui, coactus sum; pro Antonio dicturum: occidi Ciceronem oportuit. Et dixit locum, aliter


</p></section><notes><section class="footnotes"><ul><li class="note" id="note_LCL464_66_1"><a class="footnoteCrossrefLink" href="#target_note_LCL464_66_1" title="Click to highlight in text"><sup class="lineRef">1</sup><span class="italic">Deleted by Müller.</span></a></li><script type="text/javascript">document.getElementById('note_LCL464_66_1').style.display = "none";</script><li class="note" id="note_LCL464_66_2"><a class="footnoteCrossrefLink" href="#target_note_LCL464_66_2" title="Click to highlight in text"><sup class="lineRef">2</sup><span class="italic">No convincing emendation of these words has been suggested.</span></a></li><script type="text/javascript">document.getElementById('note_LCL464_66_2').style.display = "none";</script></ul></section></notes></section>