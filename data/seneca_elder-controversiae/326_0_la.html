<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p><span class="sc">Blandi.</span>Fecit etiam servo iniuriam, cui detraxit abstinentiae gloriam. Nuptiis suis manu missus est. <span class="innerMarginNote right">320M</span> O matrimonium omni adulterio turpius!</p>
<p><span class="br"></span><span class="lineNumber">4</span><span class="br"></span><span class="sc">Iuli Bassi.</span> Liberata re publica quod me tristem vidistis, nolite mirari: nobis etiamnunc vivit tyrannus. <span class="italic">Virginitatem, quam sub tyranno servaverat, perdidit sub patre.</span> Dic, furcifer: cui sororem meam virginem
servasti? Dic, si placet: “mihi.” Non vitiavit, inquit, cum liceret illi. <span class="italic">Itane</span> iste <span class="italic">nuptiis dignus est quia indignus est cruce?</span> &lt;Vel servus&gt;<a class="footnoteLink" href="#note_LCL464_122_1" id="target_note_LCL464_122_1"><sup>1</sup></a> ex cella sua in dominae migrabit cubiculum, vel domina ex cubiculo suo migrabit in cellam.</p>
<p><span class="br"></span><span class="lineNumber">5</span><span class="br"></span><span class="sc">Corneli Hispani.</span> <span class="italic">Melioris condicionis sunt vitiatae quam virgo: illis tamen mutare nuptias contigit.</span> Quare, tyrannicida, praemium accepisti? etiamnunc aliqua ex edicto tyranni nupta est. Qui edictum tyranni fugerat redit cum edicto. Dementia hoc patris factum est, ut tyrannum accusare non posset. Quid? ille, inquit, filiam meam virginem alteri servavit?
Nunc maritus est qui sub tyranno quoque nihil amplius potuit quam raptor esse. Is qui dotalis destinatus erat custos relictus est. Propositum est edictum quod ne ferremus fugimus. Nihil per totum publicae servitutis spatium indignius visum est, nihil dis hominibusque minus ferendum. Itaque tyrannus

</p></section><notes><section class="footnotes"><ul><li class="note" id="note_LCL464_122_1"><a class="footnoteCrossrefLink" href="#target_note_LCL464_122_1" title="Click to highlight in text"><sup class="lineRef">1</sup><span class="italic">Supplied by C. F. W. Müller.</span></a></li><script type="text/javascript">document.getElementById('note_LCL464_122_1').style.display = "none";</script></ul></section></notes></section>