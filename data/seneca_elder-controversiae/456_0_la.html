<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

non debet quem distulit, et accusare propter hoc ipsum non debet, quia distulit.</p>
<p><span class="br"></span><span class="lineNumber">11</span><span class="br"></span>Albucius nihil dixit in divitem; hoc colore declamavit:
Committit, inquit, iniuriam si quem non postulavit accusat. <span class="italic">Quare, inquit, sequeris me? Ut aliquando mei miserearis, ut desinas afflictam domum persequi</span>, ut scias me in hoc habitu accusare non posse, ut concupiscas gloriam vindicatae mortis. Tu solus potes, si voles, invenire quis occiderit, tu accusare. “At me quidam propter hoc suspectum habent.” Potes discutere istam suspicionem: quaere quis fecerit. “<span class="italic">Ut scias</span>” inquit “<span class="italic">te invidiam mihi facere, cum dixissem: accusa me, non negasti</span> te accusaturum, <span class="italic">sed respondisti: accusabo, cum potero.”</span> Ignosce mihi, non magis quemquam adhuc accusare possum quam absolvere: quaero quis fecerit. Haec levia argumenta sunt, vana sunt quae alios tangunt; <span class="italic">quod inimicus es, quod ille inspoliatus inventus est, non est quare accusem, est quare suspicer.</span></p>
<p><span class="br"></span><span class="lineNumber">12</span><span class="br"></span>Rufus Vibius hoc pro colore posuit: sordidatus sum, lugeo; sequor te ut tutior sim; timeo nescio quem illum qui patrem meum occidit; scio me quamdiu
tecum fuero perire non posse.</p>
<p>Dum hunc colorem sequitur Murredius, ineptissime dixit: Quare te sequor? pater meus quia solus inambulabat
occisus est.</p>
<p>Moschi color non placebat Gallioni: sequor, inquit,
ut inveniam quis fecerit; hoc mecum cogito:


</p></section><notes></notes></section>