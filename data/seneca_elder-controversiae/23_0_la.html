<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

vis,” et sua figura dixit omnia propter quae velle deberet. “Quare ergo abdicas? puto, indignaris praereptum tibi officium.”</p>
<p><span class="br"></span><span class="lineNumber">16</span><span class="br"></span>Latro colorem simplicem pro adulescente &lt;introduxit&gt;:<a class="footnoteLink" href="#note_LCL463_46_1" id="target_note_LCL463_46_1"><sup>1</sup></a> habere non quo excuset, sed quo glorietur. Non potui, inquit, sustinere illud durum spectaculum. Offensam mihi putas tantum excidisse? mens excidit,
non animus mihi constitit, non in ministerium sustinendi corporis suffecerunt pedes, oculi subita caligine obtorpuerunt: alioqui ego, si tunc meae mentis fuissem, expectassem dum rogarer?</p>
<p>Fuscus illum colorem introduxit, quo frequenter uti solebat, religionis: movit, inquit, me natura, movit pietas, movit humanorum casuum tam manifesto approbata exemplo varietas. Stare ante oculos Fortuna videbatur et dicere talia: esuriunt<a class="footnoteLink" href="#note_LCL463_46_2" id="target_note_LCL463_46_2"><sup>2</sup></a> qui suos non alunt.</p>
<p><span class="br"></span><span class="lineNumber">17</span><span class="br"></span>Albucius hoc colore: accessit, inquit, ad me pater,<span class="innerMarginNote right">25M</span>
nec summissis verbis locutus est; non rogavit, sciit<a class="footnoteLink" href="#note_LCL463_46_3" id="target_note_LCL463_46_3"><sup>3</sup></a> quomodo agendum esset cum filio: alere me iussit; recitavit legem, quam ego semper scriptam etiam patruo putavi. Et deinde dixit: praestiti non quantum patri praestare debui, sed quantum vetanti subripere potui.</p>
</section><notes><section class="footnotes"><ul><li class="note" id="note_LCL463_46_1"><a class="footnoteCrossrefLink" href="#target_note_LCL463_46_1" title="Click to highlight in text"><sup class="lineRef">1</sup><span class="italic">Supplied by Gertz</span> (<span class="italic">before</span> pro).</a></li><script type="text/javascript">document.getElementById('note_LCL463_46_1').style.display = "none";</script><li class="note" id="note_LCL463_46_2"><a class="footnoteCrossrefLink" href="#target_note_LCL463_46_2" title="Click to highlight in text"><sup class="lineRef">2</sup>esuriunt <span class="italic">Müller</span>: hae (hi <span class="italic">V</span>) sunt.</a></li><script type="text/javascript">document.getElementById('note_LCL463_46_2').style.display = "none";</script><li class="note" id="note_LCL463_46_3"><a class="footnoteCrossrefLink" href="#target_note_LCL463_46_3" title="Click to highlight in text"><sup class="lineRef">3</sup>sciit <span class="italic">Bursian</span>: siet <span class="italic">AB</span>: sed <span class="italic">V.</span></a></li><script type="text/javascript">document.getElementById('note_LCL463_46_3').style.display = "none";</script></ul></section></notes></section>