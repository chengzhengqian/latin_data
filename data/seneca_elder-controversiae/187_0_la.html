<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

contrahitur quo vestis cruentetur. Infelices ancillarum
greges laborant ut adultera tenui veste perspicua
sit et nihil in corpore uxoris suae plus maritus quam quilibet alienus peregrinusque cognoverit. Futuram eius aestimabo pudicitiam;<a class="footnoteLink" href="#note_LCL463_374_1" id="target_note_LCL463_374_1"><sup>1</sup></a> interim, quod negat, conperi<a class="footnoteLink" href="#note_LCL463_374_2" id="target_note_LCL463_374_2"><sup>2</sup></a> inpudicam. Omnes te inpudicam locuntur, pudicam tantum et unus et peregrinus, qui plus laudator quam accusator nocet. Uxorem meam<span class="innerMarginNote right">203M</span> nusquam pudicam audivi nisi in adulteri elogio. Deice in terram oculos et aures externorum vocibus claude: sibi quisque pro te neget. Pudicam ille dixit, ego inpudicam: puto, plus credetis civi quam peregrino, marito quam adultero. Ipsum elogium scripsit corruptoris animo. Quia pudicam, inquit, conperi: quod nulli praeter me contigit.</p>
<p>Pars altera. Formosa est: hoc natura peccavit. Sine viro fuit: hoc maritus peccavit. Appellata est: hoc alius peccavit. Negavit: hoc pudice. Heres relicta est: hoc feliciter. Hereditatem adiit: hoc consulte fecit.</p>
</section><notes><section class="footnotes"><ul><li class="note" id="note_LCL463_374_1"><a class="footnoteCrossrefLink" href="#target_note_LCL463_374_1" title="Click to highlight in text"><sup class="lineRef">1</sup>futuram eius—pudicitiam <span class="italic">Kiessling</span>: futura etus—iuditia.</a></li><script type="text/javascript">document.getElementById('note_LCL463_374_1').style.display = "none";</script><li class="note" id="note_LCL463_374_2"><a class="footnoteCrossrefLink" href="#target_note_LCL463_374_2" title="Click to highlight in text"><sup class="lineRef">2</sup>negat conperi <span class="italic">Müller, after Gertz</span>: rogat conperit.</a></li><script type="text/javascript">document.getElementById('note_LCL463_374_2').style.display = "none";</script></ul></section></notes></section>