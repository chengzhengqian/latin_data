<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">
<span class="br"></span><span class="lineNumber">8</span><span class="br"></span>qui tantum mecum litigaverat?” Civitates plerumque finitimae inter repentinam discordiam bello tument: inter civilia certamina tantum in ultionem satis est quantum quisque ad male dicendum occupavit.
Macerio qua violentia in absentiam Metelli strepit! M. Cato Pulchro obiciente furtorum crimina audivit. Quae maior indignitas illius saeculi esse potuit quam aut Pulcher accusator aut reus Cato! In Cn. Pompeium terra marique victorem fuit qui carmen conponeret, uno, ut ait, digito caput scalpentem;
fuit aliquis qui licentia carminis tres auratos currus contemneret. M. Bruti †sacratissimi†<a class="footnoteLink" href="#note_LCL464_378_1" id="target_note_LCL464_378_1"><sup>1</sup></a>
eum eloquentia lacerat, cum quidem eius civili sanguine non inquinatas solum manus sed infectas
ait; atque ille tamen, cum tres consulatus ac tres triumphos scinderet, adeo non timuit ne esset reus ut etiam disertus esse curaverit. Solus hic est in nostra civitate innocentior Catone, nobilior Metello, Pompeio fortior.</p>
<p><span class="br"></span><span class="lineNumber">9</span><span class="br"></span>Latro sic divisit: an in re iniuria sit. Nulla,<span class="innerMarginNote right">462M</span>
inquit, iniuria est &lt;si&gt;<a class="footnoteLink" href="#note_LCL464_378_2" id="target_note_LCL464_378_2"><sup>2</sup></a> sordidatus sum: quam multi faciunt! Omnia iniuriae genera &lt;lege&gt;<a class="footnoteLink" href="#note_LCL464_378_3" id="target_note_LCL464_378_3"><sup>3</sup></a>
</p></section><notes><section class="footnotes"><ul><li class="note" id="note_LCL464_378_1"><a class="footnoteCrossrefLink" href="#target_note_LCL464_378_1" title="Click to highlight in text"><sup class="lineRef">1</sup><span class="italic">I have translated Muller’s</span> sceleratissimi &lt;calumniatoris&gt;.</a></li><script type="text/javascript">document.getElementById('note_LCL464_378_1').style.display = "none";</script><li class="note" id="note_LCL464_378_2"><a class="footnoteCrossrefLink" href="#target_note_LCL464_378_2" title="Click to highlight in text"><sup class="lineRef">2</sup><span class="italic">Supplied by Gertz.</span></a></li><script type="text/javascript">document.getElementById('note_LCL464_378_2').style.display = "none";</script><li class="note" id="note_LCL464_378_3"><a class="footnoteCrossrefLink" href="#target_note_LCL464_378_3" title="Click to highlight in text"><sup class="lineRef">3</sup><span class="italic">Supplied by Bursian.</span></a></li><script type="text/javascript">document.getElementById('note_LCL464_378_3').style.display = "none";</script></ul></section></notes></section>