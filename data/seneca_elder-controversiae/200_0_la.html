<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

si tamquam impium, suos redemit. Non potest eripi<span class="innerMarginNote right">215M</span> filio quod accepit a lege. Quomodo enim potest pater eripere quod non potest non dare?</p>
<p>Pars altera. Per alterum mihi necesse est abdicare quem nolo. Hoc uno alter alteri placet, quod uterque patri displicet. Utamur medicina qua cogimur: quod in vulneribus fieri periculosis solet, ut malum cum ipso corpore exsecetur. Adoptare permittitis adulescenti, quem lex in patrimonio dividendo experitur? Lex te ad ministerium patrimonii admisit,
non in dominium. Est aliqua aetas a qua aliquis filius esse desinat? Ne tricenario quidem adoptare filio licet; neque enim quisquam alium potest in manum suam recipere qui ipse in aliena manu est. Quomodo fieri potest ut tibi potestas vitae necisque [aut] in fratrem sit, mihi<a class="footnoteLink" href="#note_LCL463_400_1" id="target_note_LCL463_400_1"><sup>1</sup></a> in filium non sit? Si bene de te meruerat, patrem pro illo rogasses.





</p></section><notes><section class="footnotes"><ul><li class="note" id="note_LCL463_400_1"><a class="footnoteCrossrefLink" href="#target_note_LCL463_400_1" title="Click to highlight in text"><sup class="lineRef">1</sup>in fratrem sit, mihi <span class="italic">Gronovius</span>: aut in fratrem sit aut.</a></li><script type="text/javascript">document.getElementById('note_LCL463_400_1').style.display = "none";</script></ul></section></notes></section>