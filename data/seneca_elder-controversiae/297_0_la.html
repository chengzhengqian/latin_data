<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

dixit: <span class="italic">miraris si eo tempore necesse fuit Popillio occidere quo Ciceroni mori?</span></p>
<p>Albucius dixit in poenam Ciceronis &lt;ab Antonio&gt;<a class="footnoteLink" href="#note_LCL464_64_1" id="target_note_LCL464_64_1"><sup>1</sup></a> electum amicissimum Ciceroni, quasi exprobraturus per hoc illi fortunam esset. Molestius, inquit, feret se a Popillio occidi quam occidi.</p>
<p>Marcellus Aeserninus eundem colorem aliter induxit. Cogitabat, inquit, secum Antonius: Quod Ciceroni excogitabo supplicium? Occidi iussero? Olim iam adversus hunc metum emunivit animum: scit mortem nec inmaturam esse consulari nec miseram
sapienti. Fiat aliquid novi, quod non expectat, quod non timet; non indignatur cervicem hosti porrigere, indignabitur clienti. Popillium aliquis vocet, ut sciat quantum illi defensi rei profuerint.</p> <p><span class="br"></span><span class="lineNumber">11</span><span class="br"></span>Silo Pompeius hoc colore usus est: Offendebar, inquit, proscriptione et quaedam liberius loquebar.
“Non miror; Ciceronis cliens es: tanto magis occide Ciceronem tuum.” Et dixit non suae infirmitatis sententiam: uterque, inquit, sed diverso genere punitus est: <span class="italic">Ciceronis proscriptio fuit occidi, mea occidere.</span></p>
<p>Marullus, praeceptor noster, sic narravit: <span class="italic">iussit,</span> inquit, <span class="italic">imperator, iussit victor,</span> iussit qui proscribebat: <span class="italic">ego illi negare quicquam possem cui nihil poterat negare res publica?</span></p>
<p>Blandus hoc colore: Volui, inquit, me excusare;

</p></section><notes><section class="footnotes"><ul><li class="note" id="note_LCL464_64_1"><a class="footnoteCrossrefLink" href="#target_note_LCL464_64_1" title="Click to highlight in text"><sup class="lineRef">1</sup><span class="italic">Supplied by Gertz.</span></a></li><script type="text/javascript">document.getElementById('note_LCL464_64_1').style.display = "none";</script></ul></section></notes></section>