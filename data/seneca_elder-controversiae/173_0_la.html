<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

inquit. Patrimonium conputemus. “<span class="italic">Sed tu senex es” inquit. Hoc dicis: luxuria tua serius coepit, citius desinet.</span></p>
<p><span class="br"></span><span class="lineNumber">2</span><span class="br"></span><span class="sc">Arelli Fusci</span> patris. “Sed tu” inquit “senex es.”<span class="innerMarginNote right">176M</span>
Unde scis te non futurum luxuriosum senem? Omnia a te vitia: quod unguento coma madet, tuum est; quod laxior usque in pedes demittitur toga, tuum est. Quid est aliud quod non a te senes discant? Quid porro? domus nostra luxuriosos duos non capit? Indulgentius
te abdicare non potui. Ecquid mihi licet seniles annos meliore vita reficere? Hoc novissimum meum meritum est et quod tibi pro maximo imputo: pro te etiam luxuriosus factus sum.</p>
<p><span class="sc">Fabiani.</span> Noli pecuniam concupiscere. Quid tibi dicam? Haec est quae auget discordiam urbis et terrarum orbem in bellum agitat, humanum genus cognatum natura in fraudes et scelera et mutuum odium instigat, haec-est quae senes corrumpit. <span class="italic">Quidam summum bonum dixerunt voluptatem</span> et omnia ad corpus rettulerunt. <span class="italic">Nihil est mihi opus praecipientibus:
habeo exemplum,</span> proposui quidquid tu feceris facere; navigabo si navigaris, militabo si militaris: dic hodie, quid putes melius. Sed illud excipio: non obicies quod elegeris.</p>
<p><span class="sc">Blandi.</span> Obicit luxuriam; poteram ei hoc dicere:


</p></section><notes></notes></section>