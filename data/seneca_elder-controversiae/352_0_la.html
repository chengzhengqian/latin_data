<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

mori non recusare. Aderat raptori populus, nec quicquam magis suspectam faciebat vitiatae causam quam lenitas optionis. Si iam tibi de stupro tuo liquet, <span class="italic">est quaedam proxima innocentiae verecundia, praebere se legibus;</span> tu vero [ne]<a class="footnoteLink" href="#note_LCL464_174_1" id="target_note_LCL464_174_1"><sup>1</sup></a> meruisti quidem mortem illa infitiatione. Ignorasti an peccasses? innocens esse voluisti? Causam habes. Revertere ad parentes, puella, quoniam quidem totiens iam rogas, quae rogari ipsa debueras.</p>
<p><span class="br"></span><span class="lineNumber">7</span><span class="br"></span>Latro tres fecit quaestiones: an illa, interrogavit, optio iusta fuerit. Non fuit, inquit, iusta; non enim constabat te raptorem esse. Nihil refert, inquit, an negaverit. Erat enim raptor, etiamsi negabat, et ita iusta fuit optio. An, si iniusta optio fuit, revocari possit. Optio, inquit, semel puellae datur; immutabilis
est simul emissa est. <span class="italic">Iudex quam tulit</span> de reo <span class="italic">tabellam revocare non potest; quaesitor non mutabit pronuntiationem</span> suam. <span class="italic">Nihil tam civile, tam utile</span> est, <span class="italic">quam brevem potestatem esse quae magna est.</span> Si volet et alteram optionem suam revocare et deinde tertiam, numquam constabit quid futurum sit, cum illa quod optaverit possit sequenti semper optione rescindere. Tertiam fecit quaestionem: an, si




</p></section><notes><section class="footnotes"><ul><li class="note" id="note_LCL464_174_1"><a class="footnoteCrossrefLink" href="#target_note_LCL464_174_1" title="Click to highlight in text"><sup class="lineRef">1</sup><span class="italic">Deleted by Shackleton Bailey.</span></a></li><script type="text/javascript">document.getElementById('note_LCL464_174_1').style.display = "none";</script></ul></section></notes></section>