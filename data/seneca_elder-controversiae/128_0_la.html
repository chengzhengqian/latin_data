<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

[fuit]<a class="footnoteLink" href="#note_LCL463_256_1" id="target_note_LCL463_256_1"><sup>1</sup></a> maritus fecit, tamen tam temerarius et inconsultus
relinquendus sit; deinde: an etiam malo adversus uxorem animo fecerit. Fuscus Arellius iuris quaestioni subiecit, non posse illam discedere a viro: nam et hoc illam iureiurando obligavit. <span class="italic">Hunc</span> enim <span class="italic">animum sine dubio fuisse iurantium, ut vivi non diducerentur, cum illud quoque caverint, ne morte dividerentur.</span>
<span class="br"></span><span class="lineNumber">6</span><span class="br"></span>Latroni contrarium videbatur onerari iurisiurandi invidiam, cum extenuari deberet; ait: illud iusiurandum contra fortunam videtur, hoc etiam contra patrem.</p>
<p>Cestius contra fecit: ex toto dixit <span class="italic">iureiurando illam liberatam illo casu;</span> solutos ipsos vinculo religionis et ideo non futurum periculum uxori si quid accidisset viro.</p>
<p>Silo Pompeius contra dixit illam teneri iureiurando, et adiecit, etiamsi repudio diducta fuerit, non tamen solvi foederis pactionem; “et ideo” inquit “honestum
morti nostrae titulum vindico, ne, si quid acciderit,
aut ego pro aliena uxore moriar aut illa pro alieno viro.”</p>
<p><span class="br"></span><span class="lineNumber">7</span><span class="br"></span>Hispo Romanius hoc colore usus est: iusiurandum iocosum fuisse; sicut multa cotidie iurarent amantes,
et ipsum iurasse; itaque oblitum se eam iurasse,<span class="innerMarginNote right">133M</span>
misisse nuntium ut experiretur &lt;an&gt;<a class="footnoteLink" href="#note_LCL463_256_2" id="target_note_LCL463_256_2"><sup>2</sup></a> affectus uxoris


</p></section><notes><section class="footnotes"><ul><li class="note" id="note_LCL463_256_1"><a class="footnoteCrossrefLink" href="#target_note_LCL463_256_1" title="Click to highlight in text"><sup class="lineRef">1</sup><span class="italic">Deleted by Kiessling.</span></a></li><script type="text/javascript">document.getElementById('note_LCL463_256_1').style.display = "none";</script><li class="note" id="note_LCL463_256_2"><a class="footnoteCrossrefLink" href="#target_note_LCL463_256_2" title="Click to highlight in text"><sup class="lineRef">2</sup><span class="italic">Supplied by Madvig.</span></a></li><script type="text/javascript">document.getElementById('note_LCL463_256_2').style.display = "none";</script></ul></section></notes></section>