<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

domo, ne fratrem occideret, tyrannicidam inquinaret, patrem respergeret. Roganti mihi et has interponenti
manus paene praecidit. Haec sententia deridebatur a Latrone tamquam puerilis: hoc ei provisum
est, ut aliquem ex suis reliquisse videatur quem<span class="innerMarginNote right">77M</span>
non occiderit.</p>
<p><span class="sc">Vibi Rufi.</span> Hae nempe scripserunt epistulam manus: praebeo; praecide et ale.</p>
<p><span class="sc">Pompei Silonis.</span> “Liberi parentes alant aut vinciantur.”
Ad te legem meam transfero: licet alliges, et alas.</p>
<p><span class="br"></span><span class="lineNumber">11</span><span class="br"></span><span class="sc">Divisio.</span> Fere &lt;omnes&gt;<a class="footnoteLink" href="#note_LCL463_164_1" id="target_note_LCL463_164_1"><sup>1</sup></a> hac usi sunt divisione: an lex causam nec patris nec filii aestimet, sed omnis pater a filio alendus sit. &lt;Latro&gt;<a class="footnoteLink" href="#note_LCL463_164_2" id="target_note_LCL463_164_2"><sup>2</sup></a> dixit <span class="italic">legem hanc pro malis patribus scriptam esse, bonos etiam sine lege ali.</span> Si non omnes alendi sunt, an hic alendus sit. Hanc quaestionem Latro in haec divisit: an alendus sit quod filium a piratis non redemit: hoc loco quaesit an non potuisset redimere, an noluisset; deinde: an alendus sit etiamsi praecidi filii manus voluit; novissime:
an praecidi voluerit.</p>
<p><span class="br"></span><span class="lineNumber">12</span><span class="br"></span>Hispo Romanius separatim quasi iuris quaestionem fecit: an qui non redemit filium non possit ab eo alimenta
petere. Sed hoc utraque quaestio continet, ut aiebat Gallio, et prior, in qua quaeritur an omnis


</p></section><notes><section class="footnotes"><ul><li class="note" id="note_LCL463_164_1"><a class="footnoteCrossrefLink" href="#target_note_LCL463_164_1" title="Click to highlight in text"><sup class="lineRef">1</sup><span class="italic">Supplied here by Müller.</span></a></li><script type="text/javascript">document.getElementById('note_LCL463_164_1').style.display = "none";</script><li class="note" id="note_LCL463_164_2"><a class="footnoteCrossrefLink" href="#target_note_LCL463_164_2" title="Click to highlight in text"><sup class="lineRef">2</sup><span class="italic">Supplied by Haase.</span></a></li><script type="text/javascript">document.getElementById('note_LCL463_164_2').style.display = "none";</script></ul></section></notes></section>