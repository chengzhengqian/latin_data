<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">
<span class="italic">voluerunt di</span> immortales in hac puella vires suas ostendere,
ut appareret quam nulla vis humana divinae resisteret maiestati:<a class="footnoteLink" href="#note_LCL463_80_1" id="target_note_LCL463_80_1"><sup>1</sup></a> putaverunt posse <span class="italic">miraculo esse in captiva libertatem, in prostituta pudicitiam, in accusata innocentiam.</span></p>
<p>Latro dixit: aliqua capta felicior fuit, nulla fortior.</p>
<p>Marullus cum descripsisset dignationem puellae magnam fuisse, altius quiddam superbiusque vultu ipso praeferente, hanc adiecit sententiam quam solebat mirari Latro, immo, ut ipse aiebat, exosculari: <span class="italic">narrate sane omnes tamquam ad prostitutam venisse, dum tamquam a sacerdote discesserint.</span></p>
<p><span class="br"></span><span class="lineNumber">18</span><span class="br"></span>Albucius dixit: Nescio quis feri et violenti animi venit, ipsis credo dis illum impellentibus ut futurae sacerdotis non violaret castitatem &lt;sed&gt; ostenderet.<a class="footnoteLink" href="#note_LCL463_80_2" id="target_note_LCL463_80_2"><sup>2</sup></a> Praedixit illi abstineret a sacro corpore manum: “non est quod audeas laedere pudicitiam quam<span class="innerMarginNote right">40M</span>
homines servant, dii expectant”; [cruenti]<a class="footnoteLink" href="#note_LCL463_80_3" id="target_note_LCL463_80_3"><sup>3</sup></a> et in perniciem ruenti suam “en” inquit “arma, quae nescis &lt;te&gt;<a class="footnoteLink" href="#note_LCL463_80_4" id="target_note_LCL463_80_4"><sup>4</sup></a> tenere pro pudicitia,” et raptum gladium in pectus piratae sui torsit. Hoc factum eius ne lateret eisdem dis immortalibus fuit curae: accusator inventus est qui pudicitiae eius in foro testimonium redderet. Nemo credebat occisum virum a femina, iuvenem a puella, armatum ab inermi: maior res videbatur quam ut posset credi sine deorum immortalium adiutorio gesta.</p>
</section><notes><section class="footnotes"><ul><li class="note" id="note_LCL463_80_1"><a class="footnoteCrossrefLink" href="#target_note_LCL463_80_1" title="Click to highlight in text"><sup class="lineRef">1</sup>maiestati <span class="italic">Thomas</span>: macis <span class="italic">AB</span>: magis <span class="italic">V.</span></a></li><script type="text/javascript">document.getElementById('note_LCL463_80_1').style.display = "none";</script><li class="note" id="note_LCL463_80_2"><a class="footnoteCrossrefLink" href="#target_note_LCL463_80_2" title="Click to highlight in text"><sup class="lineRef">2</sup>ostenderet <span class="italic">Thomas, Gertz</span>: uideret.</a></li><script type="text/javascript">document.getElementById('note_LCL463_80_2').style.display = "none";</script><li class="note" id="note_LCL463_80_3"><a class="footnoteCrossrefLink" href="#target_note_LCL463_80_3" title="Click to highlight in text"><sup class="lineRef">3</sup><span class="italic">Deleted by Kiessling.</span></a></li><script type="text/javascript">document.getElementById('note_LCL463_80_3').style.display = "none";</script><li class="note" id="note_LCL463_80_4"><a class="footnoteCrossrefLink" href="#target_note_LCL463_80_4" title="Click to highlight in text"><sup class="lineRef">4</sup><span class="italic">Supplied here by C. F. W. Müller.</span></a></li><script type="text/javascript">document.getElementById('note_LCL463_80_4').style.display = "none";</script></ul></section></notes></section>