<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">
<span class="italic">meo: non capit idem contubernium fortem virum et victum. “Statuam” inquit “tibi posui”: immo, ne possem umquam victum me oblivisci, ignominiam meam in aes incidisti.</span></p>
<h3>III</h3>
<h3><span class="sc">Demens Quod Mori Coegerit Filiam</span></h3>
<p>Dementiae sit actio.</p>
<p>Bello civili quaedam virum secuta est, cum in diversa parte haberet patrem et fratrem. Victis partibus suis et occiso marito venit ad patrem;<span class="innerMarginNote right">474M</span>
non recepta in domum dixit: quemadmodum tibi vis satis faciam? Ille respondit: morere. Suspendit se ante ianuam eius: accusatur pater a filio dementiae.</p>
<p><span class="br"></span><span class="lineNumber">1</span><span class="br"></span><span class="sc">Porci Latronis.</span> <span class="italic">Sic sibi satis fieri ne victor quidem voluit:</span> excusavit victos, quin restituit. Quoniam reposcis vitam quam dedisti, accipe. <span class="italic">Nullum fuit in proscriptione mulierculae caput.</span></p>
<p><span class="sc">Moschi.</span> <span class="italic">Inquinasti filiae sanguine penates. Quamquam quid ego dico penates</span>, <span class="italic">tamquam in domo perierit? Adlatum ad se Caesar Pompei caput flevit: hoc ille propter filiam praestitit.</span></p>
</section><notes></notes></section>