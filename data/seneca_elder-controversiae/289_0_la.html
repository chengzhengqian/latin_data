<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p><span class="br"></span><span class="lineNumber">27</span><span class="br"></span>Soleo dicere vobis Cestium Latinorum verborum inopia &lt;ut&gt;<a class="footnoteLink" href="#note_LCL464_48_1" id="target_note_LCL464_48_1"><sup>1</sup></a> hominem Graecum laborasse, sensibus abundasse; itaque, quotiens latius aliquid describere ausus est, totiens substitit, utique cum se ad imitationem
magni alicuius ingeni derexerat, sicut in hac controversia fecit. Nam in narratione, cum fratrem traditum sibi describeret, placuit sibi in hac explicatione una et infelici: nox erat concubia, et omnia, iudices, canentia &lt;sub&gt;<a class="footnoteLink" href="#note_LCL464_48_2" id="target_note_LCL464_48_2"><sup>2</sup></a> sideribus muta erant. Montanus Iulius, qui comes fuit &lt;Tiberii&gt;,<a class="footnoteLink" href="#note_LCL464_48_3" id="target_note_LCL464_48_3"><sup>3</sup></a> egregius poeta, aiebat illum imitari voluisse Vergili descriptionem:</p>
<blockquote><p><span class="line indent1">nox erat et terras animalia fessa per omnis,</span><span class="linebreak"></span>
<span class="line indent1">alituum pecudumque genus, sopor altus habebat.</span><span class="linebreak"></span></p></blockquote>
<p class="noindent">At Vergilio imitationem bene cessisse, qui illos optimos versus Varronis expressisset in melius:</p>
<blockquote><p><span class="line indent2">desierant latrare canes urbesque silebant;</span><span class="linebreak"></span>
<span class="line indent2">omnia noctis erant placida composta quiete.</span><span class="linebreak"></span></p></blockquote>
<p class="noindent">Solebat Ovidius de his versibus dicere potuisse fieri<span class="innerMarginNote right">289M</span>
longe meliores si secundi versus ultima pars abscideretur
et sic desineret:</p>
<blockquote><p><span class="line indent5">omnia noctis erant.</span><span class="linebreak"></span></p></blockquote>
</section><notes><section class="footnotes"><ul><li class="note" id="note_LCL464_48_1"><a class="footnoteCrossrefLink" href="#target_note_LCL464_48_1" title="Click to highlight in text"><sup class="lineRef">1</sup><span class="italic">Supplied by MÃ¼ller.</span></a></li><script type="text/javascript">document.getElementById('note_LCL464_48_1').style.display = "none";</script><li class="note" id="note_LCL464_48_2"><a class="footnoteCrossrefLink" href="#target_note_LCL464_48_2" title="Click to highlight in text"><sup class="lineRef">2</sup><span class="italic">Supplied by Schultingh.</span></a></li><script type="text/javascript">document.getElementById('note_LCL464_48_2').style.display = "none";</script><li class="note" id="note_LCL464_48_3"><a class="footnoteCrossrefLink" href="#target_note_LCL464_48_3" title="Click to highlight in text"><sup class="lineRef">3</sup><span class="italic">Supplied by Kiessling.</span></a></li><script type="text/javascript">document.getElementById('note_LCL464_48_3').style.display = "none";</script></ul></section></notes></section>