<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p>Deinde: an sic filiam conlocare debuerit. Hoc in haec divisit: an, etiamsi bene meruit servus, non tamen sic illi referenda fuerit gratia. Deinde: an bene meruerit; de facto servi primum disputavit, deinde de animo. Factum quale est? <span class="italic">dominam non stupravit. Auge beneficia: nec dominum occidit nec</span> adulter domino <span class="italic">venenum dedit. Non est beneficium scelere abstinere.</span> Et tyrannus permisit dominas rapere, non coegit. Deinde hoc beneficium eius quod laudas serva: alioqui iniuriam fecit, si non subducta est iniuriae, sed reservata; tunc tamen solacium fuisset cum multis pati. Denique, <span class="italic">quod aliae in tyrannide passae sunt, haec in libertate; ceterae absentibus
suis, haec praesentibus; in aliis stuprum vocabatur, in hac matrimonium;</span> in aliis finis expectabatur iniuriae, in hac nullus; denique illarum stupratores suffixi sunt, huius manu missus est. Deinde de animo servi.</p>
<p><span class="br"></span><span class="lineNumber">14</span><span class="br"></span>Latro colorem a fili parte, quare non vitiasset servos, <span class="innerMarginNote right">326M</span> hunc fecit: <span class="italic">timuisse illum supplicium, scisse futurum
ut liberata re publica omnes poenas qui contaminassent</span>
dominas suas <span class="italic">darent; et adventare</span> iam <span class="italic">tempus ultimum tyrannidi videbatur,</span> cum ad summam perducta &lt;esset&gt; rabiem, quae numquam nisi ex desperatione fit. Itaque cum videret, inquit, suffigi cruci servos, clamabat: hoc ego futurum sciebam. In ultima oratione Latro dixit: servi quoque nomine tecum



</p></section><notes></notes></section>