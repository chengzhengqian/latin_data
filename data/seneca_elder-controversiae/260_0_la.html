<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p>Cessit illi uxore sua pater. Ab altero accusatur dementiae.</p>
<p>Audite rem novam: fratrem crudelem, novercam misericordem. Insanus sum quia aliquis meo beneficio
sanus est. Tradidi illi uxorem; sed eripueram. “Testor” inquit “praesides pietatis deos, amare antequam duceres coepi.” Ita tu iniuriam vocas quod fratrem habes, non habes novercam? Transii praeter istius oculos cum ferro; gladium mihi nemo nisi aeger extorsit. Patri qui periculum filii morientis sustinere non potuit ignoscendum in qualicumque facto est.</p>
<p>Pars altera. Alter lenocinio curavit, alter parricidio
convaluit. Quid? hoc adulterium esse non putas quod marito conciliante committitur? Nescio furiosius uxorem duxerit an habuerit an dimiserit an conlocarit. Quam demens est cui adulterium pro beneficio imputatum est! Strinxit gladium maritus non ut vindicaret adulterium sed ut faceret. Mori potius debuit frater quam sanari turpiter. Quid enim si matrem, si sororem concupisset? Quaedam remedia
graviora ipsis periculis sunt. Omnia inter privignum



</p></section><notes></notes></section>