<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

sit aliquis, cui sacra aliqua et penetralia in quae deducatur uxor, quem adiungamus ad domum, non quem ex censu deleamus.</p>
<p><span class="br"></span><span class="lineNumber">9</span><span class="br"></span><span class="sc">Porci Latronis.</span> Qui omnia tuleramus, hoc fugimus. Vocat servum et, quia crucem non meruerat,
mereri iubet. Itane, furcifer, tu potuisti <span class="innerMarginNote right">323M</span>dominam complecti? Putasti aut semper tyrannum victurum aut semper afuturum<a class="footnoteLink" href="#note_LCL464_128_1" id="target_note_LCL464_128_1"><sup>1</sup></a> patrem? Felicissimae
videbuntur quibus contigerat raptus tyrannicus. Ita sine dubio beneficium dedit, quod custodit dominam
a stupro, se a cruce. Cum infelici face ad dotalem
suum nova nupta deduceretur, si qua fides est, exhorrui, quasi repositum esset edictum. Cogitabam quem sorori virum eligerem. Simpliciter fatebor: fastidiebam iam eas condiciones quae ante profectionem
fuerant; aiebam: illo tempore et aliae virgines
erant. “Non vitiavit” inquit “sub tyrannide.”
O nos felices, si ne nunc quidem!</p>
<p><span class="br"></span><span class="lineNumber">10</span><span class="br"></span><span class="sc">Triari.</span> Age, hoc <span class="italic">non est praemium, unum spectare omnium cruces?</span> Certum habeo, si habuisset tyrannus filiam, non scripsisset edictum. Indicit festum diem, aperiri iubet maiorum imagines, cum maxime tegendae sunt.</p>
<p><span class="sc">Vari Gemini.</span> Eadem hora et libertum fecit et generum. Hoc fecisti quod tyrannus non cogit,





</p></section><notes><section class="footnotes"><ul><li class="note" id="note_LCL464_128_1"><a class="footnoteCrossrefLink" href="#target_note_LCL464_128_1" title="Click to highlight in text"><sup class="lineRef">1</sup>afuturum <span class="italic">Otto</span>: futurum.</a></li><script type="text/javascript">document.getElementById('note_LCL464_128_1').style.display = "none";</script></ul></section></notes></section>