<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

litore queror. Inter naufragium [quidem]<a class="footnoteLink" href="#note_LCL464_202_1" id="target_note_LCL464_202_1"><sup>1</sup></a> et nuptias
ne una quidem nox interfuit. Differ nuptias dum flere socer desinat. Putat me iam filiam commisisse
sibi, cum hic se necdum committat uxori. Lacrimis inter verba manantibus venio: talis et filiae nuptiis fui. Si rapta est, cur optionem recusas? si uxor est, cur times? Loquor ubi primum licet. Procul a conspectu reliqueram patriam, nondum tamen possessionem divitis praeterieram. Subito fluctibus inhorruit mare ac discordes in perniciem nostram flavere venti; demissa nox caelo est et tantum fulminibus dies redditus; inter caelum terramque
dubii pependimus. Adhuc tamen bene, iudices, navigamus; naufragium maius restat in litore. Erat in summis montium iugis ardua divitis<span class="innerMarginNote right">368M</span> specula: illic iste naufragiorum reliquias conputabat, illic vectigal infelix et quantum sibi iratum redderet mare. Interrogavit<a class="footnoteLink" href="#note_LCL464_202_2" id="target_note_LCL464_202_2"><sup>2</sup></a> de nuptiis filiae cum adhuc pulsaret aures meas fluctus; feci quod debui: et captus et naufragus inimico stuprum lacrimis negavi.





</p></section><notes><section class="footnotes"><ul><li class="note" id="note_LCL464_202_1"><a class="footnoteCrossrefLink" href="#target_note_LCL464_202_1" title="Click to highlight in text"><sup class="lineRef">1</sup><span class="italic">Deleted by Gertz.</span></a></li><script type="text/javascript">document.getElementById('note_LCL464_202_1').style.display = "none";</script><li class="note" id="note_LCL464_202_2"><a class="footnoteCrossrefLink" href="#target_note_LCL464_202_2" title="Click to highlight in text"><sup class="lineRef">2</sup>interrogavit <span class="italic">ed.:</span> interrogo <span class="italic">M</span> (<span class="italic">corrected to</span> interrogat).</a></li><script type="text/javascript">document.getElementById('note_LCL464_202_2').style.display = "none";</script></ul></section></notes></section>