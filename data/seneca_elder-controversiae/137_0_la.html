<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

cum dixeris: “paenitet quod rapui, quod te priorem non rogavi,” cum dixeris te dementem fuisse, <span class="italic">deliberabo cum amicis, deliberabo cum propinquis,</span> deliberabo
cum tua matre. <span class="italic">Me miserum, quam paene promisi!</span> &lt;Dura&gt;,<a class="footnoteLink" href="#note_LCL463_274_1" id="target_note_LCL463_274_1"><sup>1</sup></a> anime, dura; here fortior eras. Et multum habeo quod deliberem: diversi me adfectus distringunt, inter reum et patrem distrahor; hinc iniuria est, hinc natura. Quid properas? nemo tibi praeter me rogandus est. “Ergo” inquit “misereberis?” Nihil promittam ante tricesimum diem. <span class="italic">O me miserum, quod tantum triginta diebus irasci
<span class="br"></span><span class="lineNumber">7</span><span class="br"></span>possum!</span> longiore tempore opus erat. Audi a demente exempla huic crimini. Denis vicenisque annis inter bella iuventus consenuit; nos dies triginta ferre non possumus! Deliberabo: lex nihil vult temere fieri; magna res est, inquit: delibera, cogita, tempus accipe. Effregisti domum civis, ut dicis etiam misericordis;
morere: non est hoc nocenti grave; ego nihil<span class="innerMarginNote right">141M</span>
peccavi: propter te mori cupio. Ratio a me exigitur alienae culpae, meae potestatis. “Quid ergo facturus es?” Non pronuntiabo ante supremam. <span class="italic">Quid miraris si illum citius exorasti? Facilius est iniuriam donare quam crimen.</span> Agedum, <span class="italic">procede in</span>
</p></section><notes><section class="footnotes"><ul><li class="note" id="note_LCL463_274_1"><a class="footnoteCrossrefLink" href="#target_note_LCL463_274_1" title="Click to highlight in text"><sup class="lineRef">1</sup><span class="italic">Omitted by the manuscripts, but supplied from Quintilian 9.2.91.</span></a></li><script type="text/javascript">document.getElementById('note_LCL463_274_1').style.display = "none";</script></ul></section></notes></section>