<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">
<span class="italic">illos Fortuna aliquando a parentibus, numquam ab ipsis.</span> Miseremini, iudices: gravis indiciva est.</p>
<p><span class="br"></span><span class="lineNumber">2</span><span class="br"></span><span class="sc">Iuni Gallionis.</span> <span class="italic">Duos exposui quia alterum eligere non poteram.</span> Periclitor ne qui cum duobus liberis in iudicium veni sine ullo revertar; nam quem perdam eligere non possum. Causa pacti mei fuit ut haberem
filios, consummatio ut perderem. Pro filiis tibi debeo, non filios: pete quantum vis pro disciplinis, inputa quantum vis pro alumentis; licet plus petas dum &lt;ne&gt; minus reddas. Maiores nostri viderunt quam effusa esset indulgentia pro suis timentium, quam parata quidquid posceretur dare; itaque pro
<span class="br"></span><span class="lineNumber">3</span><span class="br"></span>patre lex [non]<a class="footnoteLink" href="#note_LCL464_266_1" id="target_note_LCL464_266_1"><sup>1</sup></a> cum educatore pacta est. Non potui obligari de eis qui in mea potestate non erant. Si ex aequo dividimus, habeatur utriusque ratio: habeam ego tamdiu duos quamdiu tu habuisti.<span class="innerMarginNote right">397M</span>
Nolite timere, pueri, non diducam vos: aut utrumque
habebo aut neutrum. <span class="italic">In auctione fratres quamvis
hostilis hasta non dividit. Plus quiddam est geminos
esse quam fratres, perdit uterque gratiam suam nisi cum altero est.</span></p>
<p><span class="br"></span><span class="lineNumber">4</span><span class="br"></span><span class="sc">Fulvi Sparsi.</span> <span class="italic">Ignoscere</span> mihi adversarius <span class="italic">debet meos retinenti cum ipse alienos concupiscat.</span> Repetit

</p></section><notes><section class="footnotes"><ul><li class="note" id="note_LCL464_266_1"><a class="footnoteCrossrefLink" href="#target_note_LCL464_266_1" title="Click to highlight in text"><sup class="lineRef">1</sup><span class="italic">Deleted in ed. Frobeniana</span> (<span class="italic">1515</span>).</a></li><script type="text/javascript">document.getElementById('note_LCL464_266_1').style.display = "none";</script></ul></section></notes></section>