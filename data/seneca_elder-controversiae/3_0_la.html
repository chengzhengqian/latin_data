<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

&lt;semper&gt;<a class="footnoteLink" href="#note_LCL463_6_1" id="target_note_LCL463_6_1"><sup>1</sup></a> dum quaero aliquid invenio, sed saepe quod quaerenti non comparuit aliud agenti praesto est; quaedam vero, quae obversantia mihi et ex aliqua parte se ostendentia non possum occupare, eadem securo et reposito animo subito emergunt; aliquando etiam seriam rem agenti et occupato sententia diu frustra quaesita intempestive molesta est. Necesse est ergo me ad delicias conponam memoriae meae quae mihi iam olim precario paret.</p>
<p><span class="br"></span><span class="lineNumber">6</span><span class="br"></span>Facitis autem, iuvenes mei, rem necessariam et utilem quod non contenti exemplis saeculi vestri prioris quoque vultis cognoscere. Primum quia, quo plura exempla inspecta sunt, plus in eloquentiam proficitur. Non est unus, quamvis praecipuus sit, imitandus, quia numquam par fit imitator auctori. Haec rei natura est: semper citra veritatem est<span class="innerMarginNote right">4M</span>
similitudo. Deinde ut possitis aestimare in quantum cotidie ingenia decrescant et nescio qua iniquitate naturae eloquentia se retro tulerit: quidquid Romana facundia habet quod insolenti Graeciae aut opponat
<span class="br"></span><span class="lineNumber">7</span><span class="br"></span>aut praeferat circa Ciceronem effloruit; onmia ingenia
quae lucem studiis nostris attulerunt tunc nata sunt. In deterius deinde cotidie data res est, sive luxu temporumâ€”nihil enim tam mortiferum ingeniis




</p></section><notes><section class="footnotes"><ul><li class="note" id="note_LCL463_6_1"><a class="footnoteCrossrefLink" href="#target_note_LCL463_6_1" title="Click to highlight in text"><sup class="lineRef">1</sup>semper <span class="italic">supplied here by Gertz.</span></a></li><script type="text/javascript">document.getElementById('note_LCL463_6_1').style.display = "none";</script></ul></section></notes></section>