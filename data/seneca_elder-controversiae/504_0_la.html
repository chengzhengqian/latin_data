<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

teneo ecce epistulas, in quibus manifesta proditionis argumenta sunt, in quibus hostium consilia. Te interrogo: si furtum est, repono.</p>
<p><span class="sc">Musae.</span> Furtum vocas quod qui perdiderat negabat
suum? Furtum feci, sed hostibus.</p>
<p><span class="sc">Clodi Turrini.</span> Furtum vocas <span class="italic">quod qui perdiderat<span class="innerMarginNote right">507M</span> supplicium tulit</span>, <span class="italic">qui subripuerat praemium? Utri permisisses loqui si eodem tempore et fur venisset et dominus?</span> Potui rem publicam magno vendere vel proditori.</p>
<p><span class="br"></span><span class="lineNumber">2</span><span class="br"></span><span class="sc">Arelli Fusci</span> patris. <span class="italic">Mille navium duces furto Troiam cepistis. Si bene furto evertuntur urbes</span>, <span class="italic">quanto melius servantur!</span> Si non indicavero cuius sit, nemo agnoscet.</p>
<p><span class="sc">Vibi Rufi.</span> Cuius ego si potuissem non parietem tantum, pectus ipsum perfodissem. Nondum totum consummavi officium: non est tam angusta res publica ut ab uno opprimi possit.</p>
<p><span class="sc">Cesti Pii.</span> Nolite a me omnia exigere quae scio; multa sunt, quaedam et in contione dicenda. Hoc furtum liberos vestros docete. Rogo vos, iudices, per furtum meum: quotiens furtum meum protuli, tacet dominus? Ego fur? ecce altera iniuria. Non


</p></section><notes></notes></section>