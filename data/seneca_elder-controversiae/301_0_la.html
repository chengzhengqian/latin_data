<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p><span class="sc">Argentari.</span> Volo mori quia reus fui. Quid ergo? nemo reus vivet? Vivet cui sordidatus adsederit pater. Revertar ad venenum, quoniam iniqua Fortuna nullo me periculo defungi semel passa est.</p>
<p><span class="sc">Albuci Sili.</span> Quare ergo non moreris? Non iuvat me mori si quem alium iuvat. <span class="italic">Ut intervenit, in illas cogitationes abii: ergo quisquam tam infelix fuit? ergo quisquam me magis odit quam ego? Misereri mei coepi.</span></p>
<p><span class="br"></span><span class="lineNumber">2</span><span class="br"></span><span class="sc">Vari Gemini.</span> “Ter” inquit “abdicatus es.”
Videris mihi, pater, obicere quod tamdiu vivam.<span class="innerMarginNote right">299M</span>
Quod venio, quod pro me loquor, nolite mirari: tam iucundum est innocentibus defendi quam miseris mori.</p>
<p><span class="sc">Corneli Hispani.</span> Scio quosdam periclitantis illa iactare: nunc primum causam dico. Haec ego dicere non possum; ter reus fui, nec dubito quin vobis in odium venerim, cum ipse me oderim.</p>
<p><span class="sc">Porci Latronis.</span> <span class="italic">Ter causam dixi; accessit ad haec supplicia mea venenum;</span> teneo; <span class="italic">hoc si tibi satis non est, vivam.</span></p>
<p><span class="br"></span><span class="lineNumber">3</span><span class="br"></span>Altera pars. <span class="sc">Albuci Sili.</span> Testor deos immortales hoc me tribus iam abdicationibus cavisse, ne in domo mea venenum deprenderem. Parricidi reus vivit


</p></section><notes></notes></section>