<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

inprudentes occidimus, prudentes servavimus. Aliquem
in exilio infra fortunam meam vidi.</p>
<p>Pars altera. Inrupit contumeliose tamquam in exulis domum. Pervenit ad patrem, non pepercit eius pudori. At ego querebar quod absenti fecit iniuriam. Non possum ob hoc abdicari quod lege factum est. Non potuisti, pater, de iniuria iudicare quam non noveras. Multa nobis extorquentur quae nolumus scribere. Et tu in ea fortuna eras in qua posses iniuriam accipere, et ille is erat qui etiam in patria facere iniuriam posset. Quia sciebat malam causam suam, egit apud eum qui illam non noverat. Redit superbus, iubebat nos optare nuptias, cogebat: videbatur sic et illic coegisse. Aliquid tamen epistulis
consecutus est: nemo umquam tardius perit.<span class="innerMarginNote right">234M</span> Collegit ingentem numerum perditorum, expugnavit domum, vexavit puellam: haec tibi raptor non narraverat.</p>
<p>Extra. Latro aiebat semper invisum esse qui reum alium pro se subiceret. Non oportere hic derivari
factum in sororis voluntatem. Qui defendit, inquit, crimen, auditur tamquam reus, qui transfert




 
</p></section><notes></notes></section>