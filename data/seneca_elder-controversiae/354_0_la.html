<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p>Varius Geminus ultimae quaestioni vel parti, in qua quid debeat fieri quaeritur, duo haec adiciebat, quae posse<a class="footnoteLink" href="#note_LCL464_178_1" id="target_note_LCL464_178_1"><sup>1</sup></a> quaeri putabat: an, si puella pro certo<span class="innerMarginNote right">344M</span> adulescentis mortem optatura est, non debeat illi permitti optio tam crudeliter usurae sua potestate; deinde: an mortem optatura sit. Quid est, inquit, quare velis optare nisi quod nuptias non vis? &lt;An vis?&gt;<a class="footnoteLink" href="#note_LCL464_178_2" id="target_note_LCL464_178_2"><sup>2</sup></a> Hoc non tantum patimur sed rogamus.</p>
<p><span class="br"></span><span class="lineNumber">10</span><span class="br"></span>Color pro adulescente introductus est a Latrone talis ut diceret se ebrium fuisse et ignorare quid fecerit:
hodie quoque magis credere de facto suo quam scire; recusasse autem non ne duceret uxorem sed ut sua voluntate duceret; et iudices non audisse sollicitos: faciles fuisse, quasi de nuptiis ageretur.</p>
<p>Varius Geminus raptum confessus est, et dixit nihil esse tam contrarium adulescenti quam etiamnunc
negare: non tantum raptam sed iudicem offendet.</p>
<p>Cestius nec Latronem secutus est dicentem nescisse se hodieque nescire nec Varium Geminum confitentem,
sed [non]<a class="footnoteLink" href="#note_LCL464_178_3" id="target_note_LCL464_178_3"><sup>3</sup></a> rapuisse apertius negavit. Verum, inquit, inveniri non poterat; iudices illam sententiam
secuti sunt: si rapuit, indignum est puellam inultam esse; si non rapuit, non est indignum fieri illum maritum.</p>
<p>Silo Pompeius dixit adulescentem verecundum



</p></section><notes><section class="footnotes"><ul><li class="note" id="note_LCL464_178_1"><a class="footnoteCrossrefLink" href="#target_note_LCL464_178_1" title="Click to highlight in text"><sup class="lineRef">1</sup>posse <span class="italic">Kiessling</span>: per se.</a></li><script type="text/javascript">document.getElementById('note_LCL464_178_1').style.display = "none";</script><li class="note" id="note_LCL464_178_2"><a class="footnoteCrossrefLink" href="#target_note_LCL464_178_2" title="Click to highlight in text"><sup class="lineRef">2</sup><span class="italic">Supplied by Thomas.</span></a></li><script type="text/javascript">document.getElementById('note_LCL464_178_2').style.display = "none";</script><li class="note" id="note_LCL464_178_3"><a class="footnoteCrossrefLink" href="#target_note_LCL464_178_3" title="Click to highlight in text"><sup class="lineRef">3</sup><span class="italic">Deleted by Faber.</span></a></li><script type="text/javascript">document.getElementById('note_LCL464_178_3').style.display = "none";</script></ul></section></notes></section>