<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">
<span class="italic">Ne circa plura instabilis fortunae exempla te mittam. vide quis alimenta rogetur et quis roget.</span></p>
<p><span class="sc">Iuni Othonis</span> patris. Time mutationem: et ille nihil prius ex bonis quam filium perdidit.</p>
<p><span class="br"></span><span class="lineNumber">6</span><span class="br"></span><span class="sc">Arelli Fusci</span> patris. Ecquid aperis mihi penates tuos? <span class="italic">Non sum hospes gravis, unum senem adduco: hoc tibi vitio, pater, placui.</span> Venit ignotus senex: volo transire tacentem; per patrem rogat. Ergo aliquis peribit fame qui filium suum optat superstitem?
Quid hoc esse dicam quod me tam periculose
abdicant? quod totiens isti fortunam mutant quotiens ego patrem? Redite in gratiam: inter funestas acies armatae manus in foedus porriguntur. <span class="italic">Perierat totus orbis nisi iram finiret misericordia.</span> Aut si tam pertinacia placent odia. parcite: <span class="italic">iactatus inter duos patres, utriusque filius, semper tamen felicioris abdicatus,</span> positus inter duo pericula. quid faciam? Qui alunt abdicantur, mendicant qui non alunt. <span class="italic">Illud tamen, pater, deos testor: divitem te relinquo.</span></p>
<p><span class="br"></span><span class="lineNumber">7</span><span class="br"></span><span class="sc">Cesti Pii.</span> Tali me operi praeparaveram: volebam
fratres in gratiam reducere. Hoc tu obicis? At nisi impetravero ut boni fratres sint, impetrabo ne mali patres sint? Uterque me amavit, uterque pro



</p></section><notes></notes></section>