<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

succurrere. Serva natum regem habuimus; servo<span class="innerMarginNote right">223M</span>
indice patefacta est Bruti liberorum cum Tarquiniis
coniuratio. Ergo nihil interest venenum domino
dederit aliquis an negaverit? Etiam ubi remedium
est mori, scelus est occidere. Tam cito vos de vita
domini servum desperare vultis quam heredem?
Mortem si supplicium putas, quid rogas, si beneficium,
quid minaris? Venenum quisquam obicit nisi
datum? Ullum tu finem facies tribuniciae potestati,
quam populus Romanus, ut ipse plurimum posset,
plus valere quam se voluit? Venenum habere scelus
est tam magnum quam dominum occidere.</p>
<p>Pars altera. Mori volens elegit huic ministerio
nequissimum servum, audacem, infestum sibi. Ille
non saluti consuluit domini, quem videbat insanabili
morbo tabescere, sed tormenta eius extendit. Servus
erilis imperii non censor est sed minister. Agitur de
iure testamentorum, quorum interiit omnis potestas
si vivorum imperia neglexerint &lt;servi&gt;,<a class="footnoteLink" href="#note_LCL463_420_1" id="target_note_LCL463_420_1"><sup>1</sup></a> mortuorum
tribuni. Itane, furcifer, tu non morieris domini
arbitrio, morietur dominus tuo?</p>
</section><notes><section class="footnotes"><ul><li class="note" id="note_LCL463_420_1"><a class="footnoteCrossrefLink" href="#target_note_LCL463_420_1" title="Click to highlight in text"><sup class="lineRef">1</sup><span class="italic">Supplied here by the editor</span> (<span class="italic">before</span> vivorum <span class="italic">by C. F. W. MÃ¼ller</span>).</a></li><script type="text/javascript">document.getElementById('note_LCL463_420_1').style.display = "none";</script></ul></section></notes></section>