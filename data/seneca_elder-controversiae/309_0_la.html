<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p><span class="br"></span><span class="lineNumber">2</span><span class="br"></span>Altera pars. <span class="sc">Cesti Pii.</span> Matrem meam imitari volo: amare me meos docuit. <span class="italic">Unius vinculis duos alligat.</span> Si matris exemplo pius esse voluero, etiam oculos patri debeo.</p>
<p><span class="sc">Arelli Fusci</span> patris. Desertorem tuum apud patrem invenies.</p>
<p><span class="sc">Vari Gemini.</span> Qualis fortuna est! cui <span class="italic">victo, mater, catenas denuntias, victori ad piratas eundum est.</span> Omnia licet patri praestem, meliorem tamen habuit uxorem. Quam multi me putant, quia nolo ad patrem redimendum
ire, nunc cum matre conludere!</p>
<p><span class="sc">Fulvi Sparsi.</span> Matri nihil timeo si eam apud vos relinquo: patri quid non timeo si eum apud piratas relinquo?</p>
<p><span class="sc">Buteonis.</span> Oculos certe eruam mihi ne plus marito praestiterit uxor.</p>
<p><span class="br"></span><span class="lineNumber">3</span><span class="br"></span>Latro hanc controversiam quasi tota offici esset declamavit; nullas quaestiones iuris inseruit, sed comparavit inter se incommoda patris et matris et tamquam thesim dixit: utrum ad redimendum potius<span class="innerMarginNote right">306M</span>
captum patrem ire filius deberet an ad alendam caecam
matrem subsistere; et sic eam divisit ut diceret: hoc quod pater desiderat &lt;inutile est matri; hoc quod mater desiderat&gt;<a class="footnoteLink" href="#note_LCL464_88_1" id="target_note_LCL464_88_1"><sup>1</sup></a> utile est patri. Novissime

</p></section><notes><section class="footnotes"><ul><li class="note" id="note_LCL464_88_1"><a class="footnoteCrossrefLink" href="#target_note_LCL464_88_1" title="Click to highlight in text"><sup class="lineRef">1</sup><span class="italic">Supplied by Thomas.</span></a></li><script type="text/javascript">document.getElementById('note_LCL464_88_1').style.display = "none";</script></ul></section></notes></section>