<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

deinde miramini si, cum tot argumentis inpudicitiam praescripseritis,cultu,incessu, sermone, facie, aliquis repertus est qui incurrenti adulterae se non subduceret.
Internuntium, puto, illa sollicitatoris arripi et denudari iussit, flagella et verbera et omne genus cruciatus poposcit, in plagas deterrimi mancipi vix inbecillitatem muliebris manus continuit. <span class="italic">Nemo sic negantem iterum rogat.</span><a class="footnoteLink" href="#note_LCL463_368_1" id="target_note_LCL463_368_1"><sup>1</sup></a></p>
<p><span class="br"></span><span class="lineNumber">5</span><span class="br"></span>Quotiens absentis viri nomen inploravit? quotiens quod non una peregrinaretur questa est? cum quo questa es? apud quem indignata es? Abunde te in argumentum pudicitiae profecturam putas si stuprum tantum negaveris, quod plerumque etiam inpudicissima,
spe uberioris praemi, de industria simulat? Quando de iniuria tua viro scripsisti et, ne in occasionem
similis iniuriae solitudo tua pateret, maturiorem
reditum rogasti? Et quanto decentius contumeliam
penetralium meorum uxoris epistula quam<span class="innerMarginNote right">189M</span> testamento sollicitatoris cognoscerem! Miserrimus omnis saeculi maritus sic contempta absentia mea etiamnunc iniuriam meam nescirem si qui fecerat tacere voluisset.</p>
<p><span class="br"></span><span class="lineNumber">6</span><span class="br"></span>Totiens sollicitata non istam faciem qua placere
poteras convestisti? non omne ornamentum veluti
causam talis iniuriae exsecrata es? Quod proximum
est a promittente, rogata stuprum tacet. Inspicite
adulterae censum; ex eo inpune sit quod adulter isti

</p></section><notes><section class="footnotes"><ul><li class="note" id="note_LCL463_368_1"><a class="footnoteCrossrefLink" href="#target_note_LCL463_368_1" title="Click to highlight in text"><sup class="lineRef">1</sup><span class="italic">This sentence was transferred by Wachsmuth from before</span>
cum quo (ยง5).</a></li><script type="text/javascript">document.getElementById('note_LCL463_368_1').style.display = "none";</script></ul></section></notes></section>