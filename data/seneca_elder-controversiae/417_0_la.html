<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent noindent">

parricidas panem rogo. Cum movisset homines et flebili oratione et diserta, redit tamen ad sales: <span class="italic">rogavit ut in lautumias transferretur: non est, inquit,</span> quod <span class="italic">quemquam vestrum decipiat nomen ipsum lautumiae; illa enim minime lauta res est.</span><span class="innerMarginNote right">413M</span></p>
<p>Hoc rettuli ut et ipsum hominem ex aliqua parte nossetis et illud sciretis, quam difficile esset naturam suam effugere. Quomodo posset ab illo obtineri ne in declamationibus iocaretur qui <span class="italic">iocabatur in miseriis ac periculis suis, in quibus iocari eum non debuisse quis nescit, potuisse quis credit?</span></p>
<p><span class="br"></span><span class="lineNumber">22</span><span class="br"></span>Murredius non degeneravit in hac controversia; nam colorem stultissimum induxit: voluit, inquit, et hic sequi fratris exemplum: dum retineo, dum luctor, visus est patrem cecidisse.</p>
<p>Unum ex his quos audivi declamantis scio Mentonem
usum non patrono patre sed advocato; ipsum tyrannicidam induxit dicentem et &lt;hoc&gt;<a class="footnoteLink" href="#note_LCL464_304_1" id="target_note_LCL464_304_1"><sup>1</sup></a> colore usus est: non iussum se a patre, quia aiebat incredibile omnibus videri patrem coram tyranno caedi se iussisse, sed inisse se parricidi consilium ut per hoc ad amicitiam perveniret, per amicitiam ad tyrannicidium. Haec eius sententia laudata est





</p></section><notes><section class="footnotes"><ul><li class="note" id="note_LCL464_304_1"><a class="footnoteCrossrefLink" href="#target_note_LCL464_304_1" title="Click to highlight in text"><sup class="lineRef">1</sup><span class="italic">Supplied by Thomas.</span></a></li><script type="text/javascript">document.getElementById('note_LCL464_304_1').style.display = "none";</script></ul></section></notes></section>