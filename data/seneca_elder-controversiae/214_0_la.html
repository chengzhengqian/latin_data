<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

impetu dixit, tanto miserabilius, ut appareret quam magna interim pars esset ingenii dolor.</p>
<p><span class="br"></span><span class="lineNumber">7</span><span class="br"></span>Declamabat autem Haterius admisso populo ex tempore: solus omnium Romanorum, quos modo ipse cognovi, in Latinam linguam transtulit Graecam facultatem. Tanta erat illi velocitas orationis ut vitium fieret. Itaque divus Augustus optime dixit: “Haterius noster sufflaminandus est”: adeo non currere sed decurrere videbatur. Nec verborum illi tantum copia sed etiam rerum erat: quotiens velles eandem rem et quamdiu velles diceret, aliis totiens figuris, aliis tractationibus, ita ut regi posset nec consumi.</p>
<p><span class="br"></span><span class="lineNumber">8</span><span class="br"></span>Regi autem ab ipso non poterat; † alioqui † libertum
habebat cui pareret; sic ibat quomodo ille aut concitaverat eum aut refrenaverat. Iubebat eum
ille transire, cum aliquem locum diu dixerat: transibat;<span class="innerMarginNote right">228M</span> insistere iubebat eidem loco: permanebat; iubebat epilogum dicere: dicebat. In sua potestate habebat ingenium, in aliena modum.</p>
<p><span class="br"></span><span class="lineNumber">9</span><span class="br"></span>Dividere controversiam putabat ad rem pertinere si illum interrogares, non putabat si audires. Is illi erat ordo quem impetus dederat; non dirigebat se ad


</p></section><notes></notes></section>