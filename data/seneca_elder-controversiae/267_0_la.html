<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">


illo ter bucinavit, dum cupit in omni controversia
dicere non quidquid debet dici sed quidquid potest. Argumentabatur moleste magis quam subtiliter:
argumenta enim argumentis colligebat, et, quasi nihil esset satis firmum, omnes probationes probationibus aliis confirmabat.</p>
<p><span class="br"></span><span class="lineNumber">2</span><span class="br"></span>Erat et illud in argumentatione vitium, quod quaestionem non tamquam partem controversiae sed tamquam controversiam implebat. Omnis quaestio suam propositionem habebat, suam exsecutionem,
suos excessus, suas indignationes, epilogum
quoque suum. Ita unam controversiam exponebat, plures dicebat. Quid ergo? non omnis quaestio per numeros suos implenda est? Quidni? sed tamquam accessio, non tamquam summa. Nullum habile membrum est si corpori par est.</p>
<p>Splendor orationis quantus nescio an in ullo alio fuerit. Non hexis magna, sed phrasis. Dicebat enim citato et effuso cursu, sed praeparatus. Extemporalis
illi facultas, ut adfirmabant qui propius<span class="innerMarginNote right">268M</span>
norant, non deerat, sed putabat ipse sibi deesse. Sententiae, quas optime Pollio Asinius albas vocabat, simplices, apertae, nihil occultum, nihil insperatum
<span class="br"></span><span class="lineNumber">3</span><span class="br"></span>adferentes, sed vocales et splendidae. Adfectus efficaciter movit, figurabat egregie, praeparabat


</p></section><notes></notes></section>