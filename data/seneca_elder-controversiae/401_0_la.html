<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

patiendum est, sed ratio: tamquam non possum domum
habere nisi hanc emero; nulla alia venalis est; hanc occasionem vidit venditor et premit. Non tamen hanc emptionem rescindes, alioqui in infinitum calumnia excedet. &lt;Deinde&gt;<a class="footnoteLink" href="#note_LCL464_272_1" id="target_note_LCL464_272_1"><sup>1</sup></a> dicat<a class="footnoteLink" href="#note_LCL464_272_2" id="target_note_LCL464_272_2"><sup>2</sup></a> alius: necesse mihi erat. Tibi necesse? Carere primum etiamnunc
poteras; deinde et alia via poteras invenire, sperare alium indicem. An aliter invenire non poteras? Ergo hoc tibi plus praestiti.<span class="innerMarginNote right">399M</span></p>
<p><span class="br"></span><span class="lineNumber">9</span><span class="br"></span>An, si in re vis et necessitas est, ita tantum rescindantur
quae per vim et necessitatem gesta sunt si vis et necessitas a paciscente adhibita est. Nihil, inquit, mea an tu cogaris si non a me cogeris; meam culpam esse oportet ut mea poena sit. Non, inquit; neque enim lex adhibenti vim irascitur sed passo succurrit, et iniquum illi videtur id ratum esse quod aliquis non quia voluit pactus est sed quia coactus est. Nihil autem refert, inquam, per quem illi necesse fuerit; iniquum enim quod rescinditur facit fortuna eius qui passus est, non persona facientis.</p>
<p>Deinde: an ab hoc vis admota sit. Tu, inquit, mihi vim admovisti, qui non aliter indicabas quam si pactus essem. Non est, inquit, admovere vim aliquid sub certa condicione promittere. Si qua vis est, a te tibi adhibita est, quod exponere. . . et




</p></section><notes><section class="footnotes"><ul><li class="note" id="note_LCL464_272_1"><a class="footnoteCrossrefLink" href="#target_note_LCL464_272_1" title="Click to highlight in text"><sup class="lineRef">1</sup><span class="italic">Supplied by Gertz.</span></a></li><script type="text/javascript">document.getElementById('note_LCL464_272_1').style.display = "none";</script><li class="note" id="note_LCL464_272_2"><a class="footnoteCrossrefLink" href="#target_note_LCL464_272_2" title="Click to highlight in text"><sup class="lineRef">2</sup>dicat <span class="italic">Schultingh:</span> dicet.</a></li><script type="text/javascript">document.getElementById('note_LCL464_272_2').style.display = "none";</script></ul></section></notes></section>