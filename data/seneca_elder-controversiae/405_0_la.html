<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<h3>IV</h3>
<h3>A <span class="sc">Filio in Arce Pulsatus</span></h3>
<p>Qui patrem pulsaverit, manus ei praecidantur.</p>
<p>Tyrannus patrem in arcem cum duobus filiis accersit; inperavit adulescentibus ut patrem caederent. Alter ex his praecipitavit se, alter cecidit. Postea in amicitiam tyranni receptus est. Occiso tyranno praemium accepit. Petuntur
manus eius; pater defendit.</p>
<p><span class="br"></span><span class="lineNumber">1</span><span class="br"></span><span class="sc">Cesti Pii.</span> <span class="italic">Felicior essem si plures reos defenderem.</span></p>
<p><span class="sc">Triari.</span> Haec vulnera quae in ore videtis meo
postea feci quam dimissus sum.</p>
<p><span class="sc">Iuni Gallionis.</span> Gratias ago filio quod me non reliquit solum tyranno. Quod manus illius passus sum<a class="footnoteLink" href="#note_LCL464_280_1" id="target_note_LCL464_280_1"><sup>1</sup></a> ego iussi; itaque crimini meo adsum. “Amicus”
inquit “tyranni fuit.” Age, hoc tantum filius meus in arce simulavit? Procumbo ad genua vestra, iudices, ille contumax qui cum vapularem non rogavi.</p>
<p><span class="br"></span><span class="lineNumber">2</span><span class="br"></span><span class="sc">Musae.</span> Occisus est tyrannus; a quo putatis<span class="innerMarginNote right">403M</span>
</p></section><notes><section class="footnotes"><ul><li class="note" id="note_LCL464_280_1"><a class="footnoteCrossrefLink" href="#target_note_LCL464_280_1" title="Click to highlight in text"><sup class="lineRef">1</sup>passus sum <span class="italic">Otto:</span> usum.</a></li><script type="text/javascript">document.getElementById('note_LCL464_280_1').style.display = "none";</script></ul></section></notes></section>