<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

esse sacerdotem nostram cui credimus? meretrici, lenoni, piratis: haec enim testium summa est. Castigationem [ex]<a class="footnoteLink" href="#note_LCL463_72_1" id="target_note_LCL463_72_1"><sup>1</sup></a> pontificis maximi meruerat sacerdos, si te e lupanari redemisset. Convenit omnis libidinosorum turba et concurrit ad meretricem novam. Illud certe fateberis, pudicitia tua precaria est; tot intraverunt cellam tuam gladiatores, tot iuvenes,<span class="innerMarginNote right">36M</span>
tot ebrii: et omnes ante militem inermes? Ego illam dico prostitisse: illa se dicit etiam mendicasse. Pudicitiam sacerdotis meae etiam carnifici debeo.</p>
<p><span class="br"></span><span class="lineNumber">11</span><span class="br"></span><span class="sc">Iuni Gallionis.</span> Ambitiosa lex est: ad sacerdotium
[non]<a class="footnoteLink" href="#note_LCL463_72_2" id="target_note_LCL463_72_2"><sup>2</sup></a> nullas &lt;nisi integrae&gt;<a class="footnoteLink" href="#note_LCL463_72_3" id="target_note_LCL463_72_3"><sup>3</sup></a> non sanctitatis tantum sed felicitatis admittit; inquirit in maiores, in corpus, in vitam: videris quemadmodum tam morosae legi satis facias. Capta es a piratis, inter servos, inter homicidas in illis myoparonis angustiis spatiata es. Viderimus quid in te audere potuerit
feritas hostium, libido barbarorum, licentia dominorum. Certum habeo, iudices, cum hanc feritatem barbarorum audiatis, favetis illi, ut quamprimum mutet servitutem &lt;sacerdotio&gt;.<a class="footnoteLink" href="#note_LCL463_72_4" id="target_note_LCL463_72_4"><sup>4</sup></a> Sic istam servaverunt piratae quamadmodum qui lenoni essent vendituri, &lt;sic istam servavit leno quemadmodum qui esset coacturus&gt;<a class="footnoteLink" href="#note_LCL463_72_5" id="target_note_LCL463_72_5"><sup>5</sup></a> stare in illo ordine, ex eadem vesci mensa, in eo loco vivere in quo etiamsi non





</p></section><notes><section class="footnotes"><ul><li class="note" id="note_LCL463_72_1"><a class="footnoteCrossrefLink" href="#target_note_LCL463_72_1" title="Click to highlight in text"><sup class="lineRef">1</sup><span class="italic">Deleted by Bursian.</span></a></li><script type="text/javascript">document.getElementById('note_LCL463_72_1').style.display = "none";</script><li class="note" id="note_LCL463_72_2"><a class="footnoteCrossrefLink" href="#target_note_LCL463_72_2" title="Click to highlight in text"><sup class="lineRef">2</sup><span class="italic">Deleted by Thomas.</span></a></li><script type="text/javascript">document.getElementById('note_LCL463_72_2').style.display = "none";</script><li class="note" id="note_LCL463_72_3"><a class="footnoteCrossrefLink" href="#target_note_LCL463_72_3" title="Click to highlight in text"><sup class="lineRef">3</sup><span class="italic">Supplied by Haase.</span></a></li><script type="text/javascript">document.getElementById('note_LCL463_72_3').style.display = "none";</script><li class="note" id="note_LCL463_72_4"><a class="footnoteCrossrefLink" href="#target_note_LCL463_72_4" title="Click to highlight in text"><sup class="lineRef">4</sup><span class="italic">Supplied by Gertz.</span></a></li><script type="text/javascript">document.getElementById('note_LCL463_72_4').style.display = "none";</script><li class="note" id="note_LCL463_72_5"><a class="footnoteCrossrefLink" href="#target_note_LCL463_72_5" title="Click to highlight in text"><sup class="lineRef">5</sup><span class="italic">Supplied by Haase and MÃ¼ller.</span></a></li><script type="text/javascript">document.getElementById('note_LCL463_72_5').style.display = "none";</script></ul></section></notes></section>