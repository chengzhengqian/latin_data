<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

beati serviemus? Altera filium dat tibi, altera patrimonium:
pater, utra magis dives est? Locuples est, pater, quam mihi concilias: o si scires quam dives et haec fuisset! “Orba” inquit “est”: et haec orba est; inter duas orbas ea mihi curanda est magis quam orbam ego feci.</p>
<p><span class="br"></span><span class="lineNumber">8</span><span class="br"></span><span class="sc">Divisio.</span> In hac controversia nihil litium fuit: fere omnes consentiunt. Latro primam quaestionem fecit: an pater propter matrimonium abdicare filium possit, cum liberum cuique huius rei arbitrium sit. Gallio subiecit huic: etiamsi potest imperare filio ut uxorem ducat, an ei qui iam habet. Latro secundam fecit: si ius est patri etiam propter matrimonium abdicandi, an huic liberum non fuerit parere cum iurasset. Hoc in haec divisit: an nemo iureiurando teneatur quo per necessitatem adactus est; an expleverit iusiurandum ducendo illam uxorem; an, etiamsi non explevit, non teneatur religione qui coactus aliquid contra iusiurandum facit: hunc autem cogi a patre. Si per iusiurandum [facit hunc]<a class="footnoteLink" href="#note_LCL463_144_1" id="target_note_LCL463_144_1"><sup>1</sup></a> potest parere patri, an debeat. Hic de meritis puellae et moribus.</p>
<p><span class="br"></span><span class="lineNumber">9</span><span class="br"></span>Colore hoc usus est Latro pro patre: <span class="italic">puellam</span>? <span class="italic">non</span><span class="innerMarginNote right">68M</span>
<span class="italic">misericordia motam, sed libidine</span>, et ideo non esse beneficium.
In argumentis eleganter hanc partem tractavit:





</p></section><notes><section class="footnotes"><ul><li class="note" id="note_LCL463_144_1"><a class="footnoteCrossrefLink" href="#target_note_LCL463_144_1" title="Click to highlight in text"><sup class="lineRef">1</sup><span class="italic">Deleted by Kiessling.</span></a></li><script type="text/javascript">document.getElementById('note_LCL463_144_1').style.display = "none";</script></ul></section></notes></section>