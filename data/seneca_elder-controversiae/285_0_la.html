<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

manes eius. Motus sum. Et puerili sensu colorem transcucurrit: quid facerem? inquit: occidere pater iubebat, mater vetabat. Et cum colore dixit: haec mecum cogitavi: non est imperatum ut manu occiderem,
non ut laqueo, non ut mari; eligere supplici genus liberum est.</p>
<p>Fuscus Arellius hoc colore usus est: temptari me putavi a patre; uno, inquam, supplicio alterum filium punire, alterum experiri volt.</p>
<p>Albucius in argumentis plura posuit et omnes fere colores contrectavit. In narratione hoc colore usus est: [et]<a class="footnoteLink" href="#note_LCL464_40_1" id="target_note_LCL464_40_1"><sup>1</sup></a> dixit: hoc unum mihi praesta beneficium: sine me &lt;non&gt;<a class="footnoteLink" href="#note_LCL464_40_2" id="target_note_LCL464_40_2"><sup>2</sup></a> tamquam parricidam mori.</p>
<p><span class="br"></span><span class="lineNumber">22</span><span class="br"></span>Argentarius, tamquam non frater esset huius consili<span class="innerMarginNote right">285M</span> inventor, dixit: cogitavi quid facerem; tandem inveni quomodo parricidium vindicarem sine parricidio.</p>
<p>Passienus hoc colore usus est: Non putavi patrem velle utique occidi filium. Videbatur mihi omnia misericordiae praeparasse: quod domi cognoverat, quod inter suos. Fratri, inquam, tradidit: age, si parcere uoluisset, cui tradidisset?</p>
<p>Pollio Asinius dixit in novercam; itaque illo colore usus est: cogitavi mecum quid liceret, quid oporteret. Si tantum, inquam, nefas commissum est, nullae meae partes sunt: ad expiandum scelus triumviris




</p></section><notes><section class="footnotes"><ul><li class="note" id="note_LCL464_40_1"><a class="footnoteCrossrefLink" href="#target_note_LCL464_40_1" title="Click to highlight in text"><sup class="lineRef">1</sup><span class="italic">Deleted by the editor.</span></a></li><script type="text/javascript">document.getElementById('note_LCL464_40_1').style.display = "none";</script><li class="note" id="note_LCL464_40_2"><a class="footnoteCrossrefLink" href="#target_note_LCL464_40_2" title="Click to highlight in text"><sup class="lineRef">2</sup><span class="italic">Supplied by Faber.</span></a></li><script type="text/javascript">document.getElementById('note_LCL464_40_2').style.display = "none";</script></ul></section></notes></section>