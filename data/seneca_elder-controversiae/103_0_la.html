<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p><span class="br"></span><span class="lineNumber">2</span><span class="br"></span><span class="sc">Rufi Vibi.</span> Habendos esse liberos is quoque iudicat qui non libentissime habet. Ego illos in frivola invitavi nostra: qui illis meam promisi domum, suam eripiam? Quid faciam? si paruero abdicabor,<span class="innerMarginNote right">107M</span>
si non paruero abdicabor. Patrem amo: haec est contumacia mea. Dives filium non habet:
me dabis; dives reduxerit suos: me recipies; ita non adoptari sed commodari recuso.</p>
<p><span class="br"></span><span class="lineNumber">3</span><span class="br"></span><span class="sc">Cesti Pii.</span> Accipe vitae meae testem, quod magni aestimas, divitem, cui placere difficile est. Vultis scire quare patrem non relinquam? quia genuit me, quia educavit, quia abdicavit. <span class="italic">Diu dubitavi ille amicum
temptaret an hic filium.</span> “Abdico” inquit. Hoc pater verus! quid ab eo qui adoptabit sperare possum?</p>
<p>Narratio <span class="sc">Cesti Pii.</span> Dives sustulit unum filium: non fuit contentus; quid enim erat diviti unus? tres sustulit; poterat unum in adoptionem dare: abdicavit unum, alterum, tertium. Iam nihil diviti putatis superesse? quartum addet.</p>
<p><span class="br"></span><span class="lineNumber">4</span><span class="br"></span><span class="sc">Arelli Fusci</span> patris. Quisquis es avarus pecuniae custos inmensique cultor soli: cum multa quaesieris,



</p></section><notes></notes></section>