<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

τὰ σά σε δῶρα βασανίζει. Triarius hoc ex aliqua parte, cum subriperet, inflexit. Hos aiebat<span class="innerMarginNote right">502M</span> Severus Cassius qui hoc facerent similes sibi videri furibus alienis poculis ansas mutantibus. Multi sunt qui detracto verbo aut mutato aut adiecto putent se alienas sententias lucri fecisse. Triarius autem sic vertit: corrupisti duo maxima Promethei munera, ignem et hominem.</p>
<p><span class="br"></span><span class="lineNumber">21</span><span class="br"></span>Sed et Graeci illam subrupuerunt: Euctemon qui dixit: Προμηθεῦ, ἐπὶ σέ τις πῦρ καὶ ἄνθρωπον; Sanius quam Glycon, Adaeus: Προμηθεῦ, σέ τις γράφων ἄνθρωπον ἀφανίζει. Damas corruptissime: δικαίως, Προμηθεῦ· διὰ τί γὰρ ἔκλεπτες ἀνθρώπῳ; Craton furiosissime, qui dixit: Προμηθεῦ, νῦν ἔδει σε πῦρ κλέψαι. Hic est Craton, venustissimus homo et professus Asianus, qui bellum cum omnibus Atticis gerebat. Cum donaret illi Caesar talentum, in quo viginti quattuor sestertia sunt Atheniensium more: ἢ
Πρόσθες, φησίν, ἢ ἄφελ᾿, ἵνα μὴ Ἀττικὸν ᾖ· Hic &lt;et&gt;<a class="footnoteLink" href="#note_LCL464_468_1" id="target_note_LCL464_468_1"><sup>1</sup></a> Caesari, quod illum numquam nisi mense Decembri audiret, dixit: ὡς βαύνῳ μοι χρῇ; et cum commendaretur a Caesare Passieno nec curaret, interroganti quare non conplecteretur tanti viri gratiam: ἡλίου καίοντος λύχνον οὐχ ἅπτω.<span class="innerMarginNote right">503M</span></p>
<p><span class="br"></span><span class="lineNumber">22</span><span class="br"></span>Saepe solebat apud Caesarem cum Timagene





</p></section><notes><section class="footnotes"><ul><li class="note" id="note_LCL464_468_1"><a class="footnoteCrossrefLink" href="#target_note_LCL464_468_1" title="Click to highlight in text"><sup class="lineRef">1</sup><span class="italic">Supplied by Schultingh.</span></a></li><script type="text/javascript">document.getElementById('note_LCL464_468_1').style.display = "none";</script></ul></section></notes></section>