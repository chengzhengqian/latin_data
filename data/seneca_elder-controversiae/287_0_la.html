<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

colore per totam declamationem usus est, ut diceret hoc se tamquam gravius elegisse. <span class="italic">Displicebat color hic prudentibus. Quam enim spem habet absolutionis si nec paruit nec pepercit?</span></p>
<p>Haterius hoc colore usus est: Diu mecum disputavi. Parricida est quem non testis protrahit, non index coarguit? Quid ergo? innocens &lt;est&gt;<a class="footnoteLink" href="#note_LCL464_44_1" id="target_note_LCL464_44_1"><sup>1</sup></a> quem condemnat
pater? Invenioque poenam simillimam rei:<a class="footnoteLink" href="#note_LCL464_44_2" id="target_note_LCL464_44_2"><sup>2</sup></a> mersam, non tamen ex toto perditam ratem, quae vel punire fratrem posset vel absolvere.</p>
<p><span class="br"></span><span class="lineNumber">25</span><span class="br"></span>Triarius et ipse quasi sententiam de fratre ferri voluisset egit et dixit: tandem ad caelum manibus levatis “quidquid est” inquam “quod terris imperat,
quod regnat profundo, quidquid est quod ex sublimi res spectat humanas, invoco: damnatus alto committitur; di, iudicate post patrem!” Haec sententia dicebatur ex Graeco translata, sed Graeca corruptior est: Πόσειδον, ἀμετρήτων δέσποτα
βυθῶν, τὴν ἐνάλιον κληρωσάμενε βασιλείαν,
ἀνάγεται πατροκτόνος· μετὰ πατέρα δίκασον.</p>
<p>A parte patris, quod ab archipirata dimissus est,<span class="innerMarginNote right">287M</span>
sic Cestius: poenam, inquit, putavit mihi hanc esse morte graviorem. Et sic posuit in narratione: rogabam ut occiderer; non impetravi.</p>
<p><span class="br"></span><span class="lineNumber">26</span><span class="br"></span>Varius Geminus ait: in hoc <span class="italic">me dimisit,</span> non quia


</p></section><notes><section class="footnotes"><ul><li class="note" id="note_LCL464_44_1"><a class="footnoteCrossrefLink" href="#target_note_LCL464_44_1" title="Click to highlight in text"><sup class="lineRef">1</sup><span class="italic">Supplied by Gertz.</span></a></li><script type="text/javascript">document.getElementById('note_LCL464_44_1').style.display = "none";</script><li class="note" id="note_LCL464_44_2"><a class="footnoteCrossrefLink" href="#target_note_LCL464_44_2" title="Click to highlight in text"><sup class="lineRef">2</sup>rei <span class="italic">Otto:</span> reo.</a></li><script type="text/javascript">document.getElementById('note_LCL464_44_2').style.display = "none";</script></ul></section></notes></section>