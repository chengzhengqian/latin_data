<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

causa sua falsum aliquis testem det an se: alteri enim credi non debet, alteri non solet.</p>
<p><span class="br"></span><span class="lineNumber">34</span><span class="br"></span>Otho tamen Iunius bene dicebat has controversias quae suspiciose dicendae erant. Itaque memini optime illum dicere pro † hac re ne † adulteri reo, in quem<a class="footnoteLink" href="#note_LCL463_242_1" id="target_note_LCL463_242_1"><sup>1</sup></a> Syriacus Vallius, homo disertus, [ad]<a class="footnoteLink" href="#note_LCL463_242_2" id="target_note_LCL463_242_2"><sup>2</sup></a> calumniam<span class="innerMarginNote right">126M</span>
iuraverat. Erat genus iudici tale: speciosum iuvenem dominus suus deprehendisse cum uxore in cubiculo testatus est et ob hoc uxorem suam dimisit;
hoc nomine servum adulteri postulatum dominus non defendebat, mulier, in quam petebatur praeiudicium, tuebatur. Opus erat aliquo colore, cum in cubiculo
<span class="br"></span><span class="lineNumber">35</span><span class="br"></span>visa esset cum servo et marito. Otho Iunius nullam rem certam posuit, sed tantum circumventam a viro mulierem egregie tractavit; cuius actio quam utilis fuisset, statim adparuit Nigro Bruttedio dicente, qui hoc colore usus est: arcessitum a domino servum ut inter se medius et dominam recumberet; illam non esse passam; maritum indignatum prosiluisse quasi in corruptorem. &lt;Verbo in hac re aeque corrupto&gt;<a class="footnoteLink" href="#note_LCL463_242_3" id="target_note_LCL463_242_3"><sup>3</sup></a> usus est quam colore: dixit enim arcessitum servum








</p></section><notes><section class="footnotes"><ul><li class="note" id="note_LCL463_242_1"><a class="footnoteCrossrefLink" href="#target_note_LCL463_242_1" title="Click to highlight in text"><sup class="lineRef">1</sup>quem <span class="italic">ed.</span>: quam.</a></li><script type="text/javascript">document.getElementById('note_LCL463_242_1').style.display = "none";</script><li class="note" id="note_LCL463_242_2"><a class="footnoteCrossrefLink" href="#target_note_LCL463_242_2" title="Click to highlight in text"><sup class="lineRef">2</sup><span class="italic">Deleted by Opsopoeus.</span></a></li><script type="text/javascript">document.getElementById('note_LCL463_242_2').style.display = "none";</script><li class="note" id="note_LCL463_242_3"><a class="footnoteCrossrefLink" href="#target_note_LCL463_242_3" title="Click to highlight in text"><sup class="lineRef">3</sup><span class="italic">Supplied by Müller after Gertz.</span></a></li><script type="text/javascript">document.getElementById('note_LCL463_242_3').style.display = "none";</script></ul></section></notes></section>