<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

quod solum populus Romanus par imperio suo habuit<span class="innerMarginNote right">7M</span>
cognoscere, et, quod vulgo aliquando dici solet, sed in illo proprie debet, potui vivam vocem audire.</p>
<p><span class="br"></span><span class="lineNumber">12</span><span class="br"></span>Declamabat autem Cicero non quales nunc controversias dicimus, ne tales quidem quales ante Ciceronem dicebantur, quas thesis vocabant. Hoc enim genus materiae quo nos exercemur adeo novum est ut nomen quoque eius novum sit: controversias nos dicimus; Cicero causas vocabat. Hoc vero alterum
nomen Graecum quidem, sed in Latinum ita translatum ut pro Latino sit, scholastica, controversia
multo recentius est, sicut ipsa “declamatio” apud nullum antiquum auctorem ante Ciceronem et Calvum inveniri potest, qui declamationem &lt;a dictione&gt;<a class="footnoteLink" href="#note_LCL463_12_1" id="target_note_LCL463_12_1"><sup>1</sup></a> distinguit; ait enim declamare iam se non mediocriter, dicere bene; alterum putat domesticae exercitationis esse, alterum verae actionis. Modo nomen hoc prodiit; nam et studium ipsum nuper celebrari coepit: ideo facile est mihi ab incunabulis nosse rem post me natam.</p>
<p><span class="br"></span><span class="lineNumber">13</span><span class="br"></span>In aliis autem an beneficium vobis daturus sim nescio, in uno accipio: Latronis enim Porcii,<span class="innerMarginNote right">8M</span>
carissimi mihi sodalis, memoriam saepius cogar retractare,
et a prima pueritia usque ad ultimum eius diem perductam familiarem amicitiam cum voluptate



</p></section><notes><section class="footnotes"><ul><li class="note" id="note_LCL463_12_1"><a class="footnoteCrossrefLink" href="#target_note_LCL463_12_1" title="Click to highlight in text"><sup class="lineRef">1</sup><span class="italic">Supplied by Gertz.</span></a></li><script type="text/javascript">document.getElementById('note_LCL463_12_1').style.display = "none";</script></ul></section></notes></section>