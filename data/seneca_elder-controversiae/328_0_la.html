<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

convertit; aliquanto enim fuit satius cum ceteris contumeliam ferre quam liberatis omnibus solos in tyrannidem reici. Servo libertatem dedit, filiae servitutem. Servo filiam dedit, innocentiam abstulit. Nescio quid sibi velit quod servi meritum laudat; tyrannum enim laudare debebat. Servus <span class="innerMarginNote right">322M</span> noster &lt;non est&gt;<a class="footnoteLink" href="#note_LCL464_126_1" id="target_note_LCL464_126_1"><sup>1</sup></a> stultus: tergus &lt;et&gt; caput suum deliciis praesentibus praetulit. Si dixerit se extimuisse
tantum nefas, laudabo et hanc illi etiamnunc
<span class="br"></span><span class="lineNumber">8</span><span class="br"></span>optabo mentem. Ceterae honestos invenerunt sibi viros; haec talem habet quales illae in tyrannide habuerunt. Soror mea ancillulae paelex est, et, ut domina nuberet, conserva de cellula est eiecta. Nullum in tyranno maius scelus fuit quam quod tibi libuit imitari. O te, soror, miseram, quod ista non sub tyranno passa es! iam enim pati desisses. Hoc tu putas praemium esse: quia dominam non violavit, violet quantum volet. Iste vero, ut dices, iniuriam tibi fecit quia adfinitatem tuam moratus est. Si non cessasset, iam fortasse ex illo nepotes haberemus. Habeamus generum, si possumus, parem &lt;Vel&gt;<a class="footnoteLink" href="#note_LCL464_126_2" id="target_note_LCL464_126_2"><sup>2</sup></a> similem; si minus, non erubescendum, cui cognatus


</p></section><notes><section class="footnotes"><ul><li class="note" id="note_LCL464_126_1"><a class="footnoteCrossrefLink" href="#target_note_LCL464_126_1" title="Click to highlight in text"><sup class="lineRef">1</sup><span class="italic">Supplied by Müller.</span></a></li><script type="text/javascript">document.getElementById('note_LCL464_126_1').style.display = "none";</script><li class="note" id="note_LCL464_126_2"><a class="footnoteCrossrefLink" href="#target_note_LCL464_126_2" title="Click to highlight in text"><sup class="lineRef">2</sup><span class="italic">Supplied by Müller.</span></a></li><script type="text/javascript">document.getElementById('note_LCL464_126_2').style.display = "none";</script></ul></section></notes></section>