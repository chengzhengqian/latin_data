<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">
<span class="italic">quid aliud facerem si alligatas haberem manus?</span> Egit me attonitum dolor. Non mehercules me exorasset
Miltiades pater. Nihil Calliae debeo nisi liber sum.<a class="footnoteLink" href="#note_LCL464_218_1" id="target_note_LCL464_218_1"><sup>1</sup></a> Est vir egregius Callias, est misericors; sed utinam tantum adversus bonos! Maior iniuria est si nunc manus Cimonis alligantur quam fuit beneficium quod tunc solutae sunt. Non iste iniquiore
animo filiam amisit quam ego uxorem, sed aequiore animo inpudicam pati voluit. Vis tu divitias
tuas abscondere cum in eos incideris qui mendicitate
censentur? Nihil habet domus nostra melius quod ostendat quam paupertatem. Da pecuniam Miltiadi qua damnationem luat: nocens erit; da Cimoni qua patrem redimat: pius non erit.<span class="innerMarginNote right">375M</span></p>
<p><span class="br"></span><span class="lineNumber">4</span><span class="br"></span><span class="sc">Vibi Galli.</span> Nullo mihi felicior videor quam quod Miltiadis pretium fui. Alligatus iacebat Persicae potentiae vindex, libertatis publicae adsertor, alligatus
iacebat crimen ingratae civitatis. Adulteram dimittam? patiar adulteram qui non tam glorior quod filius sum Miltiadis quam quod vicarius? <span class="italic">Quid? tu poenam putas pro Miltiade alligari?</span> Si adulterum solum occidero, exulandum est. Quid



</p></section><notes><section class="footnotes"><ul><li class="note" id="note_LCL464_218_1"><a class="footnoteCrossrefLink" href="#target_note_LCL464_218_1" title="Click to highlight in text"><sup class="lineRef">1</sup>liber sum <span class="italic">early edd.:</span> libertum.</a></li><script type="text/javascript">document.getElementById('note_LCL464_218_1').style.display = "none";</script></ul></section></notes></section>