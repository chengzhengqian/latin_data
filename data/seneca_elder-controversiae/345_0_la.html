<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

temeritas esset, adiecit: hoc erat quod vobis clamabam:
“ducem senem eligite.”</p>
<p><span class="br"></span><span class="lineNumber">15</span><span class="br"></span>Otho Iunius pater praesagiis quibusdam et insomniis
hanc fortunam praenuntiantibus agitatum se competisse dixit. Erat autem ex somniatoribus Otho: ubicumque illum defecerat color, somnium narrabat.</p>
<p>De eo quod inscio senatu egressus est, Latro sic coloravit: <span class="italic">decretum non expectasse, sed amentem et<span class="innerMarginNote right">337M</span> attonitum protinus procurrisse.</span></p>
<p>Albucius hoc colore usus est: semper de duce cito constitui. Longum erat expectare; <span class="italic">ad summam, festinavi nec occurri.</span></p>
<p><span class="br"></span><span class="lineNumber">16</span><span class="br"></span>Varius Geminus dixit maluisse solum ire; <span class="italic">hostes</span> enim auctoritate legatorum non moveri, at <span class="italic">lacrimis patrum saepe flecti.</span></p>
<p>Silo Pompeius ait: putavi utilius esse privata illum pecunia redimi; minoris enim posse aestimari quam si tamquam imperator redimeretur.</p>
<p>Argentarius ait: Nihil tam iniquom erat quam legatos ad redemptionem mitti; numquam enim reddidissent quem sic desiderari publice iudicassent. Itaque praecucurri rogaturus et hoc dicturus: exercitus contemnit illum, res publica relinquit.</p>
<p><span class="br"></span><span class="lineNumber">17</span><span class="br"></span>Blandus ait: cogitanti mihi quid facerem, contentus
essem paternis lacrimis an comitatu publico preces meas adiuvarem, tandem venit in mentem Troianum regem ad redemptionem fili sine legatis isse et cum auro.</p>
</section><notes></notes></section>