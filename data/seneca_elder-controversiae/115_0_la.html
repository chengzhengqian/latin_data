<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

familia expellere insitivum heredem cupiente.</p>
<p><span class="br"></span><span class="lineNumber">22</span><span class="br"></span>Latro ultimam quaestionem posuit quam fere solebat:
etiamsi non recte fecit quod adoptari a divite noluit, an tamen, &lt;si&gt;<a class="footnoteLink" href="#note_LCL463_230_1" id="target_note_LCL463_230_1"><sup>1</sup></a> id bono adversus patrem animo fecit, non ignoscendum sit; deinde: an bono adversus patrem animo fecerit. In hac quaestione bona pars adulescentis est patrem amantis et opibus praeferentis; Latro tamen negabat patrem daturum manus bono adversus se animo factum, sed consensum filiorum adversus patres dicturum. † tacitum nescio<span class="innerMarginNote right">120M</span> quam†</p>
<p><span class="br"></span><span class="lineNumber">23</span><span class="br"></span>. . . Brocco cuidam non malo rhetori visum erat, qui dixerat adulescentem videri sibi habere operta<a class="footnoteLink" href="#note_LCL463_230_2" id="target_note_LCL463_230_2"><sup>2</sup></a> quaedam vitia; male de se existimare eum qui ire ad iudicem strictum innocentiae nollet.</p>
<p>Argentarius omnes priores transit partes, statim ad hoc venit: debueritne patri parere an non debuerit; et in figuram contulit declamationem. “Volo” inquit
“aliquis filium abdicet qui petit a patre paupere ut in adoptionem diviti daretur; quam bonam” inquit “causam pater habebit! dicet hic . . .,” deinde sic transit, cum declamasset eam controversiam
quae posita non erat: “si ille filius malam causam habet, ego bonam habeo.” Contulit suam causam cum illo.</p>
</section><notes><section class="footnotes"><ul><li class="note" id="note_LCL463_230_1"><a class="footnoteCrossrefLink" href="#target_note_LCL463_230_1" title="Click to highlight in text"><sup class="lineRef">1</sup><span class="italic">Supplied by Bursian.</span></a></li><script type="text/javascript">document.getElementById('note_LCL463_230_1').style.display = "none";</script><li class="note" id="note_LCL463_230_2"><a class="footnoteCrossrefLink" href="#target_note_LCL463_230_2" title="Click to highlight in text"><sup class="lineRef">2</sup>operta <span class="italic">Gertz</span>: capita.</a></li><script type="text/javascript">document.getElementById('note_LCL463_230_2').style.display = "none";</script></ul></section></notes></section>