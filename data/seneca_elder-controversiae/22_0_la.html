<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

licuit mihi alere etiam te vetante; deinde non licuit non alere. In priore parte hoc vindicavit, non posse filium ob id abdicari quod esset suae potestatis; nulli autem interdici misericordia: <span class="italic">Quid si flere me vetes cum vidi hominem calamitosum?</span> quid si vetes propter aliquod honestum factum periclitanti favere? <span class="italic">Adfectus nostri in nostra potestate non sunt. Quaedam iura non scripta, sed omnibus scriptis certiora sunt:</span> quamvis filius familiae sim, licet mihi et stipem porrigere mendico et humum cadaveri &lt;inicere&gt;.<a class="footnoteLink" href="#note_LCL463_44_1" id="target_note_LCL463_44_1"><sup>1</sup></a> Iniquum est conlapsis manum non porrigere: commune hoc ius generis humani est. Nemo invidiosum ius postulat quo alteri profuturus est.</p>
<p><span class="br"></span><span class="lineNumber">15</span><span class="br"></span>Latro illud vehementer pressit: Non feci ratione, adfectu victus sum. Cum vidissem patrem egentem, mens non constitit mihi; quid vetueris nescio. Hoc aiebat non esse tractandum tamquam quaestionem;<span class="innerMarginNote right">24M</span>
esse tamen potentius quam ullam quaestionem.</p>
<p>Fuscus Arellius pater hoc movit in ultimo tamquam
quaestionem: putavi te, quamvis vetares, nihilominus velle ali fratrem: eo vultu vetabas aut mihi ita videbaris.</p>
<p>Cestius audacius; non fuit contentus dicere: “putavi velle te,” adiecit: “voluisti et hodie quoque



</p></section><notes><section class="footnotes"><ul><li class="note" id="note_LCL463_44_1"><a class="footnoteCrossrefLink" href="#target_note_LCL463_44_1" title="Click to highlight in text"><sup class="lineRef">1</sup><span class="italic">Supplied by Gertz.</span></a></li><script type="text/javascript">document.getElementById('note_LCL463_44_1').style.display = "none";</script></ul></section></notes></section>