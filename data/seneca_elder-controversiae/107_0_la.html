<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

ne auferam patri filium, filiis patrem. Nec tam vicino exemplo emendaris? qui abdicat suos, quaerit alienos. Nulla certa felicitas est: paulo ante ego divitis filiis invidebam, modo illi mihi. Laudat me pater, cum abdicet, laudo ego patrem, cum abdicer: haec <span class="italic">una inter nos disputatio est: iste me dignum putat beato patre, ego</span> me <span class="italic">meo.</span></p>
<p><span class="br"></span><span class="lineNumber">10</span><span class="br"></span><span class="sc">Fabiani Papiri.</span> Ecce instructi exercitus saepe<span class="innerMarginNote right">111M</span> civium cognatorumque conserturi [praelium]<a class="footnoteLink" href="#note_LCL463_214_1" id="target_note_LCL463_214_1"><sup>1</sup></a> manus constiterunt et colles equis utrimque complentur et subinde omnis regio trucidatorum corporibus consternitur;
illa tum in multitudine cadaverum vel spoliantium sic quaesierit aliquis: quae causa hominem
adversus hominem in facinus coegit?—nam neque feris inter se bella sunt nec, si forent, eadem hominem deceant, placidum proximumque divino genus; quae tanta vos pestis, cum una stirps idemque sanguis sitis, quaeve furiae in mutuum sanguinem
<span class="br"></span><span class="lineNumber">11</span><span class="br"></span>egere? quod tantum malum &lt;huic&gt;<a class="footnoteLink" href="#note_LCL463_214_2" id="target_note_LCL463_214_2"><sup>2</sup></a> uni generi vel fato vel forte iniunctum? An, ut convivia populis instruantur et tecta auro fulgeant, parricidium tanti fuit? Magna enim vero et lauta<a class="footnoteLink" href="#note_LCL463_214_3" id="target_note_LCL463_214_3"><sup>3</sup></a> sunt propter quae mensam et lacunaria sua &lt;nocentes&gt;<a class="footnoteLink" href="#note_LCL463_214_4" id="target_note_LCL463_214_4"><sup>4</sup></a> potius quam lucem innocentes intueri maluerint. An, ne







</p></section><notes><section class="footnotes"><ul><li class="note" id="note_LCL463_214_1"><a class="footnoteCrossrefLink" href="#target_note_LCL463_214_1" title="Click to highlight in text"><sup class="lineRef">1</sup><span class="italic">Deleted in the editio Romana</span> (<span class="italic">1585</span>).</a></li><script type="text/javascript">document.getElementById('note_LCL463_214_1').style.display = "none";</script><li class="note" id="note_LCL463_214_2"><a class="footnoteCrossrefLink" href="#target_note_LCL463_214_2" title="Click to highlight in text"><sup class="lineRef">2</sup><span class="italic">Supplied by Otto.</span></a></li><script type="text/javascript">document.getElementById('note_LCL463_214_2').style.display = "none";</script><li class="note" id="note_LCL463_214_3"><a class="footnoteCrossrefLink" href="#target_note_LCL463_214_3" title="Click to highlight in text"><sup class="lineRef">3</sup>et lauta <span class="italic">Müller</span>: laucia <span class="italic">AB</span>: et laudanda <span class="italic">V.</span></a></li><script type="text/javascript">document.getElementById('note_LCL463_214_3').style.display = "none";</script><li class="note" id="note_LCL463_214_4"><a class="footnoteCrossrefLink" href="#target_note_LCL463_214_4" title="Click to highlight in text"><sup class="lineRef">4</sup><span class="italic">Supplied by Novák.</span></a></li><script type="text/javascript">document.getElementById('note_LCL463_214_4').style.display = "none";</script></ul></section></notes></section>