<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<h3>V</h3>
<h3><span class="sc">Domus Cum Arbore Exusta</span></h3>
<h3>Qui sciens damnum dederit, quadruplum solvat,<span class="linebreak"></span>
qui inscius, simplum.</h3>
<p>Dives pauperem vicinum rogavit ut sibi arborem venderet quam sibi dicebat obstare. Pauper negavit; dives incendit platanum, cum qua et domus arsit. Pro arbore pollicetur quadruplum,
pro domo simplum.</p>
<p>Excitatus flammarum sono, vicinorum primo fidem imploravi. Arbor ramis excurrentibus totam domum texerat. “Non potest exorari; incendatur.” Est<span class="innerMarginNote right">249M</span> hoc inpotentiae, sine fine concupiscere, sine modo irasci. “Non potest expugnari precibus; expellatur ignibus.” Nihil inter te et pauperem interest, si iure agamus. Liceat et pauperem gaudere prospectu. Vos possidetis agros, urbium fines, urbesque domibus
impletis; intra aedificia vestra undas ac nemora conprehenditis. Nihil lautius occurrit oculis tuis quam ruinae meae. Domum perdidi, qui carere ne arbuscula quidem poteram. Deliciis tuis, dives, ardebimus? Oculis voluptas incendio quaeritur et




</p></section><notes></notes></section>