<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

et illos quos facere potuit. Recepimus Phidian: confiteor, si possumus commodare.</p>
<p>Pars altera. Habuimus aurum olim sacrum, habuimus ebur; sacrae materiae artificem quaesivimus. Disposueramus quidem ut aliis quoque templis simulacra Phidias faceret, sed non erat tam necesse ornare deos quam vindicare.</p>
<h3>III</h3>
<h3><span class="sc">Infamis in Nurum</span></h3>
<p>Duorum iuvenum pater uni uxorem dedit, quo peregre profecto infamari coepit socer in nurum. Maritus reversus abduxit ancillam uxoris et torsit. Illa in tormentis periit. Maritus incerto quid quaesierit se suspendit. Imperat alteri filio pater ut eandem ducat; nolentem abdicat.</p>
<p>Duc, inquit, fratris uxorem. Si hoc fieri potest,<span class="innerMarginNote right">363M</span> adulterum frater invenit. Haec est mihi causa abdicationis quae fratri mortis fuit. Duc, inquit, fratris uxorem. Temptari me, si qua est fides, credidi. Mulier, si nubere lugenti potes, facis ut de te omnia credantur. Cogor eam ducere quae



</p></section><notes></notes></section>