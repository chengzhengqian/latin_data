<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

ubi crudeliter ipse non fleres. Cum miserrimum
sit flere, quam infelix sum cui ne hoc quidem licet! Vidi ebriorum sitim et vomentium famem.<span class="innerMarginNote right">231M</span> Quis est iste qui supra flentem patrem censuram lugendi postulat? Proiectus in omnia gulae libidinisque
flagitia, omnibus notandus censoribus, saeculo praecepta conponit; scit quantum super amissos tres liberos patri flendum sit, quem si viveret pater fleret. Senex, orbus, infelix, hoc tantum inter miserias solacium capio, quod miserior esse non possum. Cineres meorum in sepulchro video. Magnum solacium
est saepius appellare liberorum non responsura nomina. Hic mihi vivendum est, ne cui de nuptiis, ne cui de liberis cogitanti dirum omen occurram. Cogit flere qui non sinit. In illo convivio morari etiam felicis patris esset iniuria.</p>
<p>Pars altera. Questus prius sum de inhumanitate eorum qui illum propinquitate contingerent: nemo amicus, nemo, inquam, propinquus est? Sed melius illi eius rabiem, ut video, noverant. &lt;Erant&gt;<a class="footnoteLink" href="#note_LCL463_436_1" id="target_note_LCL463_436_1"><sup>1</sup></a> festo die sodales amicique mecum, quorum unus: â€œQuid



</p></section><notes><section class="footnotes"><ul><li class="note" id="note_LCL463_436_1"><a class="footnoteCrossrefLink" href="#target_note_LCL463_436_1" title="Click to highlight in text"><sup class="lineRef">1</sup><span class="italic">Supplied by Thomas.</span></a></li><script type="text/javascript">document.getElementById('note_LCL463_436_1').style.display = "none";</script></ul></section></notes></section>