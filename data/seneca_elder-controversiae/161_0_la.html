<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">
<span class="italic">uxorem tortam et occupatum virum?</span> Saeviebat etiamnunc
tyrannus; torquebantur in conspectu maritorum uxores; paenitebat matres fecunditatis suae.</p>
<p><span class="br"></span><span class="lineNumber">5</span><span class="br"></span><span class="sc">Hisponis Romani.</span> In quid desideras liberos? ut sint quibus relinquas patrimonium? Ingrate, ita tu hac salva heredem non habes? Nullum tormenti genus omisit; omnia membra laniata, omnes artus convolsi<a class="footnoteLink" href="#note_LCL463_322_1" id="target_note_LCL463_322_1"><sup>1</sup></a> sunt, <span class="italic">scissum corpus flagellis, igne exustum,</span><span class="innerMarginNote right">164M</span>
<span class="italic">convulsum tormentis. Ignoscetis puto mulierculae si dixero: fessa est.</span></p>
<p><span class="sc">Hispani Corneli</span>. Cunctabatur ille nec ullis adhortationibus
in tyrannicidium poterat inpelli; prorsus, cum uxorem vidisses, posses timenti ignoscere.
Adsidue tormenta variantur; accenduntur extincti ignes; tortor vocatur sub quo mariti uxores prodiderant. Pacisci me tecum puta: ut taceam, donas quinquennium? <span class="italic">Quid gloriaris tamquam non facilius sit occidere tyrannum quam sustinere</span>? Duplici beneficio uxoris suae obligatus &lt;est&gt;:<a class="footnoteLink" href="#note_LCL463_322_2" id="target_note_LCL463_322_2"><sup>2</sup></a> et quod non est occisus et quod occidit. Fastidit sterilem qui fecit.</p>
<p><span class="br"></span><span class="lineNumber">6</span><span class="br"></span><span class="sc">Iuni Gallionis.</span> Instabat tyrannus: torque: illa pars etiam potest; subice ignes: in illa parte iam exaruit cruor; seca, verbera, oculos lancina, fac iam ne viro placeat matrix.</p>
</section><notes><section class="footnotes"><ul><li class="note" id="note_LCL463_322_1"><a class="footnoteCrossrefLink" href="#target_note_LCL463_322_1" title="Click to highlight in text"><sup class="lineRef">1</sup>artus convolsi <span class="italic">MÃ¼ller</span>: partes conuols(a)e.</a></li><script type="text/javascript">document.getElementById('note_LCL463_322_1').style.display = "none";</script><li class="note" id="note_LCL463_322_2"><a class="footnoteCrossrefLink" href="#target_note_LCL463_322_2" title="Click to highlight in text"><sup class="lineRef">2</sup><span class="italic">Supplied by Schultingh.</span></a></li><script type="text/javascript">document.getElementById('note_LCL463_322_2').style.display = "none";</script></ul></section></notes></section>