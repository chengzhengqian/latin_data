<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<h3>V</h3>
<h3><span class="sc">Privignus Medicus</span></h3>
<p>Abdicavit quidam filium. Abdicatus medicinae
studuit. Cum pater aegrotaret et medici negarent posse sanari, sanavit. Reductus est. Postea aegrotare noverca coepit; desperaverunt<span class="innerMarginNote right">236M</span> medici. Rogat pater filium ut curet novercam. Nolentem abdicat. Contradicit.</p>
<p>Quo pacto istud evenit, ut abdicatione mea pater aegrotaret, reditu noverca? Pietati cessere morbi. Medicinam relinquo, multum laboris, multum vigiliarum;
adice huc et quod qui sanantur ingrati sunt. Et medicus possum decipi et non possum privignus excusari. Eundem, inquit, medici morbum esse dicunt; nempe illi qui negaverunt te posse sanari. Ego vero cedo domo si fateris illam sic posse sanari. Timeo fortunam. Imputabitur mihi si quid acciderit. Ecce tu me non posse non credis. Omnes medici



</p></section><notes></notes></section>