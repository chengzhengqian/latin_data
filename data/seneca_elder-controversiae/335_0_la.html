<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

quaerendus mihi erat gener aliquis libertinus. Quid ergo? alieno potius liberto? Hunc iam novi; scio cuius in nos adfectus sit; si moriar, scio me meam filiam apud hunc tuto relicturum. Et hanc sententiam
adiecit, quae valde excepta est: eum non contempsi
generum qui tyrannum contempserat.</p>
<p><span class="br"></span><span class="lineNumber">20</span><span class="br"></span>Accaus Postumius hoc colore usus est: Nihil est, inquit, invidia periculosius; hanc sapientes viri velut pestiferam vitandam esse praecipiunt: hanc vitavi. Ingens invidia erat: “hic nunc nobis obicit fortunam liberorum nostrorum.” Oderant filiam meam feminae,
me patres, quasi publici mali segregem exprobratorem;
quo uno modo honeste potui, feci filiam meam ceteris similem, fortunam meam publicae parem: sic<a class="footnoteLink" href="#note_LCL464_140_1" id="target_note_LCL464_140_1"><sup>1</sup></a> detracta omnis invidia est; filiam non habeo honestiorem quam vos, servum frugaliorem habui quam vos.</p>
<p><span class="br"></span><span class="lineNumber">21</span><span class="br"></span>Hispo Romanius dixerat: maritum autem ego istum vocem raptorem serotinum? Verbum hoc quasi apud antiquos non usurpatum quibusdam displicebat. Eiusdem verbi significatione, ut extra reprehensionem esset, usus est Gavius Sabinus cum diceret nondum esse consummatam adversus servos publicam vindictam:
etiamnunc in domo nostra residuus raptor <span class="innerMarginNote right">329M</span> est.</p>
<p><span class="br"></span><span class="lineNumber">22</span><span class="br"></span>Saturninus Furius, qui Volesum condemnavit, maius nomen in foro quam in declamationibus habuit; solebat tamen tam honeste declamare ut scires illum

</p></section><notes><section class="footnotes"><ul><li class="note" id="note_LCL464_140_1"><a class="footnoteCrossrefLink" href="#target_note_LCL464_140_1" title="Click to highlight in text"><sup class="lineRef">1</sup>parem: sic <span class="italic">Gertz</span>: partis.</a></li><script type="text/javascript">document.getElementById('note_LCL464_140_1').style.display = "none";</script></ul></section></notes></section>