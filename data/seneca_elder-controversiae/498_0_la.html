<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

hunc usum emeret. Poterit enim videri elegisse vilissimum et maxime inutilem.</p>
<p>Fusco Arellio placebat emptum quidem illum in alios usus, sed, cum deficeret et mori vellet, in id quod unum ex cadavere artifex &lt;petere&gt;<a class="footnoteLink" href="#note_LCL464_466_1" id="target_note_LCL464_466_1"><sup>1</sup></a> poterat inpensum.</p>
<p>Gallio ad neutrum se alligavit nec dixit quo animo
emisset.</p>
<p>†Gallionis† color intolerabilis est; dixit enim &lt;se&gt;<a class="footnoteLink" href="#note_LCL464_466_2" id="target_note_LCL464_466_2"><sup>2</sup></a> senem ex noxiis Olynthiis emisse; quod si illi licet fingere, non video quare non eadem opera dicat et conscium proditionis Lastheni fuisse et se poenae causa torsisse.</p>
<p><span class="br"></span><span class="lineNumber">19</span><span class="br"></span>Hispo Romanius ignorantia illum excusavit: pictor, inquit, intra officinam suam clausus, qui haec tantum vulgaria iura noverat, in servum nihil non domino licere, pictori nihil non pingere, mancipium suum operi suo impendit. “Non omnia” inquit “narras: Olynthius fuit ille qui perit.” Quid autem ad rem pertinet cuius nationis servos fuerit? “Audes” inquit “servum dicere Olynthium?” Etiam, post bellum et ante decretum; alioqui quod vos illis beneficium dedistis, nisi quod iam illos nec torquere licet nec occidere?</p>
<p>Graeci nefas putaverunt pro Parrhasio dicere: omnes illum accusaverunt; in eosdem sensus incurrerunt.
<span class="br"></span><span class="lineNumber">20</span><span class="br"></span>Glycon dixit: πῦρ καὶ ἄνθρωπος, Προμηθεῦ,



</p></section><notes><section class="footnotes"><ul><li class="note" id="note_LCL464_466_1"><a class="footnoteCrossrefLink" href="#target_note_LCL464_466_1" title="Click to highlight in text"><sup class="lineRef">1</sup><span class="italic">Supplied by Gertz.</span></a></li><script type="text/javascript">document.getElementById('note_LCL464_466_1').style.display = "none";</script><li class="note" id="note_LCL464_466_2"><a class="footnoteCrossrefLink" href="#target_note_LCL464_466_2" title="Click to highlight in text"><sup class="lineRef">2</sup><span class="italic">Supplied by Müller.</span></a></li><script type="text/javascript">document.getElementById('note_LCL464_466_2').style.display = "none";</script></ul></section></notes></section>