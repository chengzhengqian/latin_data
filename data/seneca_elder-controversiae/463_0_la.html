<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

rei non potest et praemium dari et nota denuntiari. Cetera iura puta paterno imperio subiecta esse: hoc ius maius est ceteris, quo de victoria, de summa virtute quaeritur. Non potes propter hanc legem filium abdicare propter quam a filio victus es.</p>
<p><span class="br"></span><span class="lineNumber">9</span><span class="br"></span>Si potest abdicari, an debeat. Hoc &lt;in haec&gt;<a class="footnoteLink" href="#note_LCL464_396_1" id="target_note_LCL464_396_1"><sup>1</sup></a> divisit: an, etiamsi non debuit cum patre contendere, ignoscendum tamen sit, si adulescens gloriae cupiditate
lapsus est; deinde: an contendere debuerit. Tibi, inquit, et honestum erat certamen et tutum: quid est enim gloriosius quam aut virum fortem vincere
aut a filio vinci? Si non debuisset contendere, non vicisset. Et potuit fieri ut, si hic tibi cessisset, alius aliquis ad certamen procederet, qui nunc non processit quia sciebat nihil sibi profuturum si te vicisset, cum deberet a filio tuo vinci. Nulla laus tua fuisset; apparuisset enim illam victoriam non viri fortis fuisse sed patris. <span class="italic">Silentio virtutes vestrae transissent:</span> nunc <span class="italic">inlustratae sunt</span>, <span class="italic">dum conferuntur.</span></p>
<p><span class="br"></span><span class="lineNumber">10</span><span class="br"></span>Turrinus hoc loco belle dixit: Plures tibi invidere coeperunt, postquam victus es. Itaque novi generis res accidit: filius vicerat; omnes aiebant: o felicem patrem!</p>
<p>Novissimam quaestionem fecit: an, etiamsi quid iudicio peccavit, praemio emendaverit. Hoc loco dixit Gallio illam sententiam quae valde excepta est:




</p></section><notes><section class="footnotes"><ul><li class="note" id="note_LCL464_396_1"><a class="footnoteCrossrefLink" href="#target_note_LCL464_396_1" title="Click to highlight in text"><sup class="lineRef">1</sup><span class="italic">Supplied by MÃ¼ller, Otto.</span></a></li><script type="text/javascript">document.getElementById('note_LCL464_396_1').style.display = "none";</script></ul></section></notes></section>