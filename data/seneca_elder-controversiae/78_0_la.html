<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p><span class="italic">

ego rogare etiam pro adultero soleo.</span> “Qui non aluit” inquit “patrem adligetur”: plus de manibus meis timui.</p>
<p><span class="sc">Corneli Hispani.</span> Quid me rogarit pater nescio: publica vindicta cruentum gladium privato tyranno impressi. Captum me piratae nihil amplius quam alligaverunt. “Duplam pecuniam dabo.” Quid? plus polliceris quam petitur? Unde tantas patrimoni vires habes? Etiamnunc tamquam &lt;de&gt;<a class="footnoteLink" href="#note_LCL463_156_1" id="target_note_LCL463_156_1"><sup>1</sup></a> tyranni arca loqueris? Corrupit frater uxorem meam, quam nec tyrannus violaverat. Ut pretium piratae constituerunt,
gavisus sum: “quam locuples est pater! poterat dare etiamsi duplam poposcissent.” <span class="italic">Remiserunt me rei publicae cum manibus, patri cum epistulis.</span></p>
<p><span class="br"></span><span class="lineNumber">5</span><span class="br"></span><span class="sc">Pompei Silonis.</span> Pactus sum de redemptione, scripsi patri: quicumque pro tyrannicida vestro pependistis, certum habeo, solliciti optastis ut hae litterae ad patrem pervenirent. “Egeo” inquit. Sic subito? quod ex toto emi non debet, duplo emit.</p>
<p><span class="sc">Arelli Fusci</span> patris. Causam meam tenui apud eos qui nihil debebant manibus meis. Tunc primum







</p></section><notes><section class="footnotes"><ul><li class="note" id="note_LCL463_156_1"><a class="footnoteCrossrefLink" href="#target_note_LCL463_156_1" title="Click to highlight in text"><sup class="lineRef">1</sup><span class="italic">Supplied by early editors.</span></a></li><script type="text/javascript">document.getElementById('note_LCL463_156_1').style.display = "none";</script></ul></section></notes></section>