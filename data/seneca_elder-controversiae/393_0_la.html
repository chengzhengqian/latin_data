<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p>Hispanus dixit: “agelege” tibi dicitur, Flaminine: vive sine meretrice, cena sine carnifice.</p>
<p>Argentarius in quae solebat schemata minuta tractationem violentissime infregit: “Age lege”<span class="innerMarginNote right">392M</span>
scis, inquit, quid dicat? interdiu age, in foro age. Stupet lictor; idem dicit quod meretrix tua: hoc numquam se vidisse.</p>
<p>Montanus Votienus dixit: percussurus lictor <span class="italic">ad praetorem respexit, praetor ad meretricem.</span></p>
<p><span class="br"></span><span class="lineNumber">23</span><span class="br"></span>Vibius Gallus dixit: lictori quia bene percusserat propinatum est.</p>
<p>Illud, quod tamquam Latronis circumfertur, non esse Latronis pro testimonio dico et Latronem a sententia inepte tumultuosa vindico; ipse enim audivi Florum quendam, auditorem Latronis, dicentem
non apud Latronem. Neque enim illi mos erat quemquam audire declamantem; declamabat ipse tantum et aiebat se non esse magistrum sed exemplum;
nec ulli alii contigisse scio quam apud Graecos
Niceti, apud Romanos Latroni, ut discipuli non audiri desiderarent sed contenti essent audire. Initio contumeliae causa a deridentibus discipuli Latronis auditores vocabantur; deinde in usu verbum esse coepit et promiscue poni pro discipulo auditor. Hoc erat non patientiam suam sed eloquentiam vendere.</p>
<p><span class="br"></span><span class="lineNumber">24</span><span class="br"></span>Ut ad Florum revertar, ille dixit in Flaminino: refulsit inter privata pocula publicae securis acies; inter temulentas ebriorum reliquias humanum everritur
caput. Numquam Latro sic composuisset ut,


</p></section><notes></notes></section>