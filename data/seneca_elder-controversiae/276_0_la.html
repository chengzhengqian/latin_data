<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

manus sustulit: “si nihil umquam impie cogitavi, &lt;si&gt; patrem meum etiam damnatus diligo, di immortales,
veri rerum<a class="footnoteLink" href="#note_LCL464_22_1" id="target_note_LCL464_22_1"><sup>1</sup></a> omnium iudices, adeste.” Si aliter sentiret, infelicia sibi imprecatus est maria: sic navem suam rexit.</p>
<p><span class="br"></span><span class="lineNumber">6</span><span class="br"></span><span class="sc">Blandi.</span> <span class="italic">Iacebat in litore navigium, quod etiam integrum
infeliciter vexerat. Credam parricidam si tibi proficiscenti navigium suum reddidit. Subito mihi</span> non sentienti <span class="italic">ferrum cum animo pariter excidit;</span> torpent manus, <span class="italic">et nescio qua perturbatione tenebrae stupentibus offunduntur oculis. Intellexi quam difficile esset parricidium
facere, etiam quod imperaret pater. Ita mihi quae sola miseros in domo nostra respicis, Fortuna, succurras,</span> ita mihi contingat aut honeste degere<a class="footnoteLink" href="#note_LCL464_22_2" id="target_note_LCL464_22_2"><sup>2</sup></a> aut mori, ita ex domo nostra ego sim ultimus reus, ut ille iurabat meliorem se novercam habuisse quam fratrem.</p>
<p><span class="br"></span><span class="lineNumber">7</span><span class="br"></span><span class="sc">Corneli Hispani.</span> Fateor, volui occidere; sed tunc intellexi quam difficile esset parricidium. “Ego” inquit “patrem occidere volui? ne nunc quidem possum.” <span class="italic">Pater</span> noster <span class="italic">navigavit</span> sereno die, <span class="italic">tranquillo mari, auspicato itinere, integra nave. Quid hoc est? felicius navigavit damnatus quam qui damnaverat.</span> “Vade” inquit; “patrem te habere mihi non licuit, habebo patronum; revertere.” Magnum pietatis






</p></section><notes><section class="footnotes"><ul><li class="note" id="note_LCL464_22_1"><a class="footnoteCrossrefLink" href="#target_note_LCL464_22_1" title="Click to highlight in text"><sup class="lineRef">1</sup>veri rerum <span class="italic">Gertz:</span> uerum.</a></li><script type="text/javascript">document.getElementById('note_LCL464_22_1').style.display = "none";</script><li class="note" id="note_LCL464_22_2"><a class="footnoteCrossrefLink" href="#target_note_LCL464_22_2" title="Click to highlight in text"><sup class="lineRef">2</sup>degere <span class="italic">Heinrich:</span> dicere.</a></li><script type="text/javascript">document.getElementById('note_LCL464_22_2').style.display = "none";</script></ul></section></notes></section>