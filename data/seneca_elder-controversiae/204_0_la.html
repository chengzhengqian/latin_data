<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

habet et quod sperare possit. In lege, inquit, non est scriptum quando. Immo statim; quotiens tempus non adicitur, praesens intellegitur. Tam longum tibi ius in caput civis permittitur? Crudelius est quam mori semper mortem timere.</p>
<h3>VI</h3>
<h3><span class="sc">Domus Cum Tyranno Incensa</span></h3>
<p>Damni inlati actio sit.</p>
<p>Quidam tyrannum ex arce fugientem cum persequeretur, in privatam domum conpulit.<span class="innerMarginNote right">219M</span> Incendit domum: tyrannus cum domo conflagravit.
Praemium accepit. Agit cum illo dominus damni.</p>
<p>Quem exclusisti et quem recepisti? Quare nullam aliam domum tyrannus petit? nemo non venienti domum clusit. Aditum in domum non habui qui in arcem habui. Non gaudes impendisse te aliquid publicae libertati? “Hic est in cuius domo tyrannus occisus est”: tamquam tyrannicida monstraris. Redde, inquit, domum. Ita vivo tyranno non perdideras?



</p></section><notes></notes></section>