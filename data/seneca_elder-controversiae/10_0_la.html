<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

recensuit. Cupitis statim discere? Suspendam cupiditatem vestram et faciam alteri beneficio locum; interim hoc vobis in quo iam obligatus sum persolvam.</p>
<p><span class="br"></span><span class="lineNumber">20</span><span class="br"></span>Plura fortasse de Latrone meo videor vobis quam audire desiderastis exposuisse; ipse quoque hoc futurum provideram, ut memoriae eius quotiens occasio
fuisset difficulter avellerer. Nec his tamen ero contentus; sed quotiens me invitaveritmemoria, libentissime faciam ut illum totum et vos cognoscatis et ego recognoscam. Illud unum non differam, falsam
opinionem de illo in animis hominum convaluisse: putant enim fortiter quidem sed parum subtiliter eum dixisse, cum in illo, si qua alia virtus fuit, et subtilitas
fuerit.</p>
<p><span class="br"></span><span class="lineNumber">21</span><span class="br"></span>Id, quod nunc a nullo fieri animadverto, semper fecit: antequam dicere inciperet, sedens quaestiones eius quam dicturus erat controversiae proponebat. Quod summae fiduciae est: ipsa enim actio multas latebras habet, nec facile potest, si quo loco subtilitas defuit, apparere, cum orationis cursus audientis iudicium impediat, dicentis abscondat; at ubi nuda<span class="innerMarginNote right">13M</span>
proponuntur membra, si quid aut numero aut ordine excidit manifestum est. Quid ergo? unde haec de illo fama? Nihil est iniquius his qui nusquam
putant esse subtilitatem nisi ubi nihil est praeter subtilitatem; et in illo cum omnes oratoriae


</p></section><notes></notes></section>