<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

illas enim, cum destitueret cura, calor adiuvabat; hi caloris minus habent, neglegentiae non minus. Declamantem audivimus, et novissume quidem M. Lepido ita ut, quod difficillimum erat, sibi displiceret.</p>
<p><span class="br"></span><span class="lineNumber">4</span><span class="br"></span>De T. Labieno interrogatis? Declamavit non quidem populo, sed egregie. Non admittebat populum
et quia nondum haec consuetudo erat inducta et quia putabat turpe ac frivolae iactationis. Adfectabat enim censorium supercilium, cum alius animo
esset: magnus orator, qui multa impedimenta eluctatus ad famam ingeni confitentibus magis hominibus pervenerat quam volentibus. Summa egestas<span class="innerMarginNote right">449M</span>
erat, summa infamia, summum odium. Magna autem debet esse eloquentia quae invitis placeat,
et cum ingenia favor hominum ostendat, favor alat, quantam vim esse oportet quae inter obstantia erumpat! Nemo erat qui non, cum homini omnia obiceret, ingenio multum tribueret.</p>
<p><span class="br"></span><span class="lineNumber">5</span><span class="br"></span>Color orationis antiquae, vigor novae, cultus inter nostrum ac prius saeculum medius, ut illum posset utraque pars sibi vindicare. Libertas tanta ut libertatis nomen excederet, et quia passim ordines hominesque laniabat Rabienus vocaretur. Animus inter vitia ingens et ad similitudinem ingeni sui violentus



</p></section><notes></notes></section>