<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

aliquando cum Sextium audiret nihilominus declamitabat,
et tam diligenter ut putares illum illi studio
<span class="br"></span><span class="lineNumber">5</span><span class="br"></span>parari, non per illud alteri praeparari. Habuit et Blandum rhetorem praeceptorem, qui &lt;primus&gt;<a class="footnoteLink" href="#note_LCL463_202_1" id="target_note_LCL463_202_1"><sup>1</sup></a> eques Romanus Romae docuit; ante illum intra libertinos praeceptores pulcherrimae disciplinae continebantur,
et minime probabili more turpe erat docere quod honestum erat discere. Nam primus omnium Latinus rhetor Romae fuit puero Cicerone Plotius. Apud Blandum diutius quam apud Fuscum Arellium studuit, sed cum iam transfugisset, eo tempore quo eloquentiae studebat non eloquentiae causa. Scio futurum ut auditis eius sententiis cupiatis multas audire. Sed nec ille diu declamationibus
vacavit et ego tanto minorem natu quam ipse eram audiebam quotiens inciderat, non quotiens volueram. In hunc ergo libellum quaecumque ab illo dicta teneo conferam.</p>
<h3>I<span class="innerMarginNote right">106 M</span></h3>
<h3><span class="sc">Adoptandus Post Tres Abdicatos</span></h3>
<p>Dives tres filios abdicavit. Petit a paupere unicum filium in adoptionem. Pauper dare vult; nolentem ire abdicat.</p>
</section><notes><section class="footnotes"><ul><li class="note" id="note_LCL463_202_1"><a class="footnoteCrossrefLink" href="#target_note_LCL463_202_1" title="Click to highlight in text"><sup class="lineRef">1</sup><span class="italic">Supplied by Haase.</span></a></li><script type="text/javascript">document.getElementById('note_LCL463_202_1').style.display = "none";</script></ul></section></notes></section>