<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p><span class="br"></span><span class="lineNumber">5</span><span class="br"></span><span class="sc">Labieni.</span> Hoc obsequio consequatur denique ut intra domum moriatur. M. Cato, quo viro nihil speciosius civilis tempestas abstulit, potuit beneficio Caesaris vivere, si ullius voluisset. <span class="italic">Optima civilis belli defensio oblivio est.</span></p>
<p><span class="sc">Musae.</span> Allato ad se capite Cn. Pompei Caesar avertisse oculos dicitur, quod tu ne in morte filiae<span class="innerMarginNote right">476M</span>
quidem fecisti.</p>
<p><span class="sc">Corneli Hispani.</span> Pervagata est illa crudelis belli fortuna omnem ordinem, usque in infimae plebis supplicia descendit; nihil in civitate nostra immune a victoris ira praeter feminas fuit: hanc laudem miserae
urbi servare licuit. Aut pater noster aut victor insanit.</p>
<p><span class="sc">Mentonis.</span> Semel repulsa iterum redit, iterum repulsa tertio rogat, non fatigatur, scit exorari etiam hostes. O te crudelem, nisi iam tibi etiam pro genero satis factum est! Non ignoro in quanto periculo sim: nescit placari iratus et voce etiam filiae excanduit.</p>
<p><span class="sc">Triari.</span> An non exoraretur victor cum pro filio &lt;rogaret&gt;<a class="footnoteLink" href="#note_LCL464_412_1" id="target_note_LCL464_412_1"><sup>1</sup></a> pater? “<span class="italic">Morere.</span>” <span class="italic">Illi quoque quibus animadvertere in damnatos necesse est non dicunt</span> “<span class="italic">occide</span>,” <span class="italic">non</span> “<span class="italic">morere</span>,” <span class="italic">sed</span> “<span class="italic">age lege”: crudelitatem
imperi verbo mitiore subducunt.</span></p>
<p><span class="br"></span><span class="lineNumber">7</span><span class="br"></span><span class="sc">Divisio.</span> Latro usus est in hac controversia illa calcata quaestione: an possit dementiae agi cum



</p></section><notes><section class="footnotes"><ul><li class="note" id="note_LCL464_412_1"><a class="footnoteCrossrefLink" href="#target_note_LCL464_412_1" title="Click to highlight in text"><sup class="lineRef">1</sup><span class="italic">Supplied by Bursian.</span></a></li><script type="text/javascript">document.getElementById('note_LCL464_412_1').style.display = "none";</script></ul></section></notes></section>