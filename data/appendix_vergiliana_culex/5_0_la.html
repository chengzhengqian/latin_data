<section class="div1 language" lang="la"><header><hgroup><h1>Appendix Vergiliana</h1></hgroup></header>
<p class="lineGroup">
<span class="line">lucidaque aetherio ponit discrimina mundo,</span><span class="linebreak"></span>
<span class="line">qua iacit Oceanum flammas in utrumque rapaces.</span><span class="linebreak"></span>
<span class="line">et iam compellente vagae pastore capellae</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>ima susurrantis repetebant ad vada lymphae</span><span class="linebreak"></span>
<span class="line">quae subter viridem residebant caerula muscum.</span><span class="linebreak"></span>
<span class="line">iam medias operum partes evectus erat sol,</span><span class="linebreak"></span>
<span class="line">cum densas pastor pecudes cogebat in umbras.</span><span class="linebreak"></span>
<span class="line">ut procul aspexit luco residere virenti,</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>Delia diva, tuo, quo quondam victa furore</span><span class="linebreak"></span>
<span class="line">venit Nyctelium fugiens Cadmeis Agaue,</span><span class="linebreak"></span>
<span class="line">infandas scelerata manus e caede cruenta,</span><span class="linebreak"></span>
<span class="line">quae gelidis bacchata iugis requievit in antro</span><span class="linebreak"></span>
<span class="line">posterius poenam nati de morte datura—</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>hic etiam viridi ludentes Panes in herba</span><span class="linebreak"></span>
<span class="line">et Satyri Dryadesque choros egere puellae</span><span class="linebreak"></span>
<span class="line">Naiadum in coetu. non tantum Oeagrius Hebrum</span><span class="linebreak"></span>
<span class="line">restantem tenuit ripis silvasque canendo</span><span class="linebreak"></span>
<span class="line">quantum te, pernix, remorantem, diva, chorea</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>multa tuo laetae fundentes gaudia vultu,</span><span class="linebreak"></span>
<span class="line">ipsa loci natura domum resonante susurro</span><span class="linebreak"></span>
<span class="line">quîs dabat et dulci fessas refovebat in umbra.</span><span class="linebreak"></span>
<span class="line">nam primum prona surgebant valle patentes</span><span class="linebreak"></span>
<span class="line">aëriae platanus, inter quas impia lotos,</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>impia, quae socios Ithaci maerentis abegit,</span><span class="linebreak"></span>
<span class="line">hospita dum nimia tenuit dulcedine captos.</span><span class="linebreak"></span>
<span class="line">at, quibus insigni curru proiectus equorum</span><span class="linebreak"></span>
<span class="line">ambustus Phaëthon luctu mutaverat artus,</span><span class="linebreak"></span>
</p>
<notes><section class="footnotes"><ul><li class="note text" id="note_LCL064_412_116"><sup class="lineRef">116</sup>choros] chorus (i.e. χορούς) Ω</li><li class="note text" id="note_LCL064_412_117"><sup class="lineRef">117</sup>Oeagrius <span class="italic">Heinsius:</span> horridus Ω</li></ul></section></notes></section>