<section class="div1 language" lang="la"><header><hgroup><h1>Appendix Vergiliana</h1></hgroup></header>
<p class="lineGroup">
<span class="line">classibus ambustis flamma lacrimante daretur.</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>hinc erat oppositus contra Telamonius heros</span><span class="linebreak"></span>
<span class="line">obiectoque dabat clipeo certamina, et illinc</span><span class="linebreak"></span>
<span class="line">Hector erat, Troiae summum decus, acer uterque,</span><span class="linebreak"></span>
<span class="line">fluminibus veluti fragor &lt;est, cum vere vagantur</span><span class="linebreak"></span>
<span class="line"><span class="br"></span><span class="lineNumber">318a</span><span class="br"></span>montibus in segetes, sic alter proicit ignes&gt;</span><span class="linebreak"></span>
<span class="line">tegminibus telisque super, &lt;quîs hostibus arma&gt;319</span><span class="linebreak"></span>
<span class="line"><span class="br"></span><span class="lineNumber">320</span><span class="br"></span>eriperet reditus, alter Volcania ferro</span><span class="linebreak"></span>
<span class="line">vulnera protectus depellere navibus instat.)</span><span class="linebreak"></span>
<span class="line indent2">“Hos erat Aeacides vultu laetatus honores,</span><span class="linebreak"></span>
<span class="line">Dardaniaeque alter fuso quod sanguine campis</span><span class="linebreak"></span>
<span class="line">Hector lustravit devicto corpore Troiam.</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>rursus acerba fremunt, Paris hunc quod letat, et huius</span><span class="linebreak"></span>
<span class="line">firma dolis Ithaci virtus quod concidit icta.</span><span class="linebreak"></span>
<span class="line">huic gerit aversos proles Laërtia vultus,</span><span class="linebreak"></span>
<span class="line">et iam Strymonii Rhesi victorque Dolonis,</span><span class="linebreak"></span>
<span class="line">Pallade iam laetatur ovans, rursusque tremescit:</span><span class="linebreak"></span>
<span class="line"><span class="br"></span><span class="lineNumber">330</span><span class="br"></span>iam Ciconas iamque horret atrox Laestrygonas ipse.</span><span class="linebreak"></span>
<span class="line">illum Scylla rapax canibus succincta Molossis,</span><span class="linebreak"></span>
<span class="line">Aetnaeusque Cyclops, illum metuenda Charybdis</span><span class="linebreak"></span>
<span class="line">pallentesque lacus et squalida Tartara terrent.</span><span class="linebreak"></span>
<span class="line indent2">“Hic et Tantaleae generamen prolis Atrides</span><span class="linebreak"></span>
<span class="line"><span class="br"></span><span class="lineNumber">335</span><span class="br"></span>assidet, Argivum lumen, quo flamma regente</span><span class="linebreak"></span>
<span class="line">Doris Ericthonias prostravit funditus arces.</span><span class="linebreak"></span>
<span class="line">reddidit, heu, Graius poenas tibi, Troia, ruenti,</span><span class="linebreak"></span>
<span class="line">Hellespontiacis obiturus reddidit undis.</span><span class="linebreak"></span>
</p>
<notes><section class="footnotes"><ul><li class="note text" id="note_LCL064_428_318"><sup class="lineRef">318,318a</sup>
<span class="italic">as restored by Vollmer:</span> et libet in se Ω</li><li class="note text" id="note_LCL064_428_319"><sup class="lineRef">319</sup>
<span class="italic">add. Vollmer</span>
</li><li class="note text" id="note_LCL064_428_324"><sup class="lineRef">324</sup>Hector . . . devicto ς: hectora . . . victor de Ω</li><li class="note text" id="note_LCL064_428_330"><sup class="lineRef">330</sup>Laestrygonas ς ipse V: -ne <span class="italic">(last word lost)</span> Ω</li><li class="note text" id="note_LCL064_428_332"><sup class="lineRef">332</sup>metuenda Ω: Zanclaea <span class="italic">V (interpolated from Ovid, Fasti</span> 4.499)</li></ul></section></notes></section>