<section class="div1 language" lang="la"><header><hgroup><h1>Appendix Vergiliana</h1></hgroup></header>
<p class="lineGroup">
<span class="line">crinibus et roseis tenebras Aurora fugarat:</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>propulit e stabulis ad pabula laeta capellas</span><span class="linebreak"></span>
<span class="line">pastor et excelsi montis iuga summa petivit,</span><span class="linebreak"></span>
<span class="line">rorida qua patulos velabant gramina colles.</span><span class="linebreak"></span>
<span class="line">iam silvis dumisque vagae, iam vallibus abdunt</span><span class="linebreak"></span>
<span class="line">corpora, iamque omni celeres e parte vagantes</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>tondebant tenero viridantia gramina morsu.</span><span class="linebreak"></span>
<span class="line">scrupea desertis errabant ad cava ripis,</span><span class="linebreak"></span>
<span class="line">pendula proiectis carpuntur et arbuta ramis,</span><span class="linebreak"></span>
<span class="line">densaque virgultis avide labrusca petuntur.</span><span class="linebreak"></span>
<span class="line">haec suspensa rapit carpente cacumina morsu</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>vel salicis lentae vel quae nova nascitur alnus,</span><span class="linebreak"></span>
<span class="line">haec teneras fruticum sentes rimatur, at illa</span><span class="linebreak"></span>
<span class="line">imminet in rivi, praestantis imaginis, umbram.</span><span class="linebreak"></span>
<span class="line indent2">O bona pastoris (si quis non pauperis usum</span><span class="linebreak"></span>
<span class="line">mente prius docta fastidiat et probet illis</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>somnia luxuriae spretis), incognita curis,</span><span class="linebreak"></span>
<span class="line">quae lacerant avidas inimico pectore mentes!</span><span class="linebreak"></span>
<span class="line">si non Assyrio fuerint bis lota colore</span><span class="linebreak"></span>
<span class="line">Attalicis opibus data vellera, si nitor auri</span><span class="linebreak"></span>
<span class="line">sub laqueare domus animum non angit avarum</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>picturaeque decus, lapidum nec fulgor in ulla</span><span class="linebreak"></span>
<span class="line">cognitus utilitate manet, nec pocula gratum</span><span class="linebreak"></span>
<span class="line">Alconis referent Boethique toreuma, nec Indi</span><span class="linebreak"></span>
<span class="line">conchea baca maris pretio est, at pectore puro</span><span class="linebreak"></span>
<span class="line">saepe super tenero prosternit gramine corpus,</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>florida cum tellus, gemmantis picta per herbas,</span><span class="linebreak"></span>
<span class="line">vere notat dulci distincta coloribus arva;</span><span class="linebreak"></span>
</p>
<notes><section class="footnotes"><ul><li class="note text" id="note_LCL064_408_47"><sup class="lineRef">47</sup>rorida <span class="italic">Haupt:</span> lurida â„¦</li></ul></section></notes></section>