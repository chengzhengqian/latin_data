<section class="div1 language" lang="la"><header><hgroup><h1>Appendix Vergiliana</h1></hgroup></header>
<p class="lineGroup">
<span class="line">atque illum calamo laetum recinente palustri</span><span class="linebreak"></span>
<span class="line">otiaque invidia degentem et fraude remota</span><span class="linebreak"></span>
<span class="line">pollentemque sibi viridi cum palmite lucens</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>Tmolia pampineo subter coma velat amictu.</span><span class="linebreak"></span>
<span class="line">illi sunt gratae rorantes lacte capellae</span><span class="linebreak"></span>
<span class="line">et nemus et fecunda Pales et vallibus intus</span><span class="linebreak"></span>
<span class="line">semper opaca novis manantia fontibus antra.</span><span class="linebreak"></span>
<span class="line indent2">Quis magis optato queat esse beatior aevo</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>quam qui mente procul pura sensuque probando</span><span class="linebreak"></span>
<span class="line">non avidas agnovit opes nec tristia bella</span><span class="linebreak"></span>
<span class="line">nec funesta timet validae certamina classis</span><span class="linebreak"></span>
<span class="line">nec, spoliis dum sancta deum fulgentibus ornet</span><span class="linebreak"></span>
<span class="line">templa vel evectus finem transcendat habendi,</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>adversum saevis ultro caput hostibus offert?</span><span class="linebreak"></span>
<span class="line">illi falce deus colitur non arte politus,</span><span class="linebreak"></span>
<span class="line">ille colit lucos, illi Panchaia tura</span><span class="linebreak"></span>
<span class="line">floribus agrestes herbae variantibus adsunt,</span><span class="linebreak"></span>
<span class="line">illi dulcis adest requies et pura voluptas,</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>libera, simplicibus curis: huic imminet, omnis</span><span class="linebreak"></span>
<span class="line">derigit huc sensus, haec cura est subdita cordi,</span><span class="linebreak"></span>
<span class="line">quolibet ut requie victu contentus abundet</span><span class="linebreak"></span>
<span class="line">iucundoque liget languentia corpora somno.</span><span class="linebreak"></span>
<span class="line">o pecudes, o Panes et o gratissima Tempe,</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>frigus Hamadryadum, quarum non divite cultu</span><span class="linebreak"></span>
<span class="line">aemulus Ascraeo pastor sibi quisque poetae</span><span class="linebreak"></span>
<span class="line">securam placido traducit pectore vitam.</span><span class="linebreak"></span>
<span class="line indent2">Talibus in studiis baculo dum nixus apricas</span><span class="linebreak"></span>
<span class="line">pastor agit curas et dum non arte canora</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>compacta solitum modulatur harundine carmen,</span><span class="linebreak"></span>
<span class="line">tendit inevectus radios Hyperionis ardor</span><span class="linebreak"></span>
</p>
<notes><section class="footnotes"><ul><li class="note text" id="note_LCL064_410_95"><sup class="lineRef">95</sup>frigus <span class="italic">Housman:</span> fontis â„¦</li></ul></section></notes></section>