<section class="div1 language" lang="la"><header><hgroup><h1>Appendix Vergiliana</h1></hgroup></header>
<p class="lineGroup">
<span class="line">quare, Pierii laticis decus, ite, sorores</span><span class="linebreak"></span>
<span class="line">Naides, et celebrate deum ludente chorea.</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>et tu, sancta Pales, ad quam ventura recurrunt</span><span class="linebreak"></span>
<span class="line">agrestum bona fetura—sit cura tenentis</span><span class="linebreak"></span>
<span class="line">aërios nemorum cultus silvasque virentis:</span><span class="linebreak"></span>
<span class="line">te cultrice vagus saltus feror inter et antra.</span><span class="linebreak"></span>
<span class="line indent2">Et tu, cui meritis oritur fiducia tantis,</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>Octavi venerande, meis adlabere coeptis,</span><span class="linebreak"></span>
<span class="line">sancte puer: tibi namque canit non pagina bellum</span><span class="linebreak"></span>
<span class="line">triste Iovis ponitque acies quibus horruit olim</span><span class="linebreak"></span>
<span class="line">Phlegra, Giganteo sparsa est quae sanguine tellus,</span><span class="linebreak"></span>
<span class="line">nec Centaureos Lapithas compellit in enses;</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>urit Ericthonias Oriens non ignibus arces,</span><span class="linebreak"></span>
<span class="line">non perfossus Athos nec magno vincula ponto</span><span class="linebreak"></span>
<span class="line">iacta meo quaerent iam sera volumine famam,</span><span class="linebreak"></span>
<span class="line">non Hellespontus pedibus pulsatus equorum,</span><span class="linebreak"></span>
<span class="line">Graecia cum timuit venientis undique Persas:</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>mollia sed tenui decurrens carmina versu</span><span class="linebreak"></span>
<span class="line">viribus apta suis Phoebo duce ludere gaudet.</span><span class="linebreak"></span>
<span class="line">hoc tibi, sancte puer; memorabilis et tibi certet</span><span class="linebreak"></span>
<span class="line">gloria perpetuum lucens, mansura per aevum,</span><span class="linebreak"></span>
<span class="line">et tibi sede pia maneat locus, et tibi sospes</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>debita felices remoretur vita per annos,</span><span class="linebreak"></span>
<span class="line">grata bonis lucens. sed nos ad coepta feramur.</span><span class="linebreak"></span>
<span class="line indent2">Igneus aetherias iam sol penetrarat in arces</span><span class="linebreak"></span>
<span class="line">candidaque aurato quatiebat lumina curru,</span><span class="linebreak"></span>
</p>
<notes><section class="footnotes"><ul><li class="note text" id="note_LCL064_406_24"><sup class="lineRef">24</sup>tantis <span class="italic">Aldine:</span> chartis Ω</li><li class="note text" id="note_LCL064_406_27"><sup class="lineRef">27</sup>acies . . . olim <span class="italic">Bücheler:</span> canit . . . bellum <span class="italic">(from</span> 26) Ω</li><li class="note text" id="note_LCL064_406_40"><sup class="lineRef">40</sup>remoretur Γ, <span class="italic">Baehrens:</span> memoretur <span class="italic">VFCL</span>
</li></ul></section></notes></section>