<section class="div1 language" lang="la"><header><hgroup><h1>Appendix Vergiliana</h1></hgroup></header>
<p class="lineGroup">
<span class="line">illa vices hominum testata est copia quondam,</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>ne quisquam propriae Fortunae munere dives</span><span class="linebreak"></span>
<span class="line">iret inevectus caelum super: omne propinquo</span><span class="linebreak"></span>
<span class="line">frangitur Invidiae telo decus. ibat in altum</span><span class="linebreak"></span>
<span class="line">vis Argea petens patriam, ditataque praeda</span><span class="linebreak"></span>
<span class="line">arcis Ericthoniae; comes huic erat aura secunda</span><span class="linebreak"></span>
<span class="line"><span class="br"></span><span class="lineNumber">345</span><span class="br"></span>per placidum cursu pelagus; Nereis ab unda</span><span class="linebreak"></span>
<span class="line">signa dabat passim flexis super alta carinis,</span><span class="linebreak"></span>
<span class="line">cum seu caelesti fato seu sideris ortu</span><span class="linebreak"></span>
<span class="line">undique mutatur caeli nitor, omnia ventis,</span><span class="linebreak"></span>
<span class="line">omnia turbinibus sunt anxia; iam maris unda</span><span class="linebreak"></span>
<span class="line"><span class="br"></span><span class="lineNumber">350</span><span class="br"></span>sideribus certat consurgere, iamque superne</span><span class="linebreak"></span>
<span class="line">corripere et soles et sidera cuncta minatur</span><span class="linebreak"></span>
<span class="line">ac ruere in terras caeli fragor. hic modo laetans</span><span class="linebreak"></span>
<span class="line">copia nunc miseris circumdatur anxia fatis</span><span class="linebreak"></span>
<span class="line">immoriturque super fluctus et saxa Capherei,</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>Euboicas aut per cautes Aegaeaque late</span><span class="linebreak"></span>
<span class="line">litora, cum Phrygiae passim vaga praeda peremptae</span><span class="linebreak"></span>
<span class="line">omnis in aequoreo fluitat iam naufraga fluctu.</span><span class="linebreak"></span>
<span class="line indent2">“Hic alii resident pariles virtutis honore</span><span class="linebreak"></span>
<span class="line">heroes, mediisque siti sunt sedibus omnes,</span><span class="linebreak"></span>
<span class="line"><span class="br"></span><span class="lineNumber">360</span><span class="br"></span>omnes Roma decus magni quos suspicit orbis.</span><span class="linebreak"></span>
<span class="line">hic Fabii Deciique, hic est et Horatia virtus,</span><span class="linebreak"></span>
<span class="line">hic et fama vetus numquam moritura Camilli,</span><span class="linebreak"></span>
<span class="line">Curtius et, mediis quem quondam sedibus Urbis</span><span class="linebreak"></span>
<span class="line">devotum livens consumpsit gurges in unda,</span><span class="linebreak"></span>
</p>
<notes><section class="footnotes"><ul><li class="note text" id="note_LCL064_430_364"><sup class="lineRef">364</sup>livens <span class="italic">Housman:</span> bellis Ω</li></ul></section></notes></section>