<section class="div1 language" lang="la"><header><hgroup><h1>[SENECA]</h1></hgroup></header><div class="sp"></div><div class="sp"><span class="speaker"><span class="sc">nero</span></span><p class="lineGroup">
<span class="line"><span class="br"></span><span class="lineNumber">820</span><span class="br"></span>O lenta nimium militis nostri manus</span><span class="linebreak"></span>
<span class="line">et ira patiens post nefas tantum mea,</span><span class="linebreak"></span>
<span class="line">quod non cruor civilis accensas faces</span><span class="linebreak"></span>
<span class="line">extinguit in nos, caede nec populi madet</span><span class="linebreak"></span>
<span class="line">funerea Roma, quae viros tales tulit!</span><span class="linebreak"></span>
<span class="line"><span class="br"></span><span class="lineNumber">825</span><span class="br"></span>admissa sed iam morte puniri parum est;</span><span class="linebreak"></span>
<span class="line">graviora meruit impium plebis scelus.</span><span class="linebreak"></span>
<span class="line">et illa, cui me civium subicit furor,</span><span class="linebreak"></span>
<span class="line">suspecta coniunx et soror semper mihi,</span><span class="linebreak"></span>
<span class="line">tandem dolori spiritum reddat meo</span><span class="linebreak"></span>
<span class="line"><span class="br"></span><span class="lineNumber">830</span><span class="br"></span>iramque nostram sanguine extinguat suo.</span><span class="linebreak"></span>
<span class="line">mox tecta flammis concidant urbis meis,</span><span class="linebreak"></span>
<span class="line">ignes ruinae noxium populum premant</span><span class="linebreak"></span>
<span class="line">turpisque egestas, saeva cum luctu fames.</span><span class="linebreak"></span>
<span class="line indent1">Exultat ingens saeculi nostri bonis</span><span class="linebreak"></span>
<span class="line"><span class="br"></span><span class="lineNumber">835</span><span class="br"></span>corrupta turba, nec capit clementiam</span><span class="linebreak"></span>
<span class="line">ingrata nostram, ferre nec pacem potest,</span><span class="linebreak"></span>
<span class="line">sed inquieta rapitur hinc audacia,</span><span class="linebreak"></span>
<span class="line">hinc temeritate fertur in praeceps sua.</span><span class="linebreak"></span>
<span class="line">malis domanda est et gravi semper iugo</span><span class="linebreak"></span>
<span class="line"><span class="br"></span><span class="lineNumber">840</span><span class="br"></span>premenda, ne quid simile temptare audeat</span><span class="linebreak"></span>
<span class="line">contraque sanctos coniugis vultus meae</span><span class="linebreak"></span>
<span class="line">attollere oculos. fracta per poenas metu</span><span class="linebreak"></span>
<span class="line">parere discet principis nutu sui.</span><span class="linebreak"></span>
<span class="line indent1">Sed adesse cerno rara quem pietas virum</span><span class="linebreak"></span>
<span class="line"><span class="br"></span><span class="lineNumber">845</span><span class="br"></span>fidesque castris nota praeposuit meis.</span><span class="linebreak"></span>
</p></div><notes><section class="footnotes"><ul><li class="note text" id="note_LCL078_600_827"><sup class="lineRef">827</sup>et <span class="italic">A</span>: at <span class="italic">Bothe</span> </li></ul></section></notes></section>