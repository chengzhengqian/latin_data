<section class="div1 language" lang="la"><header><hgroup><h1>[SENECA]</h1></hgroup></header><div class="sp"><p class="lineGroup">
<span class="line">haud ferre posset fata post fratris dolor</span><span class="linebreak"></span>
<span class="line">scelere interempti, cuius imperium tenet</span><span class="linebreak"></span>
<span class="line">et sorte gaudet auctor infandae necis.</span><span class="linebreak"></span>
<span class="line indent1"><span class="br"></span><span class="lineNumber">115</span><span class="br"></span>Quam saepe tristis umbra germani meis</span><span class="linebreak"></span>
<span class="line">offertur oculis, membra cum solvit quies</span><span class="linebreak"></span>
<span class="line">et fessa fletu lumina oppressit sopor!</span><span class="linebreak"></span>
<span class="line">modo facibus atris armat infirmas manus</span><span class="linebreak"></span>
<span class="line">oculosque et ora fratris infestus petit,</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>modo trepidus idem refugit in thalamos meos;</span><span class="linebreak"></span>
<span class="line">persequitur hostis atque inhaerenti mihi</span><span class="linebreak"></span>
<span class="line">violentus ensem per latus nostrum rapit.</span><span class="linebreak"></span>
<span class="line">tunc tremor et ingens excutit somnos pavor</span><span class="linebreak"></span>
<span class="line">renovatque luctus et metus miserae mihi.</span><span class="linebreak"></span>
<span class="line indent1"><span class="br"></span><span class="lineNumber">125</span><span class="br"></span>Adice his superbam paelicem, nostrae domus</span><span class="linebreak"></span>
<span class="line">spoliis nitentem, cuius in munus suam</span><span class="linebreak"></span>
<span class="line">Stygiae parentem natus imposuit rati;</span><span class="linebreak"></span>
<span class="line">quam, dira post naufragia, superato mari,</span><span class="linebreak"></span>
<span class="line">ferro interemit saevior pelagi fretis.</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>quae spes salutis, post nefas tantum, mihi?</span><span class="linebreak"></span>
<span class="line">inimica victrix imminet thalamis meis</span><span class="linebreak"></span>
<span class="line">odioque nostri flagrat et pretium stupri</span><span class="linebreak"></span>
<span class="line">iustae maritum coniugis captat caput.</span><span class="linebreak"></span>
<span class="line">Emergere umbris et fer auxilium tuae</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>natae invocanti, genitor, aut Stygios sinus</span><span class="linebreak"></span>
<span class="line">tellure rupta pande, quo praeceps ferar.</span><span class="linebreak"></span>
</p></div><div class="sp"><span class="speaker"><span class="sc">nutrix</span></span><p class="lineGroup">
<span class="line">Frustra parentis invocas manes tui,</span><span class="linebreak"></span>
<span class="line">miseranda, frustra, nulla cui prolis suae</span><span class="linebreak"></span>
</p></div><notes><section class="footnotes"><ul><li class="note text" id="note_LCL078_536_133"><sup class="lineRef">133</sup>captat <span class="italic">A</span>: poscit <span class="italic">Gronovius</span></li></ul></section></notes></section>