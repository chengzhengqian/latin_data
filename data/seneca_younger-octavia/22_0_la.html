<section class="div1 language" lang="la"><header><hgroup><h1>[SENECA]</h1></hgroup></header><div class="sp"></div><div class="sp"><span class="speaker"><span class="sc">nero</span></span><p class="lineGroup">
<span class="line">Destrictus ensis faciet.</span><span class="linebreak"></span>
</p></div><div class="sp"><span class="speaker"><span class="sc">seneca</span></span><p class="lineGroup">
<span class="line indent12">Hoc absit nefas!</span><span class="linebreak"></span>
</p></div><div class="sp"><span class="speaker"><span class="sc">nero</span></span><p class="lineGroup">
<span class="line">An patiar ultra sanguinem nostrum peti,</span><span class="linebreak"></span>
<span class="line">inultus et contemptus ut subito opprimar?</span><span class="linebreak"></span>
<span class="line">exilia non fregere summotos procul</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>Plautum atque Sullam, pertinax quorum furor</span><span class="linebreak"></span>
<span class="line">armat ministros sceleris in caedem meam,</span><span class="linebreak"></span>
<span class="line">absentium cum maneat etiam ingens favor</span><span class="linebreak"></span>
<span class="line">in urbe nostra, qui fovet spes exulum.</span><span class="linebreak"></span>
<span class="line">tollantur hostes ense suspecti mihi,</span><span class="linebreak"></span>
<span class="line"><span class="br"></span><span class="lineNumber">470</span><span class="br"></span>invisa coniunx pereat et carum sibi</span><span class="linebreak"></span>
<span class="line">fratrem sequatur. quidquid excelsum est cadat!</span><span class="linebreak"></span>
</p></div><div class="sp"><span class="speaker"><span class="sc">seneca</span></span><p class="lineGroup">
<span class="line">Pulchrum eminere est inter illustres viros,</span><span class="linebreak"></span>
<span class="line">consulere patriae, parcere afflictis, fera</span><span class="linebreak"></span>
<span class="line">caede abstinere, tempus atque irae dare,</span><span class="linebreak"></span>
<span class="line"><span class="br"></span><span class="lineNumber">475</span><span class="br"></span>orbi quietem, saeculo pacem suo.</span><span class="linebreak"></span>
<span class="line">haec summa virtus, petitur hac caelum via.</span><span class="linebreak"></span>
<span class="line">sic ille patriae primus Augustus parens</span><span class="linebreak"></span>
<span class="line">complexus astra est, colitur et templis deus.</span><span class="linebreak"></span>
<span class="line">illum tamen Fortuna iactavit diu</span><span class="linebreak"></span>
<span class="line"><span class="br"></span><span class="lineNumber">480</span><span class="br"></span>terra marique per graves belli vices,</span><span class="linebreak"></span>
<span class="line">hostes parentis donec oppressit sui.</span><span class="linebreak"></span>
<span class="line">tibi numen incruenta summisit suum</span><span class="linebreak"></span>
<span class="line">et dedit habenas imperi facili manu</span><span class="linebreak"></span>
<span class="line">nutuque terras maria subiecit tuo.</span><span class="linebreak"></span>
<span class="line"><span class="br"></span><span class="lineNumber">485</span><span class="br"></span>invidia tristis, victa consensu pio,</span><span class="linebreak"></span>
</p></div><notes></notes></section>