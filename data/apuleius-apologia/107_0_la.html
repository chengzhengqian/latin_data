<section class="div1 language" lang="la"><header><hgroup><h1>APULEIUS</h1></hgroup></header><section class="div2">
</section>
<section class="div2">
<p>97. Audistine vocabula, quae mihi Pontianus frater tuus tribuerat, me parentem suum, me dominum, me magistrum cum saepe alias, tum in extremo tempore vitae vocans, <span class="br"></span><span class="lineNumber">2</span><span class="br"></span>post quam<a class="footnoteLink" href="#note_LCL534_224_114" id="target_note_LCL534_224_114"><sup>114</sup></a> tuas quoque paris epistulas promerem, si vel exiguam moram tanti putarem. Potius testamentum illud recens tui fratris quamquam imperfectum tamen proferri cuperem, in quo mei officiosissime et honestissime meminit. <span class="br"></span><span class="lineNumber">3</span><span class="br"></span>Quod tamen testamentum Rufinus neque comparari neque perfici passus est pudore perditae hereditatis, quam &lt;praemium&gt;<a class="footnoteLink" href="#note_LCL534_224_115" id="target_note_LCL534_224_115"><sup>115</sup></a> paucorum mensium, quibus socer Pontiani fuit, magno quidem pretio noctium computarat. <span class="br"></span><span class="lineNumber">4</span><span class="br"></span>Praeterea nescio quos Chaldaeos consuluerat, quo lucro filiam collocaret; qui, ut audio (utinam illud non vere respondissent!) primum eius maritum in paucis mensibus moriturum. Cetera enim de hereditate, ut adsolent, ad consulentis votum confinxerunt.</p>
<p><span class="br"></span><span class="lineNumber">5</span><span class="br"></span>Verum, ut dii voluere, quasi caeca bestia in cassum hiavit. Pontianus enim filiam Rufini mali<a class="footnoteLink" href="#note_LCL534_224_116" id="target_note_LCL534_224_116"><sup>116</sup></a> compertam non modo heredem non reliquit, sed ne honesto quidem legato impertivit, <span class="br"></span><span class="lineNumber">6</span><span class="br"></span>quippe qui ei ad ignominiam lintea adscribi ducentorum fere denariorum iusserit, ut intellegeretur iratus potius aestimasse eam quam oblitus praeterisse. <span class="br"></span><span class="lineNumber">7</span><span class="br"></span>Scripsit autem heredes tam hoc testamento quam priore, quod lectum est, matrem cum fratre; cui, ut vides, admodum puero eandem illam filiae suae machinam Rufinus




</p></section><notes><section class="footnotes"><ul><li class="note" id="note_LCL534_224_114"><a class="footnoteCrossrefLink" href="#target_note_LCL534_224_114" title="Click to highlight in text"><sup class="lineRef">114</sup>post quam (<span class="italic">sc.</span> epistulam) <span class="italic">Ellis, CR (1901), 49</span>: postquam ω</a></li><script type="text/javascript">document.getElementById('note_LCL534_224_114').style.display = "none";</script><li class="note" id="note_LCL534_224_115"><a class="footnoteCrossrefLink" href="#target_note_LCL534_224_115" title="Click to highlight in text"><sup class="lineRef">115</sup>praemium <span class="italic">add. Helm</span></a></li><script type="text/javascript">document.getElementById('note_LCL534_224_115').style.display = "none";</script><li class="note" id="note_LCL534_224_116"><a class="footnoteCrossrefLink" href="#target_note_LCL534_224_116" title="Click to highlight in text"><sup class="lineRef">116</sup>mali <span class="italic">Casaubon</span>: male ω</a></li><script type="text/javascript">document.getElementById('note_LCL534_224_116').style.display = "none";</script></ul></section></notes></section>