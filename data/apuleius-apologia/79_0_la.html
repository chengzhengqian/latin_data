<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
<span class="br"></span><span class="lineNumber">4</span><span class="br"></span>Nescisti, improbe, epistulam tuam de ista re teneri, nescisti te tuomet testimonio convictum iri. Quam tamen epistulam Pudentilla testem et indicem tuae voluntatis, ut quae te levem et mutabilem nec minus mendacem et impudentem sciret, maluit retinere quam mittere.</p>
<p><span class="br"></span><span class="lineNumber">5</span><span class="br"></span>Ceterum ipsa de ea re Pontiano suo Romam scripsit, etiam causas consilii sui plene allegavit. <span class="br"></span><span class="lineNumber">6</span><span class="br"></span>Dixit illa omnia de valetudine: nihil praeterea esse, cur amplius deberet obdurare, hereditatem avitam longa viduitate cum despectu salutis suae quaesisse, eandem summa industria auxisse; <span class="br"></span><span class="lineNumber">7</span><span class="br"></span>iam deum voluntate ipsum uxori, fratrem eius virili togae idoneos esse; tandem aliquando se quoque paterentur solitudini suae et aegritudini subvenire; <span class="br"></span><span class="lineNumber">8</span><span class="br"></span>ceterum de pietate sua et supremo iudicio nihil metuerent; qualis vidua eis fuerit, talem nuptam futuram. Recitari iubebo exemplum epistulae huius ad filium missae. (. . .)</p>
</section>
<section class="div2">
<p>71. Satis puto ex istis posse cuivis liquere Pudentillam non meis carminibus ab obstinata viduitate compulsam, sed olim sua sponte a nubendo non alienam [quam]<a class="footnoteLink" href="#note_LCL534_168_77" id="target_note_LCL534_168_77"><sup>77</sup></a> me fortasse prae ceteris maluisse. <span class="br"></span><span class="lineNumber">2</span><span class="br"></span>Quae electio tam gravis feminae cur mihi crimini potius quam honori danda sit, non reperio; nisi tamen miror quod Aemilianus et Rufinus id iudicium mulieris aegre ferant, cum hi, qui Pudentillam in matrimonium petiverunt, aequo animo patiantur me sibi praelatum. <span class="br"></span><span class="lineNumber">3</span><span class="br"></span>Quod quidem illa ut faceret, filio suo potius


</p></section><notes><section class="footnotes"><ul><li class="note" id="note_LCL534_168_77"><a class="footnoteCrossrefLink" href="#target_note_LCL534_168_77" title="Click to highlight in text"><sup class="lineRef">77</sup>quam <span class="italic">del. Nov√°k.</span></a></li><script type="text/javascript">document.getElementById('note_LCL534_168_77').style.display = "none";</script></ul></section></notes></section>