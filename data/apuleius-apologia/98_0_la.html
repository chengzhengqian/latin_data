<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent noindent">
tam prolixo loco, ne tibi gratum faciam, si villam laudavero.</p>
</section>
<section class="div2">
<p>89. De aetate vero Pudentillae, de qua post ista satis confidenter mentitus es, ut etiam sexaginta annos natam diceres nupsisse, de ea tibi paucis respondebo: nam &lt;non&gt;<a class="footnoteLink" href="#note_LCL534_206_98" id="target_note_LCL534_206_98"><sup>98</sup></a> necesse est in re tam perspicua pluribus disputare. <span class="br"></span><span class="lineNumber">2</span><span class="br"></span>Pater eius natam sibi filiam more ceterorum professus est. Tabulae eius partim tabulario publico, partim domo adservantur, quae iam tibi ob os obiciuntur. <span class="br"></span><span class="lineNumber">3</span><span class="br"></span>Porrige tu Aemiliano tabulas istas: linum consideret, signa quae impressa sunt recognoscat, consules legat, annos computet, quos sexaginta mulieri adsignabat. <span class="br"></span><span class="lineNumber">4</span><span class="br"></span>Probet quinque et quinquaginta: lustro mentitus sit. Parum hoc est, liberalius agam, nam et ipse Pudentillae multos annos largitus est. Redonabo igitur vicissim decem annos: Mezentius cum Ulixe erravit. Quinquaginta saltem annorum mulierem ostendat.</p>
<p><span class="br"></span><span class="lineNumber">5</span><span class="br"></span>Quid multis? Ut cum quadruplatore agam, bis duplum quinquennium faciam, viginti annos simul<a class="footnoteLink" href="#note_LCL534_206_99" id="target_note_LCL534_206_99"><sup>99</sup></a> detraham. Iube, Maxime, consules computari. Nisi fallor, invenies nunc Pudentillae haud multo amplius quadragensimum annum aetatis ire. <span class="br"></span><span class="lineNumber">6</span><span class="br"></span>O falsum audax et nimium! O mendacium viginti annorum exilio puniendum! Dimidio tanta, 




</p></section><notes><section class="footnotes"><ul><li class="note" id="note_LCL534_206_98"><a class="footnoteCrossrefLink" href="#target_note_LCL534_206_98" title="Click to highlight in text"><sup class="lineRef">98</sup>non <span class="italic">add. Novák</span></a></li><script type="text/javascript">document.getElementById('note_LCL534_206_98').style.display = "none";</script><li class="note" id="note_LCL534_206_99"><a class="footnoteCrossrefLink" href="#target_note_LCL534_206_99" title="Click to highlight in text"><sup class="lineRef">99</sup>simul <span class="italic">Bosscha</span>: semel ω</a></li><script type="text/javascript">document.getElementById('note_LCL534_206_99').style.display = "none";</script></ul></section></notes></section>