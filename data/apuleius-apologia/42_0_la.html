<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
ostrea [Pergami]<a class="footnoteLink" href="#note_LCL534_94_36" id="target_note_LCL534_94_36"><sup>36</sup></a> vermiculata; denique muscum et algam, cetera maris eiectamenta, quae ubique litorum ventis expelluntur, salo expuuntur, tempestate reciprocantur, tranquillo deseruntur? <span class="br"></span><span class="lineNumber">5</span><span class="br"></span>Neque enim minus istis quae commemoravi accommodari possunt similiter ex vocabulo suspiciones. <span class="br"></span><span class="lineNumber">6</span><span class="br"></span>Posse dicitis ad res venerias sumpta de mari spuria et fascina propter nominum similitudinem; qui minus possit ex eodem litore calculus ad vesicam, testa ad testamentum, cancer ad ulcera, alga ad querqueram?<a class="footnoteLink" href="#note_LCL534_94_37" id="target_note_LCL534_94_37"><sup>37</sup></a> <span class="br"></span><span class="lineNumber">7</span><span class="br"></span>Ne tu, Claudi Maxime, nimis patiens vir es et oppido plurima<a class="footnoteLink" href="#note_LCL534_94_38" id="target_note_LCL534_94_38"><sup>38</sup></a> humanitate, qui hasce eorum argumentationes diu hercle perpessus sis. Equidem, cum haec ab illis quasi gravia et vincibilia dicerentur, illorum stultitiam ridebam, tuam patientiam mirabar.</p>
</section>
<section class="div2">
<p>36. Ceterum quam ob rem plurimos iam piscis cognoverim, quorundam adhuc nescius esse nolim, discat Aemilianus, quoniam usque adeo rebus meis curat. <span class="br"></span><span class="lineNumber">2</span><span class="br"></span>Quamquam est iam praecipiti aevo et occidua senectute, tamen, si videtur, accipiat doctrinam seram plane et postumam; <span class="br"></span><span class="lineNumber">3</span><span class="br"></span>legat veterum philosophorum monumenta, tandem ut intellegat non me primum haec requisisse, sed iam pridem maiores meos, Aristotelem dico et Theophrastum et Eudemum




</p></section><notes><section class="footnotes"><ul><li class="note" id="note_LCL534_94_36"><a class="footnoteCrossrefLink" href="#target_note_LCL534_94_36" title="Click to highlight in text"><sup class="lineRef">36</sup>Pergami <span class="italic">del.</span> <span class="italic">Lennep</span></a></li><script type="text/javascript">document.getElementById('note_LCL534_94_36').style.display = "none";</script><li class="note" id="note_LCL534_94_37"><a class="footnoteCrossrefLink" href="#target_note_LCL534_94_37" title="Click to highlight in text"><sup class="lineRef">37</sup>querqueram (querc-) <span class="italic">Colvius</span>: querquerum ω</a></li><script type="text/javascript">document.getElementById('note_LCL534_94_37').style.display = "none";</script><li class="note" id="note_LCL534_94_38"><a class="footnoteCrossrefLink" href="#target_note_LCL534_94_38" title="Click to highlight in text"><sup class="lineRef">38</sup>plurima <span class="italic">Colvius</span>: proxima ω</a></li><script type="text/javascript">document.getElementById('note_LCL534_94_38').style.display = "none";</script></ul></section></notes></section>