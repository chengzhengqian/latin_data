<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
Nam et contra plurimis rebus possessu careo, usu fruor. <span class="br"></span><span class="lineNumber">8</span><span class="br"></span>Quod si neque habere utendi argumentum est neque non utendi non habere, et speculi non tam possessio culpatur quam inspectio, illud etiam doceas<a class="footnoteLink" href="#note_LCL534_42_18" id="target_note_LCL534_42_18"><sup>18</sup></a> necesse est, quando et quibus praesentibus in speculum inspexerim, quoniam ut res est, magis piaculum decernis speculum philosopho quam Cereris mundum profano videre.</p>
</section>
<section class="div2">
<p>14. Cedo nunc, si et inspexisse me fateor, quod tandem crimen est imaginem suam nosse eamque non uno loco conditam, sed quoquo uelis parvo speculo promptam gestare? <span class="br"></span><span class="lineNumber">2</span><span class="br"></span>An tu ignoras nihil esse aspectabilius homini nato quam formam suam? Equidem scio et filiorum cariores esse qui similes videntur et publicitus simulacrum suum cuique, quod videat, pro meritis praemio tribui. <span class="br"></span><span class="lineNumber">3</span><span class="br"></span>Aut quid sibi statuae et imagines variis artibus effigiatae volunt? Nisi forte quod artificio elaboratum laudabile habetur, hoc natura oblatum culpabile iudicandum est, cum sit in ea vel magis miranda et facilitas et similitudo. <span class="br"></span><span class="lineNumber">4</span><span class="br"></span>Quippe in omnibus manu faciundis imaginibus opera diutina<a class="footnoteLink" href="#note_LCL534_42_19" id="target_note_LCL534_42_19"><sup>19</sup></a> sumitur, neque tamen similitudo aeque ut in speculis comparet; <span class="br"></span><span class="lineNumber">5</span><span class="br"></span>deest enim et luto vigor et saxo color et picturae rigor et motus omnibus, qui praecipua fide similitudinem repraesentat, cum in eo visitur imago mire relata, ut similis, ita mobilis et ad omnem nutum hominis sui morigera. <span class="br"></span><span class="lineNumber">6</span><span class="br"></span>Eadem semper contemplantibus aequaeva est ab ineunte pueritia ad obeuntem senectam, tot aetatis vices induit, tam varias 



</p></section><notes><section class="footnotes"><ul><li class="note" id="note_LCL534_42_18"><a class="footnoteCrossrefLink" href="#target_note_LCL534_42_18" title="Click to highlight in text"><sup class="lineRef">18</sup>doceas <span class="italic">u, cf.</span> <span class="italic">20.3</span>: docear ω</a></li><script type="text/javascript">document.getElementById('note_LCL534_42_18').style.display = "none";</script><li class="note" id="note_LCL534_42_19"><a class="footnoteCrossrefLink" href="#target_note_LCL534_42_19" title="Click to highlight in text"><sup class="lineRef">19</sup>diutina <span class="italic">u</span>: diutino ω</a></li><script type="text/javascript">document.getElementById('note_LCL534_42_19').style.display = "none";</script></ul></section></notes></section>