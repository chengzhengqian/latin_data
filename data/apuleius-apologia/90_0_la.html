<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
 talem excogitasset? <span class="br"></span><span class="lineNumber">4</span><span class="br"></span>Omnes isti quos nominavi et si qui praeterea fuerunt dolo memorandi, si cum hac una Rufini fallacia contendantur, macci prorsus et buccones videbuntur. <span class="br"></span><span class="lineNumber">5</span><span class="br"></span>O mirum commentum! O subtilitas digna carcere et robore! Quis credat effici potuisse, ut quae defensio fuerat, eadem manentibus eisdem litteris in accusationem transverteretur? Est hercule incredibile. Sed hoc incredibile qui sit factum, probabo.</p>
</section>
<section class="div2">
<p>82. Obiurgatio erat matris ad filium, quod me, talem virum qualem sibi praedicasset, nunc de Rufini sententia magum dictitaret. <span class="br"></span><span class="lineNumber">2</span><span class="br"></span>Verba ipsa ad hunc modum se habebant: “Απολέϊος μάγος, καὶ ἐγὼ ὑπ᾿ αὐτοῦ μεμάγευμαι καὶ ἐρῶ· ἐλθὲ τοίνυν πρὸς ἐμέ, ἕως ἔτι σωφρονῶ.” <span class="br"></span><span class="lineNumber">3</span><span class="br"></span>Haec ipsa verba Rufinus quae Graece interposui sola excerpta et ab ordine suo seiugata quasi confessionem mulieris circumferens et Pontianum flentem per forum ductans vulgo ostendebat, ipsas mulieris litteras illatenus qua dixi legendas praebebat, <span class="br"></span><span class="lineNumber">4</span><span class="br"></span>cetera supra et infra scripta occultabat. Turpiora esse quam ut ostenderentur dictitabat; satis esse confessionem mulieris de magia cognosci. <span class="br"></span><span class="lineNumber">5</span><span class="br"></span>Quid quaeris? Verisimile omnibus visum. Quae purgandi mei gratia scripta erant, eadem mihi immanem invidiam apud imperitos concivere. <span class="br"></span><span class="lineNumber">6</span><span class="br"></span>Turbabat impurus hic in medio foro bacchabundus, epistulam saepe aperiens proquiritabat: “Apuleius magus: dicit ipsa quae sentit et patitur. Quid 

</p></section><notes></notes></section>