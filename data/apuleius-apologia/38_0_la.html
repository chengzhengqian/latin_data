<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
 rerum adprime peritum, vim omnem medicaminum non mari, sed terrae ascripsisse, cum de quadam saga ad hunc modum memoravit:</p>
<blockquote><p><span class="line">ἣ τόσα φάρμακα ᾔδη, ὅσα τρέφει εὐρεῖα χθών,</span><span class="linebreak"></span></p></blockquote>
<p class="noindent"><span class="br"></span><span class="lineNumber">6</span><span class="br"></span>itemque alibi carminum similiter:</p>
<blockquote><p><span class="line">τῇ πλεῖστα φέρει ζείδουρος ἄρουρα</span><span class="linebreak"></span>
<span class="line">φάρμακα, πολλὰ μὲν ἐσθλὰ μεμιγμένα, πολλὰ δὲ λυγρά,</span><span class="linebreak"></span></p></blockquote>
<p class="noindent"><span class="br"></span><span class="lineNumber">7</span><span class="br"></span>cum tamen numquam apud eum marino aliquo et piscolento medicavit nec Proteus faciem nec Vlixes scrobem nec Aeolus follem nec Helena creterram nec Circe poculum nec Venus cingulum. <span class="br"></span><span class="lineNumber">8</span><span class="br"></span>At vos soli reperti estis ex omni memoria, qui vim herbarum et radicum et surculorum et lapillorum quasi quadam colluvione naturae de summis montibus in mare transferatis et penitus piscium ventribus insuatis. <span class="br"></span><span class="lineNumber">9</span><span class="br"></span>Igitur ut solebat ad magorum cerimonias advocari Mercurius carminum vector et illex animi Venus et Luna noctium conscia et manium potens Trivia, vobis auctoribus posthac Neptunus cum Salacia et Portuno et omni choro Nerei ab aestibus fretorum ad aestus amorum transferentur.</p>
</section>
<section class="div2">
<p>32. Dixi cur non arbitrer quicquam negotii esse magis et piscibus. <span class="br"></span><span class="lineNumber">2</span><span class="br"></span>Nunc, si videtur, credamus Aemiliano solere pisces etiam ad magicas potestates adiutare. Num ergo propterea quicumque quaerit et ipse magus est? Eo quidem



</p></section><notes></notes></section>