<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
est, ut videretur se merito ultum ire? <span class="br"></span><span class="lineNumber">4</span><span class="br"></span>Neque autem gloriae causa me accusat, ut M. Antonius Cn. Carbonem, C. Mucius A. Albucium, P. Sulpicius Cn. Norbanum, C. Furius M. Aquilium, C. Curio Q. Metellum. <span class="br"></span><span class="lineNumber">5</span><span class="br"></span>Quippe homines eruditissimi iuvenes laudis gratia primum hoc rudimentum forensis operae subibant, ut aliquo insigni iudicio civibus suis noscerentur. Qui mos incipientibus adulescentulis ad illustrandum ingenii florem apud antiquos concessus diu exolevit. <span class="br"></span><span class="lineNumber">6</span><span class="br"></span>Quod si nunc quoque frequens esset, tamen ab hoc procul afuisset. Nam neque facundiae ostentatio rudi et indocto neque gloriae cupido rustico et barbaro neque inceptio patrociniorum capulari seni congruisset; <span class="br"></span><span class="lineNumber">7</span><span class="br"></span>nisi forte Aemilianus pro sua severitate exemplum dedit et ipsis maleficiis infensus accusationem istam pro morum integritate suscepit. <span class="br"></span><span class="lineNumber">8</span><span class="br"></span>At hoc ego Aemiliano, non huic Afro, sed illi Africano et Numantino et praeterea Censorio vix credidissem; ne huic frutici credam non modo odium peccatorum sed saltem intellectum inesse.</p>
</section>
<section class="div2">
<p>67. Quid igitur est? Cuivis clare dilucet<a class="footnoteLink" href="#note_LCL534_160_73" id="target_note_LCL534_160_73"><sup>73</sup></a> aliam rem invidia nullam esse quae hunc et Herennium Rufinum, impulsorem huius, de quo mox dicam, ceterosque inimicos meos ad nectendas magiae calumnias provocarit. <span class="br"></span><span class="lineNumber">2</span><span class="br"></span>Quinque igitur res sunt, quas me oportet disputare. Nam si probe memini, quod ad Pudentillam attinet, haec obiecere: <span class="br"></span><span class="lineNumber">3</span><span class="br"></span>una res est, quod numquam eam voluisse nubere post priorem maritum, sed meis carminibus coactam 



</p></section><notes><section class="footnotes"><ul><li class="note" id="note_LCL534_160_73"><a class="footnoteCrossrefLink" href="#target_note_LCL534_160_73" title="Click to highlight in text"><sup class="lineRef">73</sup>clare dilucet <span class="italic">u</span>: claridilucet Ï‰</a></li><script type="text/javascript">document.getElementById('note_LCL534_160_73').style.display = "none";</script></ul></section></notes></section>