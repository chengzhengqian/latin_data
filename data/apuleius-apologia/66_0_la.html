<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
et avium plumis comperisse. <span class="br"></span><span class="lineNumber">3</span><span class="br"></span>Scilicet eum, cum Alexandreae symposia obiret—est enim Crassus iste, qui non invitus de die in ganeas conrepat—, in illo cauponio nidore pinnas de penatibus suis advectas aucupatum, fumum domus suae agnovisse patrio culmine longe exortum. <span class="br"></span><span class="lineNumber">4</span><span class="br"></span>Quem si oculis vidit, ultra Vlixi uota et desideria hic quidem est oculatus; Vlixes fumum terra sua emergentem compluribus annis e litore prospectans frustra captavit, Crassus in paucis quibus afuit mensibus eundem fumum sine labore in taberna vinaria sedens conspexit. <span class="br"></span><span class="lineNumber">5</span><span class="br"></span>Sin vero naribus nidorem domesticum praesensit, vincit idem sagacitate odorandi canes et vulturios; cui enim cani, cui vulturio Alexandrini caeli quicquam abusque Oeensium finibus oboleat? <span class="br"></span><span class="lineNumber">6</span><span class="br"></span>Est quidem Crassus iste summus helluo et omnis fumi non imperitus, sed profecto pro studio bibendi, quo solo censetur, facilius ad eum Alexandriam vini aura quam fumi perveniret.</p>
</section>
<section class="div2">
<p>58. Intellexit hoc et ipse incredibile futurum; nam dicitur ante horam diei secundam ieiunus adhuc et abstemius testimonium istud vendidisse. <span class="br"></span><span class="lineNumber">2</span><span class="br"></span>Igitur scripsit haec se ad hunc modum comperisse: postquam Alexandria revenerit, domum suam recta contendisse, qua iam Quintianus migrarat; ibi in vestibulo multas avium pinnas offendisse, praeterea parietes fuligine deformatos; quaesisse causas ex servo suo, quem Oeae reliquerit, eumque sibi de meis et Quintiani nocturnis sacris indicasse. <span class="br"></span><span class="lineNumber">3</span><span class="br"></span>Quam vero subtiliter compositum et verisimiliter commentum me, si quid eius facere vellem, non domi meae potius facturum fuisse, <span class="br"></span><span class="lineNumber">4</span><span class="br"></span>Quintianum istum, qui mihi assistit, quem ego pro amicitia

</p></section><notes></notes></section>