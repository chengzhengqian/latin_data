<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
Pontianum Saturnino artifici detulisse. <span class="br"></span><span class="lineNumber">2</span><span class="br"></span>Etiam illud non negatur, Pontianum a Saturnino perfectum sigillum recepisse, postea mihi dono dedisse. <span class="br"></span><span class="lineNumber">3</span><span class="br"></span>His omnibus palam atque aperte probatis quid omnino superest, in quo suspicio aliqua magiae delitescat? Immo quid omnino est, quod vos manifesti mendacii non revincat? <span class="br"></span><span class="lineNumber">4</span><span class="br"></span>Occulte fabricatum esse dixistis quod Pontianus, splendidissimus eques, fieri curavit, quod Saturninus, vir gravis et probe inter suos cognitus, in taberna sua sedens propalam exsculpsit, quod ornatissima matrona munere suo adiuvit, quod et futurum et factum multi cum servorum tum amicorum qui ad me ventitabant scierunt. <span class="br"></span><span class="lineNumber">5</span><span class="br"></span>Lignum a me toto oppido et quidem oppido quaesitum non piguit vos commentiri, quem quidem<a class="footnoteLink" href="#note_LCL534_152_70" id="target_note_LCL534_152_70"><sup>70</sup></a> afuisse in eo tempore scitis, quem iussisse fieri qualicumque materia probatum est.</p>
</section>
<section class="div2">
<p>63. Tertium mendacium vestrum fuit macilentam, vel omnino evisceratam formam diri cadaveris fabricatam, prorsus horribilem et larvalem. <span class="br"></span><span class="lineNumber">2</span><span class="br"></span>Quodsi compertum habebatis tam evidens signum magiae, cur mihi ut exhiberem non denuntiastis? An ut possetis in rem absentem libere mentiri? Cuius tamen falsi facultas opportunitate quadam meae consuetudinis vobis adempta est. <span class="br"></span><span class="lineNumber">3</span><span class="br"></span>Nam morem mihi habeo, quoquo eam, simulacrum alicuius dei inter libellos conditum gestare eique diebus festis ture et mero et aliquando victima supplicare. <span class="br"></span><span class="lineNumber">4</span><span class="br"></span>Dudum ergo cum audirem sceletum perquam impudenti mendacio dictitari, iussi, curriculo iret aliquis et ex hospitio meo Mercuriolum afferret,


</p></section><notes><section class="footnotes"><ul><li class="note" id="note_LCL534_152_70"><a class="footnoteCrossrefLink" href="#target_note_LCL534_152_70" title="Click to highlight in text"><sup class="lineRef">70</sup>quem quidem <span class="italic">u</span>: quemquem Ï‰</a></li><script type="text/javascript">document.getElementById('note_LCL534_152_70').style.display = "none";</script></ul></section></notes></section>