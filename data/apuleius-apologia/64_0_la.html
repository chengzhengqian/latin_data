<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
quot sacra nossem percensui. <span class="br"></span><span class="lineNumber">11</span><span class="br"></span>Ea disputatio celebratissima est, vulgo legitur, in omnibus manibus versatur, non tam facundia mea quam mentione Aesculapii religiosis Oeensibus commendata. <span class="br"></span><span class="lineNumber">12</span><span class="br"></span>Dicite aliquis, si qui forte meminit, huius loci principium. (—) Audisne, Maxime, multos suggerentis? Immo, ecce etiam liber offertur. Recitari ipsa haec iubebo, quoniam ostendis humanissimo vultu auditionem te istam non gravari. (—)</p>
</section>
<section class="div2">
<p>56. Etiamne cuiquam mirum videri potest, cui sit ulla memoria religionis, hominem tot mysteriis deum conscium quaedam sacrorum crepundia domi adservare atque ea lineo texto involvere, quod purissimum est rebus divinis velamentum? <span class="br"></span><span class="lineNumber">2</span><span class="br"></span>Quippe lana, segnissimi corporis excrementum, pecori detracta, iam inde Orphei et Pythagorae scitis profanus vestitus est; sed enim mundissima lini seges inter optimas fruges terra exorta non modo indutui et amictui sanctissimis Aegyptiorum sacerdotibus, sed opertui quoque rebus sacris usurpatur.</p>
<p><span class="br"></span><span class="lineNumber">3</span><span class="br"></span>Atque ego scio nonnullos et cum primis Aemilianum istum facetiae sibi habere res divinas deridere. <span class="br"></span><span class="lineNumber">4</span><span class="br"></span>Nam, ut audio partim Oeensium qui istum novere, nulli deo ad hoc aevi supplicavit, nullum templum frequentavit, si fanum aliquod praetereat, nefas habet adorandi gratia manum labris admovere. <span class="br"></span><span class="lineNumber">5</span><span class="br"></span>Iste vero nec dis rurationis, qui eum pascunt ac vestiunt, segetis ullas aut vitis aut gregis primitias impertit; nullum in villa eius delubrum situm, nullus locus 


</p></section><notes></notes></section>