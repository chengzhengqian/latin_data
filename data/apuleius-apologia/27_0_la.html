<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
quod imperatoribus paludamentum, quod pontificibus galerum, quod lituus auguribus. <span class="br"></span><span class="lineNumber">8</span><span class="br"></span>Diogenes quidem Cynicus cum Alexandro magno de veritate regni certabundus baculo vice sceptri gloriabatur. <span class="br"></span><span class="lineNumber">9</span><span class="br"></span>Ipse denique Hercules invictus (quoniam haec tibi ut quaedam mendicabula nimis sordent), <span class="br"></span><span class="lineNumber">10</span><span class="br"></span>ipse, inquam, Hercules lustrator orbis, purgator ferarum, gentium domitor, is tamen deus, cum terras peragraret, paulo prius quam in caelum ob virtutes ascitus est, neque una pelli vestitior fuit neque uno baculo comitatior.</p>
</section>
<section class="div2">
<p>23. Quod si haec exempla nihili putas ac me non ad causam agendam, verum ad censum disserendum vocasti, ne quid tu rerum mearum nescias, si tamen nescis, profiteor mihi ac fratri meo relictum a patre HS XX paulo secus, <span class="br"></span><span class="lineNumber">2</span><span class="br"></span>idque a me longa peregrinatione et diutinis studiis et crebris liberalitatibus &lt;non&gt;<a class="footnoteLink" href="#note_LCL534_64_27" id="target_note_LCL534_64_27"><sup>27</sup></a> modice imminutum. <span class="br"></span><span class="lineNumber">3</span><span class="br"></span>Nam et amicorum plerisque opem tuli et magistris plurimis gratiam rettuli, quorundam etiam filias dote auxi. <span class="br"></span><span class="lineNumber">4</span><span class="br"></span>Neque enim dubitassem equidem vel universum patrimonium impendere, ut acquirerem mihi quod maius est: contemptum<a class="footnoteLink" href="#note_LCL534_64_28" id="target_note_LCL534_64_28"><sup>28</sup></a> patrimonii. <span class="br"></span><span class="lineNumber">5</span><span class="br"></span>Tu vero, Aemiliane, et id genus homines uti tu es, inculti et agrestes, tanti re vera estis quantum habetis, ut arbor infecunda et infelix, quae nullum fructum ex sese gignit, tanti est in pretio, quanti lignum eius in trunco. <span class="br"></span><span class="lineNumber">6</span><span class="br"></span>At tamen parce postea, Aemiliane, paupertatem 



</p></section><notes><section class="footnotes"><ul><li class="note" id="note_LCL534_64_27"><a class="footnoteCrossrefLink" href="#target_note_LCL534_64_27" title="Click to highlight in text"><sup class="lineRef">27</sup>non <span class="italic">add. Casaubon</span></a></li><script type="text/javascript">document.getElementById('note_LCL534_64_27').style.display = "none";</script><li class="note" id="note_LCL534_64_28"><a class="footnoteCrossrefLink" href="#target_note_LCL534_64_28" title="Click to highlight in text"><sup class="lineRef">28</sup>contemptum <span class="italic">u</span>: contemptu Ï‰</a></li><script type="text/javascript">document.getElementById('note_LCL534_64_28').style.display = "none";</script></ul></section></notes></section>