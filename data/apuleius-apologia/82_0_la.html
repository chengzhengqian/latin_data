<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
aliam condicionem reservarem, neque pro amico neque pro philosopho facturum.</p>
<p><span class="br"></span><span class="lineNumber">5</span><span class="br"></span>Nimis multa oratio est, si velim memorare quae ego contra responderim, <span class="br"></span><span class="lineNumber">6</span><span class="br"></span>quam diu et quotiens inter nos verbigeratum sit, quot et qualibus precibus me aggressus haud prius omiserit quam denique impetrarit, <span class="br"></span><span class="lineNumber">7</span><span class="br"></span>non quin ego Pudentillam iam anno perpeti adsiduo convictu probe spectassem et virtutium eius dotes explorassem, sed utpote peregrinationis cupiens impedimentum matrimoni aliquantisper recusaveram. <span class="br"></span><span class="lineNumber">8</span><span class="br"></span>Mox tamen talem feminam nihilo segnius volui quam si ultro appetissem. Persuaserat idem Pontianus matri suae, ut me aliis omnibus mallet, et quam primum hoc perficere incredibili studio avebat. <span class="br"></span><span class="lineNumber">9</span><span class="br"></span>Vix ab eo tantulam moram impetramus, dum prius ipse uxorem duceret, frater eius virilis togae usum auspicaretur: tunc deinde ut nos coniungeremur.</p>
</section>
<section class="div2">
<p>74. Utinam hercule possem quae deinde dicenda sunt sine maximo causae dispendio transgredi, ne Pontiano, cui errorem suum deprecanti simpliciter ignovi, videar nunc levitatem exprobrare. <span class="br"></span><span class="lineNumber">2</span><span class="br"></span>Confiteor enim, quod mihi obiectum est, eum, postquam uxorem duxerit, a compecti fide descivisse ac derepente animi mutatum quod antea nimio studio festinarat pari pertinacia prohibitum isse, denique ne matrimonium nostrum coalesceret, quidvis pati, quidvis facere paratum fuisse, <span class="br"></span><span class="lineNumber">3</span><span class="br"></span>quamquam omnis illa tam foeda animi mutatio et suscepta contra matrem simultas non ipsi vitio vertenda sit, sed socero eius eccilli Herennio Rufino, 

</p></section><notes></notes></section>