<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
defensione sua addidisse, nisi ut audacter dementiae condemnarent, si carmina senis displicerent. <span class="br"></span><span class="lineNumber">3</span><span class="br"></span>Ibi ego comperior omnis iudices tanto poetae adsurrexisse, miris laudibus eum tulisse ob argumenti sollertiam et coturnum facundiae, nec ita multum omnis afuisse quin accusatorem potius dementiae condemnarent.</p>
<p><span class="br"></span><span class="lineNumber">4</span><span class="br"></span>Invenisti tu librum? Beasti. Cedo enim experiamur an et mihi possint in iudicio litterae meae prodesse. Lege pauca de principio, dein quaedam de piscibus. At tu interea, dum legit, aquam sustine.</p>
</section>
<section class="div2">
<p>38. Audisti, Maxime, quorum pleraque scilicet legeras apud antiquos philosophorum. <span class="br"></span><span class="lineNumber">2</span><span class="br"></span>Et memento de solis piscibus haec volumina a me conscripta, qui eorum coitu progignantur, qui ex limo coalescant, quotiens et quid anni cuiusque eorum generis feminae subent, mares suriant, <span class="br"></span><span class="lineNumber">3</span><span class="br"></span>quibus membris et causis discrerit natura viviparos eorum et oviparos (ita enim Latine appello quae Graeci ζῳοτόκα et ᾠοτόκα) et, <span class="br"></span><span class="lineNumber">4</span><span class="br"></span>ne per omnes animalium genitus<a class="footnoteLink" href="#note_LCL534_98_40" id="target_note_LCL534_98_40"><sup>40</sup></a> pergam, deinde de differentia et victu et membris et aetatibus ceterisque plurimis scitu quidem necessariis, sed in iudicio alienis.</p>
<p><span class="br"></span><span class="lineNumber">5</span><span class="br"></span>Pauca etiam de Latinis scriptis meis ad eandem peritiam pertinentibus legi iubebo, in quibus animadvertes cum res<a class="footnoteLink" href="#note_LCL534_98_41" id="target_note_LCL534_98_41"><sup>41</sup></a> cognitu raras, tum nomina etiam Romanis inusitata et in hodiernum quod sciam infecta, ea tamen nomina labore meo et studio ita de Graecis provenire, ut 


</p></section><notes><section class="footnotes"><ul><li class="note" id="note_LCL534_98_40"><a class="footnoteCrossrefLink" href="#target_note_LCL534_98_40" title="Click to highlight in text"><sup class="lineRef">40</sup>per omnes animalium genitus <span class="italic">Casaubon</span>: perose animalium genita ω</a></li><script type="text/javascript">document.getElementById('note_LCL534_98_40').style.display = "none";</script><li class="note" id="note_LCL534_98_41"><a class="footnoteCrossrefLink" href="#target_note_LCL534_98_41" title="Click to highlight in text"><sup class="lineRef">41</sup>res <span class="italic">Bosscha</span>: me ω</a></li><script type="text/javascript">document.getElementById('note_LCL534_98_41').style.display = "none";</script></ul></section></notes></section>