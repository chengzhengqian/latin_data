<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
 admovet ac mulierem aliquam multo natu maiorem, nuperrime uxorem fratris, misero puero obicit et obsternit.</p>
</section>
<section class="div2">
<p>98. At ille, puellae meretricis blandimentis et lenonis patris illectamentis captus et possessus, exinde ut frater eius animam edidit, relicta matre ad patruum commigravit, quo facilius remotis nobis coepta perficerentur. <span class="br"></span><span class="lineNumber">2</span><span class="br"></span>Favet enim Rufino Aemilianus et proventum cupit. Ehem, recte vos admonetis: etiam suam spem bonus patruus temperat in isto ac fovet, qui sciat intestati pueri legitimum magis quam iustum heredem futurum. <span class="br"></span><span class="lineNumber">3</span><span class="br"></span>Nollem hercule hoc a me profectum: non fuit meae moderationis tacitas omnium suspiciones palam abrumpere. Male vos, qui suggessistis! <span class="br"></span><span class="lineNumber">4</span><span class="br"></span>Plane quidem, si verum<a class="footnoteLink" href="#note_LCL534_226_117" id="target_note_LCL534_226_117"><sup>117</sup></a> velis, multi mirantur, Aemiliane, tam repentinam circa puerum istum pietatem tuam, postquam frater eius Pontianus est mortuus, cum antea tam ignotus illi fueris, ut saepe ne in occursu quidem filium fratris tui de facie agnosceres. <span class="br"></span><span class="lineNumber">5</span><span class="br"></span>At nunc adeo patientem te ei praebes itaque eum indulgentia corrumpis, adeo ei nulla re adversare, ut per haec suspicacioribus fidem facias. Investem a nobis accepisti; vesticipem ilico reddidisti. <span class="br"></span><span class="lineNumber">6</span><span class="br"></span>Cum a nobis regeretur, ad magistros itabat; ab iis nunc magna fugela in ganeum fugit, amicos serios aspernatur,



</p></section><notes><section class="footnotes"><ul><li class="note" id="note_LCL534_226_117"><a class="footnoteCrossrefLink" href="#target_note_LCL534_226_117" title="Click to highlight in text"><sup class="lineRef">117</sup>verum <span class="italic">u</span>: puerum Ï‰</a></li><script type="text/javascript">document.getElementById('note_LCL534_226_117').style.display = "none";</script></ul></section></notes></section>