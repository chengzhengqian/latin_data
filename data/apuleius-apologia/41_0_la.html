<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
tandem verbis accusasses crimen illud tam stultitiae quam linguae tuae congruens? <span class="br"></span><span class="lineNumber">4</span><span class="br"></span>An quicquam stultius quam ex nominum propinquitate vim similem rerum coniectam?</p>
<p><span class="br"></span><span class="lineNumber">5</span><span class="br"></span>Et fortasse an peracute repperisse vobis videbamini, ut quaesisse me fingeretis ad illecebras magicas duo haec marina, veretillam et virginal (disce enim nomina rerum Latina, quae propterea varie nominavi, ut denuo instructus accuses). <span class="br"></span><span class="lineNumber">6</span><span class="br"></span>Memento tamen tam ridiculum argumentum fore desiderata ad res venerias marina obscena, quam si dicas marinum pectinem comendo capillo quaesitum vel aucupandis volantibus piscem accipitrem aut venandis apris piscem apriculam aut eliciendis mortuis marina calvaria. <span class="br"></span><span class="lineNumber">7</span><span class="br"></span>Respondeo igitur ad hunc vestrum locum, non minus insulse quam absurde commentum, me hasce nugas marinas et quiscilias litoralis neque pretio neque gratis quaesisse.</p>
</section>
<section class="div2">
<p>35. Illud etiam praeterea respondeo, nescisse vos quid a me quaesitum fingeretis. <span class="br"></span><span class="lineNumber">2</span><span class="br"></span>Haec enim frivola quae nominastis pleraque in litoribus omnibus congestim et acervatim iacent et sine ullius opera quamlibet leviter motis flucticulis ultro foras evolvuntur. <span class="br"></span><span class="lineNumber">3</span><span class="br"></span>Quin ergo dicitis me eadem opera pretio impenso per plurimos piscatores quaesisse de litore conchulam striatam, testam hebetem, calculum teretem; praeterea cancrorum furcas, echinum caliculos, lolliginum ligulas; <span class="br"></span><span class="lineNumber">4</span><span class="br"></span>postremo assulas, festucas, resticulas et 


</p></section><notes></notes></section>