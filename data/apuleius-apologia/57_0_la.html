<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
primordiis corporis adtribuit, si ipsae elementorum qualitates, uvida et frigida, et his duae adversae non congruent; id adeo evenit, cum quaepiam earum modo excessit aut loco demigravit. <span class="br"></span><span class="lineNumber">4</span><span class="br"></span>Sequens causa morborum inest in eorum vitio, quae iam concreta ex simplicibus elementis una tamen specie coaluerunt, ut est sanguinis species et visceris et ossi et medullae, porro illa quae ex hisce singularibus mixta sunt. <span class="br"></span><span class="lineNumber">5</span><span class="br"></span>Tertio in corpore concrementa varii fellis et turbidi spiritus et pinguis humoris novissima aegritudinum incitamenta sunt.</p>
</section>
<section class="div2">
<p>50. Quorum e numero praecipuast materia morbi comitialis, de quo dicere exorsus sum, cum caro in humorem crassum et spumidum inimico igni conliquescit et, spiritu indidem parto, ex candore compressi aeris albida et tumida tabes fluit. <span class="br"></span><span class="lineNumber">2</span><span class="br"></span>Ea namque tabes si foras corporis prospiravit, maiore dedecore quam noxa diffunditur; corporis<a class="footnoteLink" href="#note_LCL534_124_53" id="target_note_LCL534_124_53"><sup>53</sup></a> enim primorem cutim vitiligine insignit et omnimodis maculationibus convariat. <span class="br"></span><span class="lineNumber">3</span><span class="br"></span>Sed cui hoc usu venerit, numquam postea comitiali morbo adtemptatur; ita aegritudinem animi gravissimam levi turpitudine corporis compensat. <span class="br"></span><span class="lineNumber">4</span><span class="br"></span>Enimvero si perniciosa illa dulcedo intus cohibita et bili atrae sociata venis omnibus furens pervasit, dein ad summum caput viam molita dirum fluxum cerebro immiscuit, ilico regalem partem animi debilitat, quae ratione pollens verticem hominis velut arcem et regiam insedit. <span class="br"></span><span class="lineNumber">5</span><span class="br"></span>Eius quippe divinas vias et sapientis meatus obruit et obturbat; quod facit minore pernicie per soporem, cum potu et cibo plenos comitialis morbi praenuntia strangulatione 

</p></section><notes><section class="footnotes"><ul><li class="note" id="note_LCL534_124_53"><a class="footnoteCrossrefLink" href="#target_note_LCL534_124_53" title="Click to highlight in text"><sup class="lineRef">53</sup>corporis <span class="italic">Casaubon</span>: pectoris Ï‰</a></li><script type="text/javascript">document.getElementById('note_LCL534_124_53').style.display = "none";</script></ul></section></notes></section>