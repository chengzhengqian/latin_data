<section class="div1 language" lang="la"><header><hgroup><h1>APULEIUS</h1></hgroup></header><section class="div2">
</section>
<section class="div2">
<p>77. Sed enim iste, ut est rei modicus, spei immodicus, pari avaritia et egestate totum Pudentillae quadragiens praesumptione cassa devorarat eoque me amoliendum ratus, quo facilius Pontiani facilitatem, Pudentillae solitudinem circumveniret, <span class="br"></span><span class="lineNumber">2</span><span class="br"></span>infit generum suum obiurgare, quod matrem suam mihi desponderat; suadet quam primum ex tanto periculo, dum licet, pedem referat, rem matris ipse potius habeat quam homini extrario sciens transmittat; <span class="br"></span><span class="lineNumber">3</span><span class="br"></span>ni ita faciat, inicit scrupulum amanti adulescentulo veterator, minatur se filiam abducturum. Q<span class="br"></span><span class="lineNumber">4</span><span class="br"></span>uid multis? Iuvenem simplicem, praeterea novae nuptae illecebris obfrenatum suo arbitratu de via deflectit. <span class="br"></span><span class="lineNumber">5</span><span class="br"></span>It ille ad matrem verborum Rufini gerulus, sed nequicquam temptata eius gravitate ultro ipse levitatis et inconstantiae increpitus reportat ad socerum haud mollia: <span class="br"></span><span class="lineNumber">6</span><span class="br"></span>matri suae praeter ingenium placidissimum immobili iram quoque sua expostulatione accessisse, non mediocre pertinaciae alimentum;<a class="footnoteLink" href="#note_LCL534_182_83" id="target_note_LCL534_182_83"><sup>83</sup></a> <span class="br"></span><span class="lineNumber">7</span><span class="br"></span>respondisse eam denique non clam se esse Rufini exoratione secum expostulari; eo vel magis sibi auxilium mariti adversum eius desperatam avaritiam comparandum.</p>
</section>
<section class="div2">
<p>78. Hisce auditis exacerbatus aquariolus iste uxoris suae ita ira extumuit, ita exarsit furore, ut in feminam sanctissimam et pudicissimam praesente filio eius digna cubiculo suo diceret, <span class="br"></span><span class="lineNumber">2</span><span class="br"></span>amatricem eam, me magum et veneficum



</p></section><notes><section class="footnotes"><ul><li class="note" id="note_LCL534_182_83"><a class="footnoteCrossrefLink" href="#target_note_LCL534_182_83" title="Click to highlight in text"><sup class="lineRef">83</sup>alimentum <span class="italic">u</span>: aiumentum <span class="italic">vel</span> alumentum Ï‰</a></li><script type="text/javascript">document.getElementById('note_LCL534_182_83').style.display = "none";</script></ul></section></notes></section>