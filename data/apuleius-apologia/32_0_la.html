<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
 cibatur; qui furem arguit, sua custodit. <span class="br"></span><span class="lineNumber">9</span><span class="br"></span>Enimvero qui magum qualem isti dicunt in discrimen capitis deducit, quibus comitibus, quibus scrupulis, quibus custodibus perniciem caecam et inevitabilem prohibeat? Nullis scilicet, et ideo id genus crimen non est eius accusare, qui credit.</p>
</section>
<section class="div2">
<p>27. Verum haec ferme communi quodam errore imperitorum philosophis obiectantur, ut partim eorum qui corporum causas meras et simplicis rimantur irreligiosos putent eoque aiant deos abnuere, ut Anaxagoram et Leucippum et Democritum et Epicurum ceterosque rerum naturae patronos, <span class="br"></span><span class="lineNumber">2</span><span class="br"></span>partim autem, qui providentiam mundi curiosius vestigant et impensius deos celebrant, eos vero vulgo magos nominent, quasi facere etiam sciant quae sciant fieri, ut olim fuere Epimenides et Orpheus et Pythagoras et Ostanes, <span class="br"></span><span class="lineNumber">3</span><span class="br"></span>ac dein similiter suspectata Empedocli catharmoe, Socrati daemonion, Platonis τὸ ἀγαθόν. <span class="br"></span><span class="lineNumber">4</span><span class="br"></span>Gratulor igitur mihi, cum et ego tot ac tantis viris adnumeror.</p>
<p><span class="br"></span><span class="lineNumber">5</span><span class="br"></span>Ceterum ea quae ab illis ad ostendendum crimen obiecta sunt, vana et inepta &lt;et&gt;<a class="footnoteLink" href="#note_LCL534_74_33" id="target_note_LCL534_74_33"><sup>33</sup></a> simplicia, vereor ne ideo tantum crimina putes, quod obiecta sunt. <span class="br"></span><span class="lineNumber">6</span><span class="br"></span>“Cur,” inquit, “piscium quaedam genera quaesisti?” Quasi id cognitionis



</p></section><notes><section class="footnotes"><ul><li class="note" id="note_LCL534_74_33"><a class="footnoteCrossrefLink" href="#target_note_LCL534_74_33" title="Click to highlight in text"><sup class="lineRef">33</sup>&lt;et&gt; <span class="italic">add.</span> <span class="italic">u</span></a></li><script type="text/javascript">document.getElementById('note_LCL534_74_33').style.display = "none";</script></ul></section></notes></section>