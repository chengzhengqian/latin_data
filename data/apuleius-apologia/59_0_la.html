<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
statutis exuant; <span class="br"></span><span class="lineNumber">7</span><span class="br"></span>sed nisi confestim eripias, malignone praesagio an naturali adpetentia ilico convertuntur et devorant. <span class="br"></span><span class="lineNumber">8</span><span class="br"></span>Haec idcirco commemoravi nobilium philosophorum disputata, simul et libros sedulo nominavi nec ullum ex medicis aut poetis volui attingere, ut isti desinant mirari, si philosophi suapte doctrina causas morborum et remedia noverunt.</p>
<p><span class="br"></span><span class="lineNumber">9</span><span class="br"></span>Igitur cum ad inspiciendum mulier aegra curationis gratia ad me perducta sit atque hoc et medici confessione qui adduxit ac mea ratiocinatione recte factum esse conveniat, <span class="br"></span><span class="lineNumber">10</span><span class="br"></span>aut constituant magi et malefici hominis esse morbis mederi, aut, si hoc dicere non audent, fateantur se in puero et muliere caducis vanas et prorsus caducas calumnias intendisse.</p>
</section>
<section class="div2">
<p>52. Immo enim, si verum velis, Aemiliane, tu potius caducus qui iam tot calumniis cecidisti. Neque enim gravius est corpore quam corde collabi, pede potius quam mente corruere, in cubiculo despui quam in isto splendidissimo coetu detestari. <span class="br"></span><span class="lineNumber">2</span><span class="br"></span>At tu fortasse te putas sanum, quod non domi contineris, sed insaniam tuam, quoquo te duxerit, sequeris. Atqui contende, si vis, furorem tuum cum Thalli furore: invenies non permultum interesse, nisi quod Thallus sibi, tu etiam aliis furis. <span class="br"></span><span class="lineNumber">3</span><span class="br"></span>Ceterum Thallus oculos torquet, tu veritatem; Thallus manus contrahit, tu patronos; Thallus pavimentis illiditur, tu tribunalibus. Postremo ille quidquid agit in aegritudine facit, ignorans 



</p></section><notes></notes></section>