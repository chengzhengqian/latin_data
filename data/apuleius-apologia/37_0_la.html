<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
<span class="br"></span><span class="lineNumber">12</span><span class="br"></span>Igitur unum etiam poetam Latinum attingam; versus ipsos [quos]<a class="footnoteLink" href="#note_LCL534_84_34" id="target_note_LCL534_84_34"><sup>34</sup></a> agnoscent qui Laevium legere:</p>
<blockquote><p><span class="line"><span class="br"></span><span class="lineNumber">13</span><span class="br"></span>Philtra omnia undique eruunt:</span><span class="linebreak"></span>
<span class="line">antipathes illud quaeritur,</span><span class="linebreak"></span>
<span class="line">trochiscili, ungues, taeniae,</span><span class="linebreak"></span>
<span class="line">radiculae, herbae, surculi,</span><span class="linebreak"></span>
<span class="line">saurae inlices bicodulae,</span><span class="linebreak"></span>
<span class="line">hinnientium dulcedines.</span><span class="linebreak"></span></p></blockquote>
</section>
<section class="div2">
<p>31. Haec et alia quaesisse me potius quam pisces longe verisimilius confinxisses (his etenim fortasse per famam pervulgatam fides fuisset), si tibi ulla eruditio adfuisset. Enimvero piscis ad quam rem facit captus nisi ad epulas coctus? Ceterum ad magian nihil quicquam videtur mihi adiutare. Dicam unde id coniectem. <span class="br"></span><span class="lineNumber">2</span><span class="br"></span>Pythagoram plerique Zoroastri sectatorem similiterque magiae peritum arbitrati tamen memoriae prodiderunt, cum animadvertisset proxime Metapontum in litore Italiae suae, quam subsicivam Graeciam fecerat, a quibusdam piscatoribus everriculum trahi, <span class="br"></span><span class="lineNumber">3</span><span class="br"></span>fortunam iactus eius emisse et pretio dato iussisse ilico piscis eos, qui capti tenebantur, solvi retibus et reddi profundo; <span class="br"></span><span class="lineNumber">4</span><span class="br"></span>quos scilicet eum de manibus amissurum non fuisse, si quid in his utile ad magian comperisset. <span class="br"></span><span class="lineNumber">5</span><span class="br"></span>Sed enim vir egregie doctus et veterum aemulator meminerat Homerum, poetam multiscium vel potius cunctarum



</p></section><notes><section class="footnotes"><ul><li class="note" id="note_LCL534_84_34"><a class="footnoteCrossrefLink" href="#target_note_LCL534_84_34" title="Click to highlight in text"><sup class="lineRef">34</sup>quos <span class="italic">del.</span> <span class="italic">Salmasius</span></a></li><script type="text/javascript">document.getElementById('note_LCL534_84_34').style.display = "none";</script></ul></section></notes></section>