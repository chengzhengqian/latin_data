<section class="div1 language" lang="la"><header><hgroup><h1>APULEIUS</h1></hgroup></header><section class="div2">
</section>
<section class="div2">
<p>88. Habes, Aemiliane, causam totam, cur tabulae nuptiales inter me ac Pudentillam non in oppido sint sed in villa suburbana consignatae: ne quinquaginta milia nummum denuo profundenda essent nec tecum aut apud te cenandum. Estne causa idonea? <span class="br"></span><span class="lineNumber">2</span><span class="br"></span>Miror tamen, quod tu a villa tantopere abhorreas, qui plerumque rure versere. <span class="br"></span><span class="lineNumber">3</span><span class="br"></span>Lex quidem Iulia de maritandis ordinibus nusquam sui ad hunc modum interdicit: “uxorem in villa ne ducito.” <span class="br"></span><span class="lineNumber">4</span><span class="br"></span>Immo, si verum velis, uxor ad prolem multo auspicatius in villa quam in oppido ducitur, in solo uberi quam in loco sterili, in agri caespite quam in fori silice. <span class="br"></span><span class="lineNumber">5</span><span class="br"></span>Mater futura in ipso materno sinu nubat, in segete adulta, super fecundam glebam, vel enim sub ulmo marita cubet, in ipso gremio terrae matris, inter suboles herbarum et propagines vitium et arborum germina. <span class="br"></span><span class="lineNumber">6</span><span class="br"></span>Ibi et ille celeberrimus in comoediis versus de proximo congruit:</p>
<blockquote><p><span class="line">παίδων ἐπ᾿ ἀρότῳ γνησίων ἐπὶ σπορᾶ.ͅ</span><span class="linebreak"></span></p></blockquote>
<p class="noindent"><span class="br"></span><span class="lineNumber">7</span><span class="br"></span>Romanorum etiam maioribus Quinctiis et Serranis et multis aliis similibus non modo uxores, verum etiam consulatus et dictaturae in agris offerebantur. Cohibeo<a class="footnoteLink" href="#note_LCL534_204_97" id="target_note_LCL534_204_97"><sup>97</sup></a> me in 



</p></section><notes><section class="footnotes"><ul><li class="note" id="note_LCL534_204_97"><a class="footnoteCrossrefLink" href="#target_note_LCL534_204_97" title="Click to highlight in text"><sup class="lineRef">97</sup>cohibeo <span class="italic">van der Vliet</span>: cohibebam ω</a></li><script type="text/javascript">document.getElementById('note_LCL534_204_97').style.display = "none";</script></ul></section></notes></section>