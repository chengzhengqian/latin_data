<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
numquam se ait inspexisse, quamquam ipse aperiret utpote promus librorum qui illic erant conditi, paene cotidie et clauderet, saepe nobiscum, multo saepius solus intraret, linteum in mensa positum cerneret sine ullo sigillo, sine vinculo. <span class="br"></span><span class="lineNumber">9</span><span class="br"></span>Quidni enim? Magicae res in eo occultabantur: eo neglegentius adservabam, sed enim libere scrutandum et inspiciendum si liberet, etiam auferendum temere exponebam, alienae custodiae commendabam, alieno arbitrio permittebam. <span class="br"></span><span class="lineNumber">10</span><span class="br"></span>Quid igitur impraesentiarum vis tibi credi? Quodne Pontianus nescierit, qui individuo contubernio mecum vixit, id te scire, quem numquam viderim nisi pro tribunali? <span class="br"></span><span class="lineNumber">11</span><span class="br"></span>An quod libertus adsiduus, cui omnis facultas inspiciendi fuit, quod is libertus non viderit, te qui numquam eo accesseris vidisse? <span class="br"></span><span class="lineNumber">12</span><span class="br"></span>Denique ut quod non vidisti, id tale fuerit quale dicis. Atqui, stulte, si hodie illud sudariolum tu intercepisses, quicquid ex eo promeres, ego magicum negarem.</p>
</section>
<section class="div2">
<p>54. Tibi adeo permitto, finge quidvis, eminiscere, excogita, quod possit magicum videri: tamen de eo tecum decertarem. <span class="br"></span><span class="lineNumber">2</span><span class="br"></span>Aut ego subiectum dicerem aut remedio acceptum aut sacro traditum aut somnio imperatum. Mille alia sunt quibus possem more communi et vulgatissima observationum consuetudine vere refutare. <span class="br"></span><span class="lineNumber">3</span><span class="br"></span>Nunc id postulas, ut, quod deprehensum<a class="footnoteLink" href="#note_LCL534_132_56" id="target_note_LCL534_132_56"><sup>56</sup></a> et detectum<a class="footnoteLink" href="#note_LCL534_132_57" id="target_note_LCL534_132_57"><sup>57</sup></a> tamen nihil me apud bonum iudicem laederet, id inani suspicione incertum et incognitum condemnet.</p>
<p><span class="br"></span><span class="lineNumber">4</span><span class="br"></span>Haud sciam an rursus, ut soles, dicas: “Quid ergo illud 


</p></section><notes><section class="footnotes"><ul><li class="note" id="note_LCL534_132_56"><a class="footnoteCrossrefLink" href="#target_note_LCL534_132_56" title="Click to highlight in text"><sup class="lineRef">56</sup>deprehensum <span class="italic">u</span>: reprehensum ω</a></li><script type="text/javascript">document.getElementById('note_LCL534_132_56').style.display = "none";</script><li class="note" id="note_LCL534_132_57"><a class="footnoteCrossrefLink" href="#target_note_LCL534_132_57" title="Click to highlight in text"><sup class="lineRef">57</sup>detectum <span class="italic">Fulvius</span>: detentum ω</a></li><script type="text/javascript">document.getElementById('note_LCL534_132_57').style.display = "none";</script></ul></section></notes></section>