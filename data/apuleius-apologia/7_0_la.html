<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
protulerunt, cum quidem me animadvertisti cum risu illis suscensentem, quod eos absone et indocte pronuntiarent.</p>
</section>
<section class="div2">
<p>6. Primo igitur legerunt e ludicris meis epistolium de dentifricio versibus scriptum ad quendam Calpurnianum, qui cum adversum me eas litteras promeret, non vidit profecto cupiditate laedendi, si quid mihi ex illis fieret criminosum, id mihi secum esse commune. <span class="br"></span><span class="lineNumber">2</span><span class="br"></span>Nam petisse eum a me aliquid tersui dentibus versus testantur:</p>
<blockquote><p><span class="line"><span class="br"></span><span class="lineNumber">3</span><span class="br"></span>Calpurniane, salue properis versibus.</span><span class="linebreak"></span>
<span class="line">Misi, ut petisti, mundicinas<a class="footnoteLink" href="#note_LCL534_24_8" id="target_note_LCL534_24_8"><sup>8</sup></a> dentium,</span><span class="linebreak"></span>
<span class="line">nitelas oris ex Arabicis frugibus,</span><span class="linebreak"></span>
<span class="line">tenuem, candificum, nobilem pulvisculum,</span><span class="linebreak"></span>
<span class="line">complanatorem tumidulae gingivulae,</span><span class="linebreak"></span>
<span class="line">converritorem pridianae reliquiae,</span><span class="linebreak"></span>
<span class="line">ne qua visatur tetra labes sordium,</span><span class="linebreak"></span>
<span class="line">restrictis forte si labellis riseris.</span><span class="linebreak"></span></p></blockquote>
<p class="noindent"><span class="br"></span><span class="lineNumber">4</span><span class="br"></span>Quaeso, quid habent isti versus re aut verbo pudendum, quid omnino quod philosophus suum nolit videri? N<span class="br"></span><span class="lineNumber">5</span><span class="br"></span>isi forte in eo reprehendendus sum, quod Calpurniano pulvisculum ex Arabicis frugibus miserim, quem multo aequius erat spurcissimo ritu Hiberorum, ut ait Catullus, sua sibi urina</p>
<blockquote><p><span class="line">dentem atque russam pumicare gingivam.</span><span class="linebreak"></span></p></blockquote>
</section><notes><section class="footnotes"><ul><li class="note" id="note_LCL534_24_8"><a class="footnoteCrossrefLink" href="#target_note_LCL534_24_8" title="Click to highlight in text"><sup class="lineRef">8</sup>mundicinas <span class="italic">Lipsius</span>:<span class="italic"> </span>munditias Ï‰</a></li><script type="text/javascript">document.getElementById('note_LCL534_24_8').style.display = "none";</script></ul></section></notes></section>