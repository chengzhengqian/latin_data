<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
 quae mihi cum eo artissima est proque eius egregia eruditione et perfectissima eloquentia honoris et laudis gratia nomino, <span class="br"></span><span class="lineNumber">5</span><span class="br"></span>hunc igitur Quintianum, si quas avis in cena habuisset aut, quod aiunt, magiae causa interemisset, puerum nullum habuisse, qui pinnas converreret et foras abiceret, <span class="br"></span><span class="lineNumber">6</span><span class="br"></span>praeterea fumi tantam vim fuisse, ut parietes atros redderet, eamque deformitatem, quoad habitavit, passum in cubiculo suo Quintianum! <span class="br"></span><span class="lineNumber">7</span><span class="br"></span>Nihil dicis, Aemiliane, non est veri simile, nisi forte Crassus non in cubiculum reversus perrexit, sed suo more recta ad focum.</p>
<p><span class="br"></span><span class="lineNumber">8</span><span class="br"></span>Unde autem servus Crassi suspicatus est noctu potissimum parietes fumigatos? An ex fumi colore? Videlicet fumus nocturnus nigrior est eoque diurno fumo differt. <span class="br"></span><span class="lineNumber">9</span><span class="br"></span>Cur autem &lt;tam&gt;<a class="footnoteLink" href="#note_LCL534_144_61" id="target_note_LCL534_144_61"><sup>61</sup></a> suspicax servus ac tam diligens passus est Quintianum migrare prius quam mundam domum redderet? Cur illae plumae quasi plumbeae tam diu adventum Crassi manserunt? <span class="br"></span><span class="lineNumber">10</span><span class="br"></span>Non insimulet Crassus servum suum: ipse haec potius de fuligine et pinnis mentitus est, dum non potest nec in testimonio dando discedere longius a culina.</p>
</section>
<section class="div2">
<p>59. Cur autem testimonium ex libello legistis? Crassus ipse ubi gentium est? An Alexandriam taedio domus remeavit? An parietes suos detergit? An, quod verius est, ex crapula helluo attemptatur? <span class="br"></span><span class="lineNumber">2</span><span class="br"></span>Nam equidem hic Sabratae eum hesterna die animadverti satis notabiliter in medio foro tibi, Aemiliane, obructantem. Quaere a nomenclatoribus

</p></section><notes><section class="footnotes"><ul><li class="note" id="note_LCL534_144_61"><a class="footnoteCrossrefLink" href="#target_note_LCL534_144_61" title="Click to highlight in text"><sup class="lineRef">61</sup>tam <span class="italic">addidi</span></a></li><script type="text/javascript">document.getElementById('note_LCL534_144_61').style.display = "none";</script></ul></section></notes></section>