<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
sceleste se detineri proclamassent, verba suppressa de Rufini manibus foras evolassent, totum forum tumultu complessent? <span class="br"></span><span class="lineNumber">4</span><span class="br"></span>“Se quoque a Pudentilla missas, sibi etiam quae dicerent mandata; improbo ac nefario homini per alienas litteras falsum facere temptanti nec auscultarent, sibi potius audirent; <span class="br"></span><span class="lineNumber">5</span><span class="br"></span>Apuleium magiae non accusatum a Pudentilla, sed accusante Rufino absolutum.” <span class="br"></span><span class="lineNumber">6</span><span class="br"></span>Quae omnia etsi tum dicta non sunt, tamen nunc, cum magis prosunt, luce illustrius apparent. Patent artes tuae, Rufine, fraudes hiant, detectum mendacium est. <span class="br"></span><span class="lineNumber">7</span><span class="br"></span>Veritas olim interversa nunc se effert<a class="footnoteLink" href="#note_LCL534_194_89" id="target_note_LCL534_194_89"><sup>89</sup></a> et velut alto barathro calumnia se mergit.</p>
</section>
<section class="div2">
<p>84. Ad litteras Pudentillae provocastis: &lt;his&gt;<a class="footnoteLink" href="#note_LCL534_194_90" id="target_note_LCL534_194_90"><sup>90</sup></a> litteris vinco, quarum si vultis extremam quoque clausulam audire, non invidebo. Dic tu, quibus verbis epistulam finierit mulier obcantata, vecors, amens, amans: <span class="br"></span><span class="lineNumber">2</span><span class="br"></span>ἐγὼ οὔτε μεμάγευμαι οὔτ᾿ ἐρῶ. Τὴν εἱμαρμένην †ΕΚΦ†.<a class="footnoteLink" href="#note_LCL534_194_91" id="target_note_LCL534_194_91"><sup>91</sup></a> Etiamne amplius? Reclamat vobis Pudentilla et sanitatem suam a vestris calumniis quodam praeconio vindicat. <span class="br"></span><span class="lineNumber">3</span><span class="br"></span>Nubendi autem seu rationem seu necessitatem fato adscribit, a quo multum magia remota est vel potius omnino sublata. Quae enim relinquitur vis cantaminibus et veneficiis, si fatum rei cuiusque veluti violentissimus torrens neque retineri potest neque impelli? <span class="br"></span><span class="lineNumber">4</span><span class="br"></span>Igitur hac sententia sua Pudentilla non modo me magum, sed omnino esse magiam negavit. <span class="br"></span><span class="lineNumber">5</span><span class="br"></span>Bene, quod integras epistulas matris Pontianus ex more adservavit; bene, quod vos festinatio iudicii antevertit, ne 




</p></section><notes><section class="footnotes"><ul><li class="note" id="note_LCL534_194_89"><a class="footnoteCrossrefLink" href="#target_note_LCL534_194_89" title="Click to highlight in text"><sup class="lineRef">89</sup>effert <span class="italic">u</span>: fert ω</a></li><script type="text/javascript">document.getElementById('note_LCL534_194_89').style.display = "none";</script><li class="note" id="note_LCL534_194_90"><a class="footnoteCrossrefLink" href="#target_note_LCL534_194_90" title="Click to highlight in text"><sup class="lineRef">90</sup>his <span class="italic">add.</span> <span class="italic">Sauppe</span></a></li><script type="text/javascript">document.getElementById('note_LCL534_194_90').style.display = "none";</script><li class="note" id="note_LCL534_194_91"><a class="footnoteCrossrefLink" href="#target_note_LCL534_194_91" title="Click to highlight in text"><sup class="lineRef">91</sup>ΕΚΦ <span class="italic">varie suppleverunt edd.</span>:<span class="italic"> </span>ἐκφεύγειν οὐκ ἔξεστιν <span class="italic">Helm</span> (<span class="italic">malim</span> ἐ. ο. ἔνι)</a></li><script type="text/javascript">document.getElementById('note_LCL534_194_91').style.display = "none";</script></ul></section></notes></section>