<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
strepitu, modico cultu, dissimulatis facultatibus agunt et divitias magnas administrant sine ostentatione, sine superbia, specie mediocritatis pauperum similes. <span class="br"></span><span class="lineNumber">7</span><span class="br"></span>Quod si etiam ditibus ad argumentum modestiae quaeritur imago quaepiam et color paupertatis, cur eius pudeat tenuioris, qui eam non simulate, sed vere fungimur?</p>
</section>
<section class="div2">
<p>20. Possum equidem tibi et ipsius nominis controversiam facere, neminem nostrum pauperem esse qui supervacanea nolit, possideat<a class="footnoteLink" href="#note_LCL534_58_24" id="target_note_LCL534_58_24"><sup>24</sup></a> necessaria, quae natura oppido pauca sunt. <span class="br"></span><span class="lineNumber">2</span><span class="br"></span>Namque is plurimum habebit, qui minimum desiderabit; habebit enim quantum volet qui volet minimum. <span class="br"></span><span class="lineNumber">3</span><span class="br"></span>Et idcirco divitiae non melius in fundis et in fenore quam in ipso hominis animo aestimantur, qui si est avaritia egenus et ad omne lucrum inexplebilis, nec montibus auri satiabitur, sed semper aliquid, ante parta ut augeat, mendicabit. <span class="br"></span><span class="lineNumber">4</span><span class="br"></span>Quae quidem vera confessio est paupertatis: omnis enim cupido acquirendi ex opinione inopiae venit, nec refert quam magnum sit quod tibi minus est. <span class="br"></span><span class="lineNumber">5</span><span class="br"></span>Non habuit tantam rem familiarem Philus quantam Laelius, nec Laelius quantam Scipio, nec Scipio quantam Crassus Dives, at enim nec Crassus Dives quantam volebat; <span class="br"></span><span class="lineNumber">6</span><span class="br"></span>ita cum omnis superaret, a suamet avaritia superatus est omnibusque potius dives visus est quam sibi. <span class="br"></span><span class="lineNumber">7</span><span class="br"></span>At contra hi philosophi quos commemoravi non ultra volentes quam poterant, sed congruentibus desideriis et facultatibus iure meritoque dites et beati fuerunt. <span class="br"></span><span class="lineNumber">8</span><span class="br"></span>Pauper enim fis<a class="footnoteLink" href="#note_LCL534_58_25" id="target_note_LCL534_58_25"><sup>25</sup></a> appetendi egestate,



</p></section><notes><section class="footnotes"><ul><li class="note" id="note_LCL534_58_24"><a class="footnoteCrossrefLink" href="#target_note_LCL534_58_24" title="Click to highlight in text"><sup class="lineRef">24</sup>possideat <span class="italic">Elmenhorstius</span>: poscit ω</a></li><script type="text/javascript">document.getElementById('note_LCL534_58_24').style.display = "none";</script><li class="note" id="note_LCL534_58_25"><a class="footnoteCrossrefLink" href="#target_note_LCL534_58_25" title="Click to highlight in text"><sup class="lineRef">25</sup>fis <span class="italic">u</span>: sis ω</a></li><script type="text/javascript">document.getElementById('note_LCL534_58_25').style.display = "none";</script></ul></section></notes></section>