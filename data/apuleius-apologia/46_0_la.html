<section class="div1 language" lang="la"><header><hgroup><h1>APULEIUS</h1></hgroup></header><section class="div2"><blockquote><p>
<span class="line">Brundisii sargus bonus est; hunc, magnus si erit, sume.</span><span class="linebreak"></span>
<span class="line">Apriculum piscem scito primum esse Tarenti.</span><span class="linebreak"></span>
<span class="line">Surrenti elopem fac emas glaucumque aput Cumas.</span><span class="linebreak"></span>
<span class="line">Quid scarum praeterii cerebrum Iovis paene supremi</span><span class="linebreak"></span>
<span class="line">(Nestoris ad patriam hic capitur magnusque bonusque),</span><span class="linebreak"></span>
<span class="line">melanurum, turdum, merulamque umbramque marinam?</span><span class="linebreak"></span>
<span class="line">Polypus Corcyrae, calvaria pinguia acharnae.</span><span class="linebreak"></span></p></blockquote>
<p class="noindent"><span class="br"></span><span class="lineNumber">4</span><span class="br"></span>Alios etiam multos<a class="footnoteLink" href="#note_LCL534_102_43" id="target_note_LCL534_102_43"><sup>43</sup></a> versibus decoravit, et ubi gentium quisque eorum, qualiter assus aut iurulentus optime sapiat, nec tamen ab eruditis reprehenditur; ne ego reprehendar, qui res paucissimis cognitas Graece et Latine propriis et elegantibus vocabulis conscribo.</p>
</section>
<section class="div2">
<p>40. Cum hoc satis dixi, tum aliud accipe. Quid enim tandem, si medicinae neque instudiosus neque imperitus quaepiam remedia ex piscibus quaero? <span class="br"></span><span class="lineNumber">2</span><span class="br"></span>Ut sane sunt plurima cum in aliis omnibus rebus eodem naturae munere interspersa atque interseminata, tum etiam nonnulla in piscibus. <span class="br"></span><span class="lineNumber">3</span><span class="br"></span>An remedia nosse et ea conquirere magi potius esse quam medici, quam denique philosophi putas, qui illis non ad quaestum, sed ad suppetias usurus est? <span class="br"></span><span class="lineNumber">4</span><span class="br"></span>Veteres quidem medici etiam carmina remedia vulnerum norant, ut omnis vetustatis certissimus auctor Homerus docet, qui facit Ulixi de vulnere sanguinem profluentem sisti cantamine. Nihil enim quod salutis ferendae gratia fit, criminosum est.</p>
</section><notes><section class="footnotes"><ul><li class="note" id="note_LCL534_102_43"><a class="footnoteCrossrefLink" href="#target_note_LCL534_102_43" title="Click to highlight in text"><sup class="lineRef">43</sup>multos <span class="italic">Pricaeus</span>: multis Ï‰</a></li><script type="text/javascript">document.getElementById('note_LCL534_102_43').style.display = "none";</script></ul></section></notes></section>