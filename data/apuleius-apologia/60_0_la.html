<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
peccat; <span class="br"></span><span class="lineNumber">4</span><span class="br"></span>at tu, miser, prudens et sciens delinquis, tanta vis morbi te instigat. Falsum pro vero insimulas; infectum pro facto criminaris; quem innocentem liquido scis, tamen accusas ut nocentem.</p>
</section>
<section class="div2">
<p>53. Quin etiam (quod praeterii) sunt quae fatearis nescire, et eadem rursus, quasi scias, criminaris. <span class="br"></span><span class="lineNumber">2</span><span class="br"></span>Ais enim me habuisse quaedam sudariolo involuta apud lares Pontiani; ea involuta quae et cuius modi fuerint, nescisse te confiteris, neque praeterea quemquam esse qui viderit; tamen illa contendis instrumenta magiae fuisse. <span class="br"></span><span class="lineNumber">3</span><span class="br"></span>Nemo tibi blandiatur, Aemiliane: non est in accusando versutia ac ne impudentia quidem, ne tu arbitreris. Quid igitur? Furor infelix acerbi animi et misera insania crudae senectutis. <span class="br"></span><span class="lineNumber">4</span><span class="br"></span>His enim paene verbis cum tam gravi et perspicaci iudice egisti: “Habuit Apuleius quaepiam linteolo involuta apud lares Pontiani. Haec quoniam ignoro quae fuerint, idcirco magica fuisse contendo. Crede igitur mihi quod dico, quia id dico quod nescio.” <span class="br"></span><span class="lineNumber">5</span><span class="br"></span>O pulchra argumenta et aperte crimen revincentia! “Hoc fuit, quoniam quid fuerit ignoro.” Solus repertus es, Aemiliane, qui scias etiam illa quae nescis, tantum super omnis stultitia evectus es; <span class="br"></span><span class="lineNumber">6</span><span class="br"></span>quippe qui sollertissimi et acerrimi philosophorum ne is quidem confidendum esse aiunt quae videmus, at tu de illis quoque adfirmas, quae neque conspexisti umquam neque audisti.</p>
<p><span class="br"></span><span class="lineNumber">7</span><span class="br"></span>Pontianus si viveret atque eum interrogares, quae fuerint in illo involucro, nescire se responderet. <span class="br"></span><span class="lineNumber">8</span><span class="br"></span>Libertus eccille, qui clavis eius loci in hodiernum habet et a vobis stat, 
</p></section><notes></notes></section>