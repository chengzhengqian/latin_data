<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
quantique sudores innocentibus hoc uno sudariolo adferantur, possum equidem pluribus disputare, <span class="br"></span><span class="lineNumber">2</span><span class="br"></span>sed faciam quod institui: etiam quod non necesse est confitebor et interrogatus ab Aemiliano respondebo. <span class="br"></span><span class="lineNumber">3</span><span class="br"></span>Interrogas, Aemiliane, quid in sudario habuerim. At ego, quamquam omnino positum ullum sudarium meum in bibliotheca Pontiani possim negare <span class="br"></span><span class="lineNumber">4</span><span class="br"></span>ac, &lt;si&gt;<a class="footnoteLink" href="#note_LCL534_136_59" id="target_note_LCL534_136_59"><sup>59</sup></a> maxime fuisse concedam, tamen habeam dicere nihil in eo involutum fuisse <span class="br"></span><span class="lineNumber">5</span><span class="br"></span>(quae si dicam, neque testimonio aliquo neque argumento revincar; nemo est enim qui attigerit, unus libertus, ut ais, qui viderit); <span class="br"></span><span class="lineNumber">6</span><span class="br"></span>tamen, inquam, per me licet fuerit refertissimum. Sic enim, si vis, arbitrare, ut olim Vlixi socii thesaurum repperisse arbitrati sunt, cum utrem ventosissimum manticularentur. <span class="br"></span><span class="lineNumber">7</span><span class="br"></span>Vin dicam, cuius modi illas res in sudario obvolutas laribus Pontiani commendarim? Mos tibi geretur.</p>
<p><span class="br"></span><span class="lineNumber">8</span><span class="br"></span>Sacrorum pleraque initia in Graecia participavi, eorum quaedam signa et monumenta tradita mihi a sacerdotibus sedulo conservo. Nihil insolitum, nihil incognitum dico. Vel unius Liberi patris mystae qui adestis, scitis quid domi conditum celetis et absque omnibus profanis tacite veneremini. <span class="br"></span><span class="lineNumber">9</span><span class="br"></span>At ego, ut dixi, multiiuga sacra et plurimos ritus et varias caerimonias studio veri et officio erga deos didici. <span class="br"></span><span class="lineNumber">10</span><span class="br"></span>Nec hoc ad tempus compono, sed abhinc ferme triennium est, cum primis diebus quibus Oeam veneram publice disserens de Aesculapii maiestate eadem ista prae me tuli et 



</p></section><notes><section class="footnotes"><ul><li class="note" id="note_LCL534_136_59"><a class="footnoteCrossrefLink" href="#target_note_LCL534_136_59" title="Click to highlight in text"><sup class="lineRef">59</sup>si <span class="italic">add. H. A. Koch, Rh. Mus. </span>30 <span class="italic">(1875), 640, item Goldbacher</span></a></li><script type="text/javascript">document.getElementById('note_LCL534_136_59').style.display = "none";</script></ul></section></notes></section>