<section class="div1 language" lang="la"><header><hgroup><h1>APULEIUS</h1></hgroup></header><section class="div2">
</section>
<section class="div2">
<p>22. Proinde gratum habui,<a class="footnoteLink" href="#note_LCL534_62_26" id="target_note_LCL534_62_26"><sup>26</sup></a> cum ad contumeliam diceretis rem familiarem mihi peram et baculum fuisse. <span class="br"></span><span class="lineNumber">2</span><span class="br"></span>Quod utinam tantus animi forem, ut praeter eam supellectilem nihil quicquam requirerem, sed eundem ornatum digne gestarem, quem Crates ultro divitiis abiectis appetivit. <span class="br"></span><span class="lineNumber">3</span><span class="br"></span>Crates, inquam, si quid credis, Aemiliane, vir domi inter Thebanos proceres dives et nobilis amore huius habitus, quem mihi obiectas, rem familiarem largam et uberem populo donavit, multis servis a sese remotis solitatem delegit, arbores plurimas et frugiferas prae uno baculo sprevit, villas ornatissimas una perula mutavit, <span class="br"></span><span class="lineNumber">4</span><span class="br"></span>quam postea comperta utilitate etiam carmine laudavit flexis ad hoc Homericis versibus, quibus ille Cretam insulam nobilitat. <span class="br"></span><span class="lineNumber">5</span><span class="br"></span>Principium dicam, ne me haec ad defensionem putes confinxisse:</p>
<blockquote><p><span class="line">πήρη τις πόλις ἐστὶ μέσῳ ἐνὶ οἴνοπι τύφῳ,</span><span class="linebreak"></span></p></blockquote>
<p class="noindent">etiam cetera tam mirifica, quae si tu legisses, magis mihi peram quam nuptias Pudentillae invidisses.</p>
<p><span class="br"></span><span class="lineNumber">6</span><span class="br"></span>Peram et baculam tu philosophis exprobrares: igitur et equitibus faleras et peditibus clipeos et signiferis vexilla et denique triumphantibus quadrigas albas et togam palmatam? <span class="br"></span><span class="lineNumber">7</span><span class="br"></span>Non sunt quidem ista Platonicae sectae gestamina, sed Cynicae familiae insignia, verum tamen hoc Diogeni et Antistheni pera et baculum, quod regibus diadema, 


</p></section><notes><section class="footnotes"><ul><li class="note" id="note_LCL534_62_26"><a class="footnoteCrossrefLink" href="#target_note_LCL534_62_26" title="Click to highlight in text"><sup class="lineRef">26</sup>habui cum <span class="italic">Casaubon</span>: habitum ω</a></li><script type="text/javascript">document.getElementById('note_LCL534_62_26').style.display = "none";</script></ul></section></notes></section>