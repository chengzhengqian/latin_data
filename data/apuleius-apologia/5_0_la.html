<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
Tannonius Pudens, homo vere ille quidem non disertissimus. <span class="br"></span><span class="lineNumber">3</span><span class="br"></span>Quod utinam tam gravia formae et facundiae crimina vere mihi opprobrasset! Non difficile ei respondissem quod Homericus Alexander Hectori:</p>
<blockquote><p><span class="line"><span class="br"></span><span class="lineNumber">4</span><span class="br"></span>οὔ τοι ἀπόβλητ᾿ ἐστὶ θεῶν ἐπικυδέα δῶρα</span><span class="linebreak"></span>
<span class="line">ὅσσα κεν αὐτοὶ δῶσιν, ἑκὼν δ᾿οὐκ ἄν τις ἕλοιτο.</span><span class="linebreak"></span></p></blockquote>
<p class="noindent"><span class="br"></span><span class="lineNumber">5</span><span class="br"></span>munera deum gloriosissima nequaquam aspernanda; quae tamen ab ipsis tribui sueta multis volentibus non obtingunt. Haec ego de forma respondissem; <span class="br"></span><span class="lineNumber">6</span><span class="br"></span>praeterea, licere etiam philosophis esse voltu liberali; <span class="br"></span><span class="lineNumber">7</span><span class="br"></span>Pythagoram, qui primus sese<a class="footnoteLink" href="#note_LCL534_20_6" id="target_note_LCL534_20_6"><sup>6</sup></a> philosophum nuncuparit, eum sui saeculi excellentissima forma fuisse; <span class="br"></span><span class="lineNumber">8</span><span class="br"></span>item Zenonem illum antiquum Velia oriundum, qui primus omnium sollertissimo artificio &lt;argumenta&gt;<a class="footnoteLink" href="#note_LCL534_20_7" id="target_note_LCL534_20_7"><sup>7</sup></a> ambifariam dissolverit, eum quoque Zenonem longe decorissimum fuisse, ut Plato autumat; <span class="br"></span><span class="lineNumber">9</span><span class="br"></span>itemque multos philosophos ab ore honestissimos memoriae prodi, qui gratiam corporis morum honestamentis ornaverint.</p>
<p><span class="br"></span><span class="lineNumber">10</span><span class="br"></span>Sed haec defensio, ut dixi, aliquam multum a me remota est, cui praeter formae mediocritatem continuatio etiam litterati laboris omnem gratiam corpore deterget, habitudinem tenuat, sucum exsorbet, colorem obliterat, vigorem debilitat. <span class="br"></span><span class="lineNumber">11</span><span class="br"></span>Capillus ipse, quem isti aperto mendacio






</p></section><notes><section class="footnotes"><ul><li class="note" id="note_LCL534_20_6"><a class="footnoteCrossrefLink" href="#target_note_LCL534_20_6" title="Click to highlight in text"><sup class="lineRef">6</sup>sese <span class="italic">Lipsius</span>: se esse ω</a></li><script type="text/javascript">document.getElementById('note_LCL534_20_6').style.display = "none";</script><li class="note" id="note_LCL534_20_7"><a class="footnoteCrossrefLink" href="#target_note_LCL534_20_7" title="Click to highlight in text"><sup class="lineRef">7</sup>argumenta <span class="italic">add. Helm</span></a></li><script type="text/javascript">document.getElementById('note_LCL534_20_7').style.display = "none";</script></ul></section></notes></section>