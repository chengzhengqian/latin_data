<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
ventrem rusparer, hepatia suffoderem, ita ut apud te puerulus ille Sicinius Pudens suomet obsonio discit, eam rem non putares accusandam; atqui maius crimen est philosopho comesse piscis quam inspicere. <span class="br"></span><span class="lineNumber">3</span><span class="br"></span>An hariolis licet iocinera rimari, philosopho contemplari non licebit, qui se sciat omnium animalium haruspicem, omnium deum sacerdotem? <span class="br"></span><span class="lineNumber">4</span><span class="br"></span>Hoc in me accusas, quod ego et Maximus in Aristotele miramur? Cuius nisi libros bibliothecis exegeris et studiosorum manibus extorseris, accusare me non potes. Sed de hoc paene plura quam debui.</p>
<p><span class="br"></span><span class="lineNumber">5</span><span class="br"></span>Nunc praeterea vide, quam ipsi sese revincant; aiunt mulierem magicis artibus, marinis illecebris a me petitam eo in tempore, quo me non negabunt in Gaetuliae mediterraneis montibus fuisse, ubi pisces per Deucalionis diluvia repperientur. <span class="br"></span><span class="lineNumber">6</span><span class="br"></span>Quod ego gratulor nescire istos legisse me Theophrasti quoque περὶ δακέτων καὶ βλητικῶν et Nicandri θηριακά, ceterum me etiam veneficii reum postularent; <span class="br"></span><span class="lineNumber">7</span><span class="br"></span>at quidem hoc negotium ex lectione et aemulatione Aristoteli nactus sum, nonnihil et Platone meo adhortante, qui ait eum, qui ista vestiget, ἀμεταμέλητον παιδιὰν ἐν βίῳ παίζειν.</p>
</section>
<section class="div2">
<p>42. Nunc quoniam pisces horum satis patuerunt, accipe aliud pari quidem stultitia, sed multo tanta vanius et nequius excogitatum. <span class="br"></span><span class="lineNumber">2</span><span class="br"></span>Scierunt et ipsi argumentum piscarium futile et nihil futurum, praeterea novitatem eius ridiculam


</p></section><notes></notes></section>