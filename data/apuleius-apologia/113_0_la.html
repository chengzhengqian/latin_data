<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
 suam meo adhortatu pleramque filiis condonasset, quae nihil illis ante me maritum fuerat largita, mihi &lt;nihil&gt;<a class="footnoteLink" href="#note_LCL534_236_121" id="target_note_LCL534_236_121"><sup>121</sup></a> quicquam impertiret? O gratum<a class="footnoteLink" href="#note_LCL534_236_122" id="target_note_LCL534_236_122"><sup>122</sup></a> veneficium dicam an ingratum beneficium! <span class="br"></span><span class="lineNumber">4</span><span class="br"></span>An ut testamento, quod irata filio scribebat, filium potius, cui offensa erat, quam me, cui devincta, heredem relinqueret? Hoc quidem multis cantaminibus difficile impetravi.</p>
<p><span class="br"></span><span class="lineNumber">5</span><span class="br"></span>Putate vos causam non apud Cl. Maximum agere, virum aequum et iustitiae pertinacem, sed alium aliquem pravum et saevum iudicem substituite, accusationum fautorem, cupidum condemnandi: <span class="br"></span><span class="lineNumber">6</span><span class="br"></span>date ei quod sequatur, ministrate vel tantulam verisimilem occasionem secundum vos pronuntiandi. Saltim fingite aliquid, eminiscimini quod respondeatis, qui vos ita rogarit. <span class="br"></span><span class="lineNumber">7</span><span class="br"></span>Et quoniam omnem conatum necesse est quaepiam causa praecedat, respondete qui Apuleium dicitis animum Pudentillae magicis illectamentis adortum, quid ex ea petierit, cur fecerit. <span class="br"></span><span class="lineNumber">8</span><span class="br"></span>Formam eius voluerat? Negatis. Divitias saltem concupierat? Negant tabulae dotis, negant tabulae donationis, negant tabulae testamenti, in quibus non modo non cupide appetisse, verum etiam dure reppulisse liberalitatem suae uxoris ostenditur. <span class="br"></span><span class="lineNumber">9</span><span class="br"></span>Quae igitur alia causa est? Quid obmutuistis? Quid tacetis? Ubi illud libelli vestri atrox principium nomine privigni mei formatum: “hunc ego, domine Maxime, reum apud te facere institui”?</p>
</section>
<section class="div2">
<p>103. Quin igitur addis: “reum magistrum, reum vitricum, reum deprecatorem”? Sed quid deinde? “Plurimorum maleficiorum et manifestissimorum.” Cedo unum de 


</p></section><notes><section class="footnotes"><ul><li class="note" id="note_LCL534_236_121"><a class="footnoteCrossrefLink" href="#target_note_LCL534_236_121" title="Click to highlight in text"><sup class="lineRef">121</sup>nihil <span class="italic">add. Pricaeus</span></a></li><script type="text/javascript">document.getElementById('note_LCL534_236_121').style.display = "none";</script><li class="note" id="note_LCL534_236_122"><a class="footnoteCrossrefLink" href="#target_note_LCL534_236_122" title="Click to highlight in text"><sup class="lineRef">122</sup>gratum <span class="italic">Kronenberg</span>: grave ω</a></li><script type="text/javascript">document.getElementById('note_LCL534_236_122').style.display = "none";</script></ul></section></notes></section>