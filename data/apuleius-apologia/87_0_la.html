<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
 clamitaret multis audientibus (quos, si voles, nominabo); se mihi sua manu mortem allaturum. <span class="br"></span><span class="lineNumber">3</span><span class="br"></span>Vix hercule possum irae moderari, ingens indignatio animo oboritur. Tene,<a class="footnoteLink" href="#note_LCL534_184_84" id="target_note_LCL534_184_84"><sup>84</sup></a> effeminatissime, tua manu cuiquam viro mortem minitari? <span class="br"></span><span class="lineNumber">4</span><span class="br"></span>At qua tandem manu? Philomelae an Medeae an Clytaemnestrae? Quas tamen cum saltas (tanta mollitia animi, tanta formido ferri est), sine cludine saltas.</p>
<p><span class="br"></span><span class="lineNumber">5</span><span class="br"></span>Sed ne longius ab ordine digrediar: Pudentilla postquam filium videt praeter opinionem contra suam esse sententiam depravatum, rus profecta scripsit ad eum obiurgandi gratia illas famosissimas litteras, quibus, ut isti aiebant, confessa est sese mea magia in amorem inductam dementire. <span class="br"></span><span class="lineNumber">6</span><span class="br"></span>Quas tamen litteras tabulario Pontiani praesente et contra scribente Aemiliano nudius tertius tuo iussu, Maxime, testato descripsimus; in quibus omnia contra praedicationem istorum pro me reperiuntur.</p>
</section>
<section class="div2">
<p>79. Quamquam, etsi destrictius magum me dixisset, posset videri excusabunda se filio vim meam quam voluntatem suam causari maluisse. An sola Phaedra falsum epistolium de amore commenta est? At non omnibus mulieribus haec ars usitata est, ut, cum aliquid eius modi velle coeperunt, malint coactae videri? <span class="br"></span><span class="lineNumber">2</span><span class="br"></span>Quod si etiam animo ita putavit, me magum esse, idcircone magus habear, quia hoc scripsit Pudentilla? Vos tot argumentis, tot testibus, tanta oratione magum me non probatis: illa uno verbo 


</p></section><notes><section class="footnotes"><ul><li class="note" id="note_LCL534_184_84"><a class="footnoteCrossrefLink" href="#target_note_LCL534_184_84" title="Click to highlight in text"><sup class="lineRef">84</sup>tene <span class="italic">Hildebrand</span>: tune Ï‰</a></li><script type="text/javascript">document.getElementById('note_LCL534_184_84').style.display = "none";</script></ul></section></notes></section>