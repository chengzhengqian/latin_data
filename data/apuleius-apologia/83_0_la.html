<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
qui unum neminem in terris viliorem se aut improbiorem aut inquinatiorem reliquit. <span class="br"></span><span class="lineNumber">4</span><span class="br"></span>Paucis hominem, quam modestissime potero, necessario demonstrabo, ne, si omnino de eo reticuero, operam perdiderit, quod negotium istud mihi ex summis viribus conflavit.</p>
<p><span class="br"></span><span class="lineNumber">5</span><span class="br"></span>Hic est enim pueruli huius instigator, hic accusationis auctor, hic advocatorum conductor, hic testium coemptor, hic totius calumniae fornacula, hic Aemiliani huius fax et flagellum, idque apud omnis intemperantissime gloriatur, me suo machinatu reum postulatum. <span class="br"></span><span class="lineNumber">6</span><span class="br"></span>Et sane habet in istis quod sibi plaudat. Est enim omnium litium depector, omnium falsorum commentator, omnium simulationum architectus, omnium malorum seminarium, nec non idem libidinum ganearumque locus, lustrum, lupanar; iam inde ab ineunte aevo cunctis probris palam notus, <span class="br"></span><span class="lineNumber">7</span><span class="br"></span>olim in pueritia, priusquam isto calvitio deformaretur, emasculatoribus suis ad omnia infanda morigerus, mox in iuventute saltandis fabulis exossis plane et enervis, sed, ut audio, indocta et rudi mollitia. Negatur enim quicquam histrionis habuisse praeter impudicitiam.</p>
</section>
<section class="div2">
<p>75. In hac etiam aetate qua nunc est—qui istum di perduint! Multus honos auribus praefandus est—domus eius tota lenonia, tota familia contaminata; ipse propudiosus, uxor lupa, filii similes. <span class="br"></span><span class="lineNumber">2</span><span class="br"></span>Prorsus diebus ac noctibus ludibrio iuventutis ianua calcibus propulsata, fenestrae canticis circumstrepitae, triclinium comisatoribus inquietum, 

</p></section><notes></notes></section>