<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
 condono, nec satis mihi duco, si me omnium quae insimulastis abunde purgavi, si nusquam<a class="footnoteLink" href="#note_LCL534_210_101" id="target_note_LCL534_210_101"><sup>101</sup></a> passus sum vel exiguam suspicionem magiae consistere. <span class="br"></span><span class="lineNumber">5</span><span class="br"></span>Reputate vobiscum, quanta fiducia innocentiae meae quantoque despectu vestri agam: si una causa vel minima fuerit inventa, cur ego debuerim Pudentillae nuptias ob aliquod meum commodum appetere, si quamlibet modicum emolumentum probaveritis, <span class="br"></span><span class="lineNumber">6</span><span class="br"></span>ego ille sim Carmendas vel Damigeron vel his &lt;maiores&gt;<a class="footnoteLink" href="#note_LCL534_210_102" id="target_note_LCL534_210_102"><sup>102</sup></a> Moses vel Iohannes vel Apollobex vel ipse Dardanus vel quicumque alius post Zoroastren et Hostanen inter magos celebratus est.</p>
</section>
<section class="div2">
<p>91. Vide quaeso, Maxime, quem tumultum suscitarint, quoniam ego paucos magorum nominatim percensui. Quid faciam tam rudibus, tam barbaris? <span class="br"></span><span class="lineNumber">2</span><span class="br"></span>Doceam rursum haec et multo plura alia nomina in bibliothecis publicis apud clarissimos scriptores me legisse? An disputem longe aliud esse notitiam nominum, aliud artis eiusdem communionem, nec debere doctrinae instrumentum et eruditionis memoriam pro confessione criminis haberi? A<span class="br"></span><span class="lineNumber">3</span><span class="br"></span>n, quod multo praestabilius est, tua doctrina, Claudi Maxime, tuaque perfecta eruditione fretus contemnam stultis et impolitis ad haec respondere? <span class="br"></span><span class="lineNumber">4</span><span class="br"></span>Ita potius faciam; quid illi existiment, nauci non putabo. Quod institui pergam disputare: nullam mihi causam fuisse Pudentillam veneficiis ad nuptias prolectandi. <span class="br"></span><span class="lineNumber">5</span><span class="br"></span>Formam mulieris et aetatem 



</p></section><notes><section class="footnotes"><ul><li class="note" id="note_LCL534_210_101"><a class="footnoteCrossrefLink" href="#target_note_LCL534_210_101" title="Click to highlight in text"><sup class="lineRef">101</sup>si nusquam <span class="italic">u</span>: sinus quam Ï‰</a></li><script type="text/javascript">document.getElementById('note_LCL534_210_101').style.display = "none";</script><li class="note" id="note_LCL534_210_102"><a class="footnoteCrossrefLink" href="#target_note_LCL534_210_102" title="Click to highlight in text"><sup class="lineRef">102</sup>maiores <span class="italic">add. Helm</span>:<span class="italic"> locus conclamatus</span></a></li><script type="text/javascript">document.getElementById('note_LCL534_210_102').style.display = "none";</script></ul></section></notes></section>