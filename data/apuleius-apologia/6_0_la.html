<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
 ad lenocinium decoris promissum dixere, vides quam sit amoenus ac delicatusâ€”<span class="br"></span><span class="lineNumber">12</span><span class="br"></span>horrore implexus atque impeditus, stuppeo tomento adsimilis et inaequaliter hirtus et globosus et congestus, prorsum inenodabilis diutina incuria non modo comendi, sed saltem expediendi et discriminandi. <span class="br"></span><span class="lineNumber">13</span><span class="br"></span>Satis, ut puto, crinium crimen, quod illi quasi capitale intenderunt, refutatur.</p>
</section>
<section class="div2">
<p>5. De eloquentia vero, si qua mihi fuisset, neque mirum neque invidiosum deberet videri si, ab ineunte aevo unis studiis litterarum ex summis viribus deditus, omnibus aliis spretis voluptatibus ad hoc aevi, haud sciam anne super omnis homines impenso labore diuque noctuque cum despectu et dispendio bonae valetudinis eam quaesissem. <span class="br"></span><span class="lineNumber">2</span><span class="br"></span>Sed nihil ab eloquentia metuant, quam ego, si quid omnino promovi, potius spero quam praesto. <span class="br"></span><span class="lineNumber">3</span><span class="br"></span>Sane quidem, si verum est quod Statium Caecilium in suis poematibus scripsisse dicunt, innocentiam eloquentiam esse, ego vero profiteor ista ratione ac praefero me nemini omnium de eloquentia concessurum. <span class="br"></span><span class="lineNumber">4</span><span class="br"></span>Quis enim me hoc quidem pacto eloquentior vivat, quippe qui nihil unquam cogitavi quod eloqui non auderem? <span class="br"></span><span class="lineNumber">5</span><span class="br"></span>Eundem me aio facundissimum esse, nam omne peccatum semper nefas habui; eundem disertissimum, quod nullum meum factum vel dictum extet, de quo disserere publice non possim, <span class="br"></span><span class="lineNumber">6</span><span class="br"></span>ita ut iam de versibus dissertabo quos a me factos quasi pudendos 


</p></section><notes></notes></section>