<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
 tam inopinatam rem ei indicasse. Specta quaeso Maxime, ut hisce auditis subito obstipuerit, ut oculos ad terram demiserit. <span class="br"></span><span class="lineNumber">6</span><span class="br"></span>Enim longe sequius ratus fuerat, nec immerito: mulierem filii contumeliis infectam, meis officiis devinctam sciebat. De me quoque fuit quod timeret: quivis vel aeque ut ego spernens hereditatis tamen vindicari de tam inofficioso privigno non recusasset. <span class="br"></span><span class="lineNumber">7</span><span class="br"></span>Haec praecipue sollicitudo eos ad accusationem mei stimulavit: hereditatem omnem mihi relictam falso ex sua avaritia coniectavere. Solvo vos in praeteritum isto metu. Namque animum meum neque hereditatis neque ultionis occasio potuit loco demovere. <span class="br"></span><span class="lineNumber">8</span><span class="br"></span>Pugnavi cum irata matre pro privigno malo vitricus, veluti pater pro optimo filio adversus novercam, nec satis fuit, ni bonae uxoris prolixam liberalitatem circa me nimio plus aequo coercerem.</p>
</section>
<section class="div2">
<p>100. Cedo tu testamentum iam inimico filio a matre factum me, quem isti praedonem dicunt, verba singula cum precibus praeeunte. <span class="br"></span><span class="lineNumber">2</span><span class="br"></span>Rumpi tabulas istas iube, Maxime: invenies filium heredem, mihi vero tenue nescio quid honoris gratia legatum, ne, si quid ei humanitus attigisset, nomen maritus in uxoris tabulis non haberem. <span class="br"></span><span class="lineNumber">3</span><span class="br"></span>Cape istud<a class="footnoteLink" href="#note_LCL534_230_119" id="target_note_LCL534_230_119"><sup>119</sup></a> matris tuae testamentum, vere hoc quidem inofficiosum, quidni? In quo obsequentissimum maritum exheredavit, inimicissimum filium scripsit heredem, i<span class="br"></span><span class="lineNumber">4</span><span class="br"></span>mmo enimvero non filium, sed Aemiliani spes et Rufini nuptias, sed temulentum illud collegium, parasitos tuos. 


</p></section><notes><section class="footnotes"><ul><li class="note" id="note_LCL534_230_119"><a class="footnoteCrossrefLink" href="#target_note_LCL534_230_119" title="Click to highlight in text"><sup class="lineRef">119</sup>istud <span class="italic">Casaubon</span>: ista ut Ï‰</a></li><script type="text/javascript">document.getElementById('note_LCL534_230_119').style.display = "none";</script></ul></section></notes></section>