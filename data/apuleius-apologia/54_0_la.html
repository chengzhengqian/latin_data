<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
si hic nescit quid didicerit aut nomina oblitus est, at tu, Aemiliane, cede huc, dic quid advocato tuo mandaveris, exhibe pueros. <span class="br"></span><span class="lineNumber">5</span><span class="br"></span>Quid expalluisti? Quid taces? Hocine accusare est, hocine tandem<a class="footnoteLink" href="#note_LCL534_118_50" id="target_note_LCL534_118_50"><sup>50</sup></a> crimen deferre, an Claudium Maximum, tantum virum, ludibrio habere, me calumnia insectari? <span class="br"></span><span class="lineNumber">6</span><span class="br"></span>Quod si forte patronus tuus verbo prolapsus est et nullos pueros habes quos producas, saltem XIIII servis quos exhibui ad aliquid utere.</p>
</section>
<section class="div2">
<p>47. Aut cur sisti postulabas tantam familiam? Magiae accusans de XV servis denuntiasti: quid, si de vi accusares, quot tandem servos postulares? <span class="br"></span><span class="lineNumber">2</span><span class="br"></span>Sciunt ergo aliquid XV servi et occultum est? An occultum non est et magicum est? Alterum horum fatearis necesse est: aut inlicitum non fuisse in quo tot conscios non timuerim, aut si inlicitum fuit, scire tot conscios non debuisse. <span class="br"></span><span class="lineNumber">3</span><span class="br"></span>Magia ista, quantum ego audio, res est legibus delegata, iam inde antiquitus XII tabulis propter incredundas frugum inlecebras interdicta, igitur et occulta non minus quam taetra et horribilis, plerumque noctibus vigilata et tenebris abstrusa et arbitris solitaria et carminibus murmurata, <span class="br"></span><span class="lineNumber">4</span><span class="br"></span>cui non modo servorum, verum etiam liberorum pauci adhibentur. <span class="br"></span><span class="lineNumber">5</span><span class="br"></span>Et tu XV servos vis interfuisse? Nuptiaene illae fuerunt an aliud celebratum officium an convivium tempestivum? XV servi sacrum magicum participant quasi XV viri sacris faciundis 


</p></section><notes><section class="footnotes"><ul><li class="note" id="note_LCL534_118_50"><a class="footnoteCrossrefLink" href="#target_note_LCL534_118_50" title="Click to highlight in text"><sup class="lineRef">50</sup>tandem <span class="italic">Owen</span>: tantum Ï‰</a></li><script type="text/javascript">document.getElementById('note_LCL534_118_50').style.display = "none";</script></ul></section></notes></section>