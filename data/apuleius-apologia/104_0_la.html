<section class="div1 language" lang="la"><header><hgroup><h1>APULEIUS</h1></hgroup></header><section class="div2">
</section>
<section class="div2">
<p>94. Cognitum hoc est tota civitate. Rufinum omnes execrati me laudibus tulere. <span class="br"></span><span class="lineNumber">2</span><span class="br"></span>Venerat ad nos, priusquam ista<a class="footnoteLink" href="#note_LCL534_218_107" id="target_note_LCL534_218_107"><sup>107</sup></a> donationem perficeret, cum dissimili isto fratre suo Pontianus, pedes nostros advolutus veniam et oblivionem praeteritorum omnium postularat, flens et manus nostras osculabundus ac dicens paenitere quod Rufino et similibus auscultarit. <span class="br"></span><span class="lineNumber">3</span><span class="br"></span>Petit postea suppliciter, uti se Lolliano quoque Avito clarissimo viro purgem, cui haud pridem tirocinio orationis suae fuerat a me commendatus. <span class="br"></span><span class="lineNumber">4</span><span class="br"></span>Quippe compererat ante paucos dies omnia me, ut acta erant, ad eum perscripsisse. <span class="br"></span><span class="lineNumber">5</span><span class="br"></span>Id quoque a me impetrat. Itaque acceptis litteris Carthaginem pergit, ubi iam prope exacto proconsulatus<a class="footnoteLink" href="#note_LCL534_218_108" id="target_note_LCL534_218_108"><sup>108</sup></a> sui munere Lollianus Avitus te, Maxime, opperiebatur. <span class="br"></span><span class="lineNumber">6</span><span class="br"></span>Is epistulis meis lectis pro sua eximia humanitate gratulatus Pontiano, quod cito errorem suum correxisset, rescripsit mihi per eum quas litteras, di boni, qua doctrina, quo lepore, qua verborum amoenitate simul et iucunditate, prorsus ut “vir bonus dicendi peritus.” S<span class="br"></span><span class="lineNumber">7</span><span class="br"></span>cio te, Maxime, libenter eius litteras auditurum, et quidem ipse legam,<a class="footnoteLink" href="#note_LCL534_218_109" id="target_note_LCL534_218_109"><sup>109</sup></a> mea voce pronuntiabo. <span class="br"></span><span class="lineNumber">8</span><span class="br"></span>Cedo tu Aviti epistulas, ut quae semper ornamento mihi fuerunt, sint nunc etiam saluti. <span class="br"></span><span class="lineNumber">9</span><span class="br"></span>At tu licebit aquam sinas fluere; namque optimi viri litteras ter et quater aveo quantovis temporis dispendio lectitare.</p>
</section><notes><section class="footnotes"><ul><li class="note" id="note_LCL534_218_107"><a class="footnoteCrossrefLink" href="#target_note_LCL534_218_107" title="Click to highlight in text"><sup class="lineRef">107</sup>ista <span class="italic">Hildebrand</span>: istam ω</a></li><script type="text/javascript">document.getElementById('note_LCL534_218_107').style.display = "none";</script><li class="note" id="note_LCL534_218_108"><a class="footnoteCrossrefLink" href="#target_note_LCL534_218_108" title="Click to highlight in text"><sup class="lineRef">108</sup>proconsulatus <span class="italic">scripsi</span>: consulatus ω</a></li><script type="text/javascript">document.getElementById('note_LCL534_218_108').style.display = "none";</script><li class="note" id="note_LCL534_218_109"><a class="footnoteCrossrefLink" href="#target_note_LCL534_218_109" title="Click to highlight in text"><sup class="lineRef">109</sup>ipse legam <span class="italic">Rohde</span>: si praelegam <span class="italic">ut videtur </span>ω</a></li><script type="text/javascript">document.getElementById('note_LCL534_218_109').style.display = "none";</script></ul></section></notes></section>