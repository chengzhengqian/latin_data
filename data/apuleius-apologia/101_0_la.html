<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
ipsi ultro improbaverunt idque mihi vitio dederunt, talem uxorem causa avaritiae concupisse atque adeo primo dotem in congressu grandem et uberem rapuisse.</p>
<p><span class="br"></span><span class="lineNumber">6</span><span class="br"></span>Ad haec, Maxime, longa oratione fatigare te non est consilium. Nihil verbis opus est, cum multo disertius ipsae tabulae loquantur, in quibus omnia contra quam isti ex sua rapacitate de me quoque coniectaverunt facta impraesentiarum et provisa in posterum deprehendis: <span class="br"></span><span class="lineNumber">7</span><span class="br"></span>iam primum mulieris locupletissimae modicam dotem neque eam datam, sed tantum modo &lt;promissam&gt;;<a class="footnoteLink" href="#note_LCL534_212_103" id="target_note_LCL534_212_103"><sup>103</sup></a> <span class="br"></span><span class="lineNumber">8</span><span class="br"></span>praeter haec ea condicione factam coniunctionem, nullis ex me susceptis liberis &lt;si&gt;<a class="footnoteLink" href="#note_LCL534_212_104" id="target_note_LCL534_212_104"><sup>104</sup></a> vita demigrasset, uti dos omnis apud filios eius Pontianum et Pudentem maneret, sin vero uno unave superstite diem suum obisset, uti tum dividua pars dotis posteriori filio, reliqua prioribus cederet.</p>
</section>
<section class="div2">
<p>92. Haec, ut dico, tabulis ipsis docebo. Fors fuat an ne sic quidem credat Aemilianus sola trecenta milia nummum scripta eorumque repetitionem filiis Pudentillae pacto datam. <span class="br"></span><span class="lineNumber">2</span><span class="br"></span>Cape sis ipse tu manibus tuis tabulas istas, da impulsori tuo Rufino: legat, pudeat illum tumidi animi sui et ambitiosae mendicitatis. Quippe ipse egens, nudus CCCC milibus nummum a creditore acceptis filiam dotavit; <span class="br"></span><span class="lineNumber">3</span><span class="br"></span>Pudentilla locuples femina trecentis milibus dotis fuit contenta, et maritum habet et multis saepe et ingentibus dotibus spretis inani nomine tantulae dotis contentum, <span class="br"></span><span class="lineNumber">4</span><span class="br"></span>ceterum praeter uxorem suam nihil computantem, omnem



</p></section><notes><section class="footnotes"><ul><li class="note" id="note_LCL534_212_103"><a class="footnoteCrossrefLink" href="#target_note_LCL534_212_103" title="Click to highlight in text"><sup class="lineRef">103</sup>promissam <span class="italic">add. u</span></a></li><script type="text/javascript">document.getElementById('note_LCL534_212_103').style.display = "none";</script><li class="note" id="note_LCL534_212_104"><a class="footnoteCrossrefLink" href="#target_note_LCL534_212_104" title="Click to highlight in text"><sup class="lineRef">104</sup>si<span class="italic"> add. u</span></a></li><script type="text/javascript">document.getElementById('note_LCL534_212_104').style.display = "none";</script></ul></section></notes></section>