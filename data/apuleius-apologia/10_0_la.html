<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
similem suspicionem, tam aptam coniecturam, tam proximum argumentum? <span class="br"></span><span class="lineNumber">4</span><span class="br"></span>“Fecit versus Apuleius.” Si malos, crimen est, nec id tamen philosophi, sed poetae; sin bonos, quid accusas? <span class="br"></span><span class="lineNumber">5</span><span class="br"></span>“At enim ludicros et amatorios fecit.” Num ergo haec sunt crimina mea, et nomine erratis, qui me magiae detulistis? <span class="br"></span><span class="lineNumber">6</span><span class="br"></span>Fecere tamen et alii talia, etsi vos ignoratis: apud Graecos Teius quidam et Lacedaemonius et Cius<a class="footnoteLink" href="#note_LCL534_30_12" id="target_note_LCL534_30_12"><sup>12</sup></a> cum aliis innumeris, <span class="br"></span><span class="lineNumber">7</span><span class="br"></span>etiam mulier Lesbia, lascive illa quidem tantaque gratia, ut nobis insolentiam linguae suae dulcedine carminum commendet; <span class="br"></span><span class="lineNumber">8</span><span class="br"></span>apud nos vero Aedituus et Porcius et Catulus, isti quoque cum aliis innumeris. <span class="br"></span><span class="lineNumber">9</span><span class="br"></span>At philosophi non fuere. Num igitur etiam Solonem fuisse serium virum et philosophum negabis, cuius ille lascivissimus versus est:</p>
<blockquote><p><span class="line">μηρῶν ἱμείρων καὶ γλυκεροῦ στόματος.</span><span class="linebreak"></span></p></blockquote>
<p class="noindent"><span class="br"></span><span class="lineNumber">10</span><span class="br"></span>Et quid tam petulans habent omnes versus mei, si cum isto uno contendantur? <span class="br"></span><span class="lineNumber">11</span><span class="br"></span>Vt taceam scripta Diogenis Cynici et Zenonis Stoicae sectae conditoris, id genus plurima. Recitem denuo, ut sciant me eorum non pigere:</p>
<blockquote><p><span class="line"><span class="br"></span><span class="lineNumber">12</span><span class="br"></span>Et Critias mea delicia est et salva, Charine,</span><span class="linebreak"></span>
<span class="line indent1">pars in amore meo, vita, tibi remanet.</span><span class="linebreak"></span>
<span class="line">Ne metuas, nam me ignis et ignis torreat ut vult;</span><span class="linebreak"></span>
<span class="line indent1">hasce duas flammas, dum potiar, patiar.</span><span class="linebreak"></span>
</p></blockquote></section><notes><section class="footnotes"><ul><li class="note" id="note_LCL534_30_12"><a class="footnoteCrossrefLink" href="#target_note_LCL534_30_12" title="Click to highlight in text"><sup class="lineRef">12</sup>Cius <span class="italic">Bosscha</span>: civis ω</a></li><script type="text/javascript">document.getElementById('note_LCL534_30_12').style.display = "none";</script></ul></section></notes></section>