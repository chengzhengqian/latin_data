<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
dixere; altera res est de epistulis eius, quam confessionem magiae putant; deinde sexagesimo anno aetatis ad libidinem nupsisse, et quod in villa ac non in oppido tabulae nuptiales sint consignatae, tertio et quarto loco obiecere; <span class="br"></span><span class="lineNumber">4</span><span class="br"></span>novissima et eadem invidiosissima criminatio de dote fuit. Ibi omne virus totis viribus adnixi effudere,<a class="footnoteLink" href="#note_LCL534_162_74" id="target_note_LCL534_162_74"><sup>74</sup></a> ibi maxime angebantur, atque ita dixere me grandem dotem mox in principio coniunctionis nostrae mulieri amanti remotis arbitris in villa extorsisse. <span class="br"></span><span class="lineNumber">5</span><span class="br"></span>Quae omnia tam falsa, tam nihili, tam inania ostendam adeoque facile et sine ulla controversia refutabo, ut medius fidius verear, Maxime quique in consilio estis, ne submissum<a class="footnoteLink" href="#note_LCL534_162_75" id="target_note_LCL534_162_75"><sup>75</sup></a> et subornatum a me accusatorem putetis, ut invidiam meam reperta occasione palam restinguerem. <span class="br"></span><span class="lineNumber">6</span><span class="br"></span>Mihi credite, quod reapse intellegetur: oppido quam mihi laborandum est, ne tam frivolam accusationem me potius callide excogitasse quam illos stulte suscepisse existimetis.</p>
</section>
<section class="div2">
<p>68. Nunc dum ordinem rei breviter persequor et efficio, ut ipse Aemilianus re cognita falso se ad invidiam meam inductum et longe a vero aberrasse necesse habeat confiteri, quaeso, uti adhuc fecistis vel si quo magis etiam potestis, ipsum fontem et fundamentum iudicii huiusce diligentissime cognoscatis.</p>
<p><span class="br"></span><span class="lineNumber">2</span><span class="br"></span>Aemilia Pudentilla, quae nunc mihi uxor est, ex quodam Sicinio Amico, quicum antea nupta fuerat, Pontianum et Pudentem filios genuit eosque pupillos relictos in potestate paterni avi—nam superstite patre Amicus decesserat


</p></section><notes><section class="footnotes"><ul><li class="note" id="note_LCL534_162_74"><a class="footnoteCrossrefLink" href="#target_note_LCL534_162_74" title="Click to highlight in text"><sup class="lineRef">74</sup>effudere <span class="italic">u</span>: effundere ω</a></li><script type="text/javascript">document.getElementById('note_LCL534_162_74').style.display = "none";</script><li class="note" id="note_LCL534_162_75"><a class="footnoteCrossrefLink" href="#target_note_LCL534_162_75" title="Click to highlight in text"><sup class="lineRef">75</sup>submissum <span class="italic">Wowerius</span>: demissum ω</a></li><script type="text/javascript">document.getElementById('note_LCL534_162_75').style.display = "none";</script></ul></section></notes></section>