<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
 filius matris epistulas de amore, ut ais, scriptas in isto coetu legis, in quo si aliquem poetam lasciviorem iubereris legere, profecto non auderes: pudore tamen aliquo impedirere. <span class="br"></span><span class="lineNumber">3</span><span class="br"></span>Immo enim nunquam matris tuae litteras attigisses, si ullas alias litteras attigisses.</p>
<p><span class="br"></span><span class="lineNumber">4</span><span class="br"></span>At quam &lt;nequiter&gt;<a class="footnoteLink" href="#note_LCL534_200_94" id="target_note_LCL534_200_94"><sup>94</sup></a> ausus es tuam ipsius epistulam legendam dare, quam nimis irreverenter, nimis contumeliose et turpiter de matre tua scriptam, cum adhuc in eius sinu alerere, miseras clanculo ad Pontianum, scilicet ne semel peccasses ac tam bonum tuum factum oblivio<a class="footnoteLink" href="#note_LCL534_200_95" id="target_note_LCL534_200_95"><sup>95</sup></a> capesseret. <span class="br"></span><span class="lineNumber">5</span><span class="br"></span>Miser, non intellegis idcirco patruum tuum hoc fieri passum, quod se hominibus purgaret, si ex litteris tuis nosceretur te etiam prius quam ad eum commigrasses, etiam cum matri blandirere, tamen iam tum vulpionem et impium fuisse.</p>
</section>
<section class="div2">
<p class="noindent">87. Ceterum nequeo in animum inducere tam stultum Aemilianum esse, ut arbitretur mihi litteras pueri et eiusdem accusatoris mei offuturas.</p>
<p><span class="br"></span><span class="lineNumber">2</span><span class="br"></span>Fuit et illa commenticia epistula neque mea manu scripta neque verisimiliter conficta, qua videri volebant blanditiis a me mulierem sollicitatam. Cur ego blandirem, si magia confidebam? <span class="br"></span><span class="lineNumber">3</span><span class="br"></span>Qua autem via ad istos pervenit epistula, ad Pudentillam scilicet per aliquem fidelem missa, ut in re tali accurari solet? <span class="br"></span><span class="lineNumber">4</span><span class="br"></span>Cur praeterea tam vitiosis verbis, tam barbaro sermone ego scriberem, quem idem dicunt nequaquam Graecae linguae imperitum? Cur 



</p></section><notes><section class="footnotes"><ul><li class="note" id="note_LCL534_200_94"><a class="footnoteCrossrefLink" href="#target_note_LCL534_200_94" title="Click to highlight in text"><sup class="lineRef">94</sup>&lt;nequiter&gt; <span class="italic">add. Vulcanius</span></a></li><script type="text/javascript">document.getElementById('note_LCL534_200_94').style.display = "none";</script><li class="note" id="note_LCL534_200_95"><a class="footnoteCrossrefLink" href="#target_note_LCL534_200_95" title="Click to highlight in text"><sup class="lineRef">95</sup>oblivio <span class="italic">Casaubon</span>: obtutu Ï‰</a></li><script type="text/javascript">document.getElementById('note_LCL534_200_95').style.display = "none";</script></ul></section></notes></section>