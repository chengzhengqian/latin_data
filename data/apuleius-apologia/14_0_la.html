<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent noindent">
Adriani multa id genus legere me memini. Audes igitur,<a class="footnoteLink" href="#note_LCL534_38_14" id="target_note_LCL534_38_14"><sup>14</sup></a> Aemiliane, dicere male id fieri, quod imperator et censor divus Adrianus fecit et factum memoriae reliquit? <span class="br"></span><span class="lineNumber">5</span><span class="br"></span>Ceterum Maximum quicquam putas culpaturum, quod sciat Platonis exemplo a me factum? Cuius versus quos nunc percensui tanto sanctiores sunt, quanto apertiores, tanto pudicius compositi, quanto simplicius professi; n<span class="br"></span><span class="lineNumber">6</span><span class="br"></span>amque haec et id genus omnia dissimulare et occultare peccantis, profiteri et promulgare ludentis est; quippe natura vox innocentiae, silentium maleficio distributa.</p>
</section>
<section class="div2">
<p class="noindent">12. Mitto enim dicere alta illa et divina Platonica, rarissimo cuique piorum gnara,<a class="footnoteLink" href="#note_LCL534_38_15" id="target_note_LCL534_38_15"><sup>15</sup></a> ceterum omnibus profanis incognita: geminam esse Venerem deam, proprio quamque amore et diversis amatoribus pollentis; <span class="br"></span><span class="lineNumber">2</span><span class="br"></span>earum alteram vulgariam, quae sit percita populari amore, non modo humanis animis, verum etiam pecuinis et ferinis ad libidinem imperitare ui immodica trucique, perculsorum animalium serva corpora complexu vincientem; <span class="br"></span><span class="lineNumber">3</span><span class="br"></span>alteram vero caelitem Venerem, praedita quae sit optimati amore, solis hominibus et eorum paucis curare, nullis ad turpitudinem stimulis vel illecebris sectatores suos percellentem; <span class="br"></span><span class="lineNumber">4</span><span class="br"></span>quippe Amorem eius non amoenum et lascivum, sed contra incomptum et serium pulchritudine honestatis virtutes amatoribus suis conciliare, et si quando decora corpora commendet, a contumelia eorum procul absterrere; n<span class="br"></span><span class="lineNumber">5</span><span class="br"></span>eque enim quicquam aliud in corporum forma diligendum 




</p></section><notes><section class="footnotes"><ul><li class="note" id="note_LCL534_38_14"><a class="footnoteCrossrefLink" href="#target_note_LCL534_38_14" title="Click to highlight in text"><sup class="lineRef">14</sup>audes igitur <span class="italic">u</span>: aude sis ω</a></li><script type="text/javascript">document.getElementById('note_LCL534_38_14').style.display = "none";</script><li class="note" id="note_LCL534_38_15"><a class="footnoteCrossrefLink" href="#target_note_LCL534_38_15" title="Click to highlight in text"><sup class="lineRef">15</sup>gnara <span class="italic">u</span>: ignara ω</a></li><script type="text/javascript">document.getElementById('note_LCL534_38_15').style.display = "none";</script></ul></section></notes></section>