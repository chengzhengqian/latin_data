<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
potens, aemula laudis, adversum divitias possessa, habitu secura, cultu simplex, consilio benesuada. <span class="br"></span><span class="lineNumber">3</span><span class="br"></span>Neminem umquam superbia inflavit, neminem impotentia depravavit, neminem tyrannide efferavit, delicias ventris et inguinum neque vult ullas neque potest; <span class="br"></span><span class="lineNumber">4</span><span class="br"></span>quippe haec et alia flagitia divitiarum alumni solent. Maxima quaeque scelera si ex omni memoria hominum percenseas, nullum in illis pauperem reperies, <span class="br"></span><span class="lineNumber">5</span><span class="br"></span>ut contra haud temere inter illustris viros divites comparent, sed quemcunque in aliqua laude miramur, eum paupertas ab incunabulis nutricata est. <span class="br"></span><span class="lineNumber">6</span><span class="br"></span>Paupertas, inquam, prisca apud saecula omnium civitatium conditrix, omnium artium repertrix, omnium peccatorum inops, omnis gloriae munifica, cunctis laudibus apud omnis nationes perfuncta. <span class="br"></span><span class="lineNumber">7</span><span class="br"></span>Eadem est enim paupertas apud Graecos in Aristide iusta, in Phocione benigna, in Epaminonda strenua, in Socrate sapiens, in Homero diserta. <span class="br"></span><span class="lineNumber">8</span><span class="br"></span>Eadem paupertas etiam populo Romano imperium a primordio fundavit, proque eo in hodiernum diis immortalibus simpulo et catino fictili sacrificat. <span class="br"></span><span class="lineNumber">9</span><span class="br"></span>Quod si modo iudices de causa ista sederent C. Fabricius, Cn. Scipio, Manius Curius, quorum filiae ob paupertatem de publico dotibus donatae ad maritos ierunt portantes gloriam domesticam, pecuniam publicam, <span class="br"></span><span class="lineNumber">10</span><span class="br"></span>si Publicola regum exactor et Agrippa populi reconciliator, quorum funus ob tenuis opes a populo


</p></section><notes></notes></section>