<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
stetit. <span class="br"></span><span class="lineNumber">4</span><span class="br"></span>Scit me vera dicere Maximus, qui τὸν ὑπερουράνιον τόπον et οὐρανοῦ νῶτον legit in Phaedro diligenter. <span class="br"></span><span class="lineNumber">5</span><span class="br"></span>Idem Maximus optime intellegit, ut de nomine etiam vobis respondeam, quisnam sit ille non a me primo, sed a Platone βασιλεύς nuncupatus: <span class="br"></span><span class="lineNumber">6</span><span class="br"></span>περὶ τὸν πάντων βασιλέα πάντ᾽ ἐστὶ καὶ ἐκείνου πάντα, <span class="br"></span><span class="lineNumber">7</span><span class="br"></span>quisnam sit ille basileus, totius rerum naturae causa et ratio et origo initialis, summus animi genitor, aeternus animantum sospitator, assiduus mundi sui opifex, sed enim sine opera opifex, sine cura sospitator, sine propagatione genitor, neque loco neque tempore neque vice ulla comprehensus eoque paucis cogitabilis, nemini effabilis. <span class="br"></span><span class="lineNumber">8</span><span class="br"></span>En ultro augeo magiae suspicionem: non respondeo tibi, Aemiliane, quem colam βασιλέα, quin si ipse proconsul interroget quid sit deus meus, taceo.</p>
</section>
<section class="div2">
<p>65. De nomine ut impraesentiarum satis dixi. Quod superest, nec ipse sum nescius quosdam circumstantium cupere audire, cur non argento vel auro, sed potissimum ex ligno simulacrum fieri voluerim, <span class="br"></span><span class="lineNumber">2</span><span class="br"></span>idque eos arbitror non tam ignoscendi quam cognoscendi causa desiderare, u<span class="br"></span><span class="lineNumber">3</span><span class="br"></span>t hoc etiam scrupulo liberentur, cum videant omnem suspicionem criminis abunde confutatam. <span class="br"></span><span class="lineNumber">4</span><span class="br"></span>Audi igitur cui cura cognoscere est, sed animo quantum potes erecto et attento, quasi verba ipsa Platonis iam senis de novissimo legum libro auditurus: <span class="br"></span><span class="lineNumber">5</span><span class="br"></span>Θεοῖσι δὲ ἀναθήματα χρεὼν ἔμμετρα τὸν μέτριον ἄνδρα ἀνατιθέντα δωρεῖσθαι. γῆ μὲν οὖν ἑστία τε οἰκήσεως ἱερὰ πᾶσι πάντων θεῶν· μηδεὶς οὖν δευτέρως ἱερὰ καθιερούτω θεοῖς. <span class="br"></span><span class="lineNumber">6</span><span class="br"></span>Hoc eo prohibet, ut 



</p></section><notes></notes></section>