<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
aut lucus consecratus. <span class="br"></span><span class="lineNumber">6</span><span class="br"></span>Et quid ego de luco et delubro loquor? Negant vidisse se qui fuere unum saltem in finibus eius aut lapidem unctum aut ramum coronatum. I<span class="br"></span><span class="lineNumber">7</span><span class="br"></span>gitur agnomenta ei duo indita: “Charon,” ut iam dixi, ob oris et animi diritatem, sed alterum, quod libentius audit ob deorum contemptum, “Mezentius.” <span class="br"></span><span class="lineNumber">8</span><span class="br"></span>Quapropter facile intellego hasce ei tot initiorum enumerationes nugas videri, et fors anne ob hanc divini contumaciam non inducat animum verum esse quod dixi, me sanctissime tot sacrorum signa et memoracula custodire. <span class="br"></span><span class="lineNumber">9</span><span class="br"></span>Sed ego, quid de me Mezentius sentiat, manum non verterim, ceteris autem clarissima voce profiteor: si qui forte adest eorundem sollemnium mihi particeps, signum dato, et audiat<a class="footnoteLink" href="#note_LCL534_140_60" id="target_note_LCL534_140_60"><sup>60</sup></a> licet quae ego adservem. <span class="br"></span><span class="lineNumber">10</span><span class="br"></span>Nam equidem nullo umquam periculo compellar, quae reticenda accepi, haec ad profanos enuntiare.</p>
</section>
<section class="div2">
<p>57. Ut puto, Maxime, satis videor cuivis vel iniquissimo animum explesse et, quod ad sudarium pertineat, omnem criminis maculam detersisse, ac bono iam periculo ad testimonium illud Crassi, quod post ista quasi gravissimum legerunt, a suspicionibus Aemiliani transcensurus.</p>
<p><span class="br"></span><span class="lineNumber">2</span><span class="br"></span>Testimonium ex libello legi audisti gumiae cuiusdam et desperati lurconis Iuni Crassi, me in eius domo nocturna sacra cum Appio Quintiano amico meo factitasse, qui ibi mercede deversabatur. Idque se ait Crassus, quamquam in eo tempore vel Alexandreae fuerit, tamen taedae fumo 


</p></section><notes><section class="footnotes"><ul><li class="note" id="note_LCL534_140_60"><a class="footnoteCrossrefLink" href="#target_note_LCL534_140_60" title="Click to highlight in text"><sup class="lineRef">60</sup>audiat <span class="italic">u</span>: audias ω</a></li><script type="text/javascript">document.getElementById('note_LCL534_140_60').style.display = "none";</script></ul></section></notes></section>