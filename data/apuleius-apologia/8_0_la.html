<section class="div1 language" lang="la"><header><hgroup><h1>APULEIUS</h1></hgroup></header><section class="div2">
</section>
<section class="div2">
<p>7. Vidi ego dudum vix risum quosdam tenentis, cum munditias oris videlicet orator ille aspere accusaret et dentifricium tanta indignatione pronuntiaret, quanta nemo quisquam venenum. <span class="br"></span><span class="lineNumber">2</span><span class="br"></span>Quidni? Crimen haud contemnendum philosopho, nihil in se sordidum sinere, nihil uspiam corporis apertum immundum<a class="footnoteLink" href="#note_LCL534_26_9" id="target_note_LCL534_26_9"><sup>9</sup></a> pati ac foetulentum, <span class="br"></span><span class="lineNumber">3</span><span class="br"></span>praesertim os, cuius in propatulo et conspicuo usus homini creberrimus, sive ille cuipiam osculum ferat, seu cum quiquam sermocinetur, sive in auditorio dissertet, sive in templo preces alleget. <span class="br"></span><span class="lineNumber">4</span><span class="br"></span>Omnem quippe hominis actum sermo praeit, qui, ut ait poeta praecipuus, dentium muro proficiscitur. <span class="br"></span><span class="lineNumber">5</span><span class="br"></span>Dares nunc aliquem similiter grandiloquum: diceret suo more cum primis cui ulla fandi cura sit impensius cetero corpore os colendum, quod esset animi vestibulum et orationis ianua et cogitationum comitium. <span class="br"></span><span class="lineNumber">6</span><span class="br"></span>Ego certe pro meo captu dixerim nihil minus quam oris illuviem libero et liberali viro competere, <span class="br"></span><span class="lineNumber">7</span><span class="br"></span>est enim ea pars hominis loco celsa, visu prompta, usu facunda. Nam quidem feris et pecudibus os humile est et deorsum ad pedes deiectum, uestigio et pabulo proximum; nunquam ferme nisi mortuis aut ad morsum exasperatis conspicitur: hominis vero nihil prius tacentis, nihil saepius loquentis contemplere.</p>
</section>
<section class="div2">
<p>8. Velim igitur censor meus Aemilianus respondeat, 




</p></section><notes><section class="footnotes"><ul><li class="note" id="note_LCL534_26_9"><a class="footnoteCrossrefLink" href="#target_note_LCL534_26_9" title="Click to highlight in text"><sup class="lineRef">9</sup>apertum immundum <span class="italic">u</span>: apertum mundum Ï‰</a></li><script type="text/javascript">document.getElementById('note_LCL534_26_9').style.display = "none";</script></ul></section></notes></section>