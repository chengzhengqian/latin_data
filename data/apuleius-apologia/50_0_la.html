<section class="div1 language" lang="la"><header><hgroup><h1>APULEIUS</h1></hgroup></header><section class="div2">
</section>
<section class="div2">
<p>43. Haec et alia apud plerosque de magis et pueris lego equidem, sed dubius sententiae sum, dicamne fieri posse an negem, <span class="br"></span><span class="lineNumber">2</span><span class="br"></span>quamquam Platoni credam inter deos atque homines natura et loco medias quasdam divorum potestates intersitas, easque divinationes cunctas et magorum miracula gubernare. <span class="br"></span><span class="lineNumber">3</span><span class="br"></span>Quin et illud mecum reputo: posse animum humanum, praesertim puerilem et simplicem, seu carminum avocamento sive odorum delenimento soporari et ad oblivionem praesentium exsternari et paulisper remota corporis memoria redigi ac redire ad naturam suam, quae est immortalis scilicet et divina, atque ita velut quodam sopore futura rerum praesagare.</p>
<p><span class="br"></span><span class="lineNumber">4</span><span class="br"></span>Verum enimvero, utut<a class="footnoteLink" href="#note_LCL534_110_45" id="target_note_LCL534_110_45"><sup>45</sup></a> ista sese habent, si qua fides hisce rebus impertienda est, debet ille nescio qui puer providus, quantum ego audio, et corpore decorus atque integer deligi et animo sollers et ore facundus, <span class="br"></span><span class="lineNumber">5</span><span class="br"></span>ut in eo aut divina potestas quasi bonis aedibus digne diversetur, si tamen ea pueri corpore includitur, an ipse animus expergitus cito ad divinationem suam redigatur, quae ei prompte insita et nulla oblivione saucia et hebes facile resumatur. <span class="br"></span><span class="lineNumber">6</span><span class="br"></span>Non enim ex omni ligno, ut Pythagoras dicebat, debet Mercurius exsculpi.</p>
<p><span class="br"></span><span class="lineNumber">7</span><span class="br"></span>Quod si ita est, nominate, quis ille fuerit puer sanus, incolumis, ingeniosus, decorus, quem ego carmine dignatus sim initiare. <span class="br"></span><span class="lineNumber">8</span><span class="br"></span>Ceterum Thallus, quem nominastis, medico potius quam mago indiget; <span class="br"></span><span class="lineNumber">9</span><span class="br"></span>est enim miser morbo 


</p></section><notes><section class="footnotes"><ul><li class="note" id="note_LCL534_110_45"><a class="footnoteCrossrefLink" href="#target_note_LCL534_110_45" title="Click to highlight in text"><sup class="lineRef">45</sup>utut <span class="italic">Colvius</span>: ut Ï‰</a></li><script type="text/javascript">document.getElementById('note_LCL534_110_45').style.display = "none";</script></ul></section></notes></section>