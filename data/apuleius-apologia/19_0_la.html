<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
vestigare et inquirere, et cuncta specula vel uda vel suda soli &lt;non&gt;<a class="footnoteLink" href="#note_LCL534_48_22" id="target_note_LCL534_48_22"><sup>22</sup></a> videre? <span class="br"></span><span class="lineNumber">2</span><span class="br"></span>Quibus praeter ista quae dixi etiam illa ratiocinatio necessaria est, cur in planis quidem speculis ferme pares optutus et imagines videantur, in tumidis vero et globosis omnia defectiora, at contra in cavis auctiora; <span class="br"></span><span class="lineNumber">3</span><span class="br"></span>ubi et cur laeva cum dexteris permutentur; quando se imago eodem speculo tum recondat penitus, tum foras exerat; <span class="br"></span><span class="lineNumber">4</span><span class="br"></span>cur cava specula, si exadversum soli retineantur, appositum fomitem accendant; <span class="br"></span><span class="lineNumber">5</span><span class="br"></span>qui fiat ut arcus in nubibus varie, duo soles aemula similitudine visantur, alia praeterea eiusdem modi plurima, <span class="br"></span><span class="lineNumber">6</span><span class="br"></span>quae tractat volumine ingenti Archimedes Syracusanus, vir in omni quidem geometria multum ante alios admirabilis subtilitate, sed haud sciam an propter hoc vel maxime memorandus, quod inspexerat speculum saepe ac diligenter. <span class="br"></span><span class="lineNumber">7</span><span class="br"></span>Quem tu librum, Aemiliane, si nosses ac non modo campo et glebis, verum etiam abaco et pulvisculo te dedisses, mihi istud crede, quamquam taeterrimum os tuum minimum a Thyesta tragico demutet, tamen profecto discendi cupidine speculum inviseres et aliquando relicto aratro mirarere tot in facie tua sulcos rugarum.</p>
<p><span class="br"></span><span class="lineNumber">8</span><span class="br"></span>At ego non mirer, si boni consulis me de isto distortissimo vultu tuo dicere, de moribus tuis multo truculentioribus reticere. <span class="br"></span><span class="lineNumber">9</span><span class="br"></span>Ea res est: praeter quod non sum iurgiosus, 




</p></section><notes><section class="footnotes"><ul><li class="note" id="note_LCL534_48_22"><a class="footnoteCrossrefLink" href="#target_note_LCL534_48_22" title="Click to highlight in text"><sup class="lineRef">22</sup>non<span class="italic"> add. van der Vliet</span></a></li><script type="text/javascript">document.getElementById('note_LCL534_48_22').style.display = "none";</script></ul></section></notes></section>