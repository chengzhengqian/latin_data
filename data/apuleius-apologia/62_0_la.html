<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
fuit, quod linteo tectum apud lares potissimum deposuisti?” Itane est, Aemiliane? Sic accusas, ut omnia a reo percontere, nihil ipse adferas cognitum? <span class="br"></span><span class="lineNumber">5</span><span class="br"></span>“Quam ob rem piscis quaeris?” “Cur aegram mulierem inspexisti?” “Quid in sudario habuisti?” Utrum tu accusatum an interrogatum venisti? Si accusatum, tute argue quae dicis; si interrogatum, noli praeiudicare quid fuerit, quod ideo te necesse est interrogare, quia nescis. <span class="br"></span><span class="lineNumber">6</span><span class="br"></span>Ceterum hoc quidem pacto omnes homines rei constituentur, si ei, qui nomen cuiuspiam detulerit, nulla necessitas sit probandi, omnis contra facultas percontandi. Quippe omnibus sic, ut forte negotium magiae facessitur, quicquid omnino egerint obicietur. <span class="br"></span><span class="lineNumber">7</span><span class="br"></span>Votum in alicuius statuae femore signasti: igitur magus es. Aut cur signasti? Tacitas preces in templo deis allegasti: igitur magus es. Aut quid optasti? Contra, nihil in templo precatus es: igitur magus es. Aut cur deos non rogasti? Similiter, si posueris donum aliquod, si sacrificaveris, si verbenam sumpseris. <span class="br"></span><span class="lineNumber">8</span><span class="br"></span>Dies me deficiet, si omnia velim persequi, quorum rationem similiter calumniator flagitabit. Praesertim quod conditum cumque, quod obsignatum, quod inclusum domi adservatur, id omne eodem argumento magicum dicetur aut e cella promptaria in forum atque in iudicium proferetur.</p>
</section>
<section class="div2">
<p>55. Haec quanta sint et cuius modi,<a class="footnoteLink" href="#note_LCL534_134_58" id="target_note_LCL534_134_58"><sup>58</sup></a> Maxime, quantusque campus calumniis hoc Aemiliani tramite aperiatur, 


</p></section><notes><section class="footnotes"><ul><li class="note" id="note_LCL534_134_58"><a class="footnoteCrossrefLink" href="#target_note_LCL534_134_58" title="Click to highlight in text"><sup class="lineRef">58</sup>cuius modi <span class="italic">Colvius</span>: cuiusce modi ω</a></li><script type="text/javascript">document.getElementById('note_LCL534_134_58').style.display = "none";</script></ul></section></notes></section>