<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
viae cupidum et conversum ab uxoria re videbat, orat saltem paulisper manerem: velle se mecum proficisci; hiemem alteram propter Syrtis aestus et bestias opperiendam, quod illam mihi infirmitas exemisset. <span class="br"></span><span class="lineNumber">6</span><span class="br"></span>Multis etiam precibus meis &lt;ab&gt;<a class="footnoteLink" href="#note_LCL534_172_80" id="target_note_LCL534_172_80"><sup>80</sup></a> Appiis aufert, ut ad sese in domum matris suae transferar: salubriorem mihi habitationem futuram; praeterea prospectum maris, qui mihi gratissimus est, liberius me ex ea fruiturum.</p>
</section>
<section class="div2">
<p>73. Haec omnia adnixus impenso studio persuadet, matrem suam suumque fratrem, puerum istum, mihi commendat. Non nihil a me in communibus studiis adiuvantur, augetur oppido familiaritas. <span class="br"></span><span class="lineNumber">2</span><span class="br"></span>Interibi revalesco; dissero aliquid postulantibus amicis publice; omnes qui aderant ingenti celebritate basilicam, qui locus auditorii erat, complentes inter alia pleraque congruentissima voce “insigniter” adclamant petentes ut remanerem, fierem civis Oeensium. <span class="br"></span><span class="lineNumber">3</span><span class="br"></span>Mox auditorio misso Pontianus eo principio me adortus consensum publicae uocis pro divino auspicio interpretatur aperitque consilium sibi esse, si ego non nolim, matrem suam, cui plurimi inhient, mecum coniungere; mihi quoniam soli ait rerum omnium confidere sese et credere. <span class="br"></span><span class="lineNumber">4</span><span class="br"></span>Ni id onus recipiam, quoniam non formosa pupilla, sed mediocri facie mater liberorum mihi offeratur,—si haec reputans formae et divitiarum gratia me ad 


</p></section><notes><section class="footnotes"><ul><li class="note" id="note_LCL534_172_80"><a class="footnoteCrossrefLink" href="#target_note_LCL534_172_80" title="Click to highlight in text"><sup class="lineRef">80</sup>ab <span class="italic">add. Hildebrand</span></a></li><script type="text/javascript">document.getElementById('note_LCL534_172_80').style.display = "none";</script></ul></section></notes></section>