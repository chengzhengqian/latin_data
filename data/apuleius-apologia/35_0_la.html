<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
si vellem calumniis vestris vitare, ut faber mihi piscem everreret, ut piscator mutuo lignum dedolaret. <span class="br"></span><span class="lineNumber">4</span><span class="br"></span>An ex eo intellexistis maleficio quaeri pisciculos, quod pretio quaerebantur? Credo, si convivio vellem, gratis quaesissem. <span class="br"></span><span class="lineNumber">5</span><span class="br"></span>Quin igitur etiam ex aliis plerisque me arguitis? Nam saepe numero et vinum et holus et pomum et panem pretio mutavi. <span class="br"></span><span class="lineNumber">6</span><span class="br"></span>Eo pacto cuppedinariis omnibus famem decernis: quis enim ab illis obsonare audebit, si quidem statuitur omnia edulia quae depenso parantur non cenae, sed magiae desiderari?</p>
<p><span class="br"></span><span class="lineNumber">7</span><span class="br"></span>Quod si nihil remanet suspicionis, neque in piscatoribus mercede invitatis ad quod solent, ad piscem capiendum (quos tamen nullos ad testimonium produxere, quippe qui nulli fuerunt), <span class="br"></span><span class="lineNumber">8</span><span class="br"></span>neque in ipso pretio rei venalis (cuius tamen quantitatem nullam taxavere, ne, si mediocre pretium dixissent, contemneretur, si plurimum, non crederetur)—<span class="br"></span><span class="lineNumber">9</span><span class="br"></span>si in his, ut dico, nulla suspicio est, respondeat mihi Aemilianus, quo proximo signo ad accusationem magiae sit inductus.</p>
</section>
<section class="div2">
<p>30. “Pisces,” inquit, “quaeris.” Nolo negare. Sed, oro te, qui pisces quaerit, magus est? Equidem non magis arbitror quam si lepores quaererem vel apros vel altilia. <span class="br"></span><span class="lineNumber">2</span><span class="br"></span>An soli pisces habent aliquit occultum aliis, sed magis cognitum? Hoc si scis quid sit, magus es profecto; sin nescis, confitearis necesse est id te accusare quod nescis. T<span class="br"></span><span class="lineNumber">3</span><span class="br"></span>am rudis vos esse omnium litterarum, omnium denique vulgi fabularum, ut ne fingere quidem possitis ista verisimiliter? <span class="br"></span><span class="lineNumber">4</span><span class="br"></span>Quid enim competit ad amoris ardorem accendendum piscis brutus et frigidus aut omnino res pelago quaesita? 
</p></section><notes></notes></section>