<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
 cum adulescentulis postremissimis inter scorta et pocula puer hoc aevi convivium agitat. <span class="br"></span><span class="lineNumber">7</span><span class="br"></span>Ipse domi tuae rector, ipse familiae dominus, ipse magister convivio. In ludo quoque gladiatorio frequens visitur;<a class="footnoteLink" href="#note_LCL534_228_118" id="target_note_LCL534_228_118"><sup>118</sup></a> nomina gladiatorum et pugnas et vulnera plane quidem ut puer honestus ab ipso lanista docetur. <span class="br"></span><span class="lineNumber">8</span><span class="br"></span>Loquitur nunquam nisi Punice et si quid adhuc a matre graecissat; enim Latine loqui neque vult neque potest. <span class="br"></span><span class="lineNumber">9</span><span class="br"></span>Audisti, Maxime, paulo ante (pro nefas!) privignum meum, fratrem Pontiani, diserti iuvenis, vix singulas syllabas fringultientem, cum ab eo quaereres donassetne illis mater quae ego dicebam me adnitente donata.</p>
</section>
<section class="div2">
<p>99. Testor igitur te, Claudi Maxime, vosque, qui in consilio estis, vosque etiam, qui tribunal mecum adsistitis, haec damna et dedecora morum eius patruo huic et candidato illo socero adsignanda <span class="br"></span><span class="lineNumber">2</span><span class="br"></span>meque posthac boni consulturum, quod talis privignus curae meae iugum cervice excusserit, neque postea pro eo matri eius supplicaturum. <span class="br"></span><span class="lineNumber">3</span><span class="br"></span>Nam, quod paenissime oblitus sum, nuperrime cum testamentum Pudentilla post mortem Pontiani filii sui in mala valetudine scriberet, diu sum adversus illam renisus, ne hunc ob tot insignis contumelias, ob tot iniurias exheredaret. <span class="br"></span><span class="lineNumber">4</span><span class="br"></span>Elogium gravissimum iam totum medius fidius perscriptum ut aboleret, impensis precibus oravi. Postremo, ni impetrarem, diversurum me ab ea comminatus sum; mihi hanc veniam tribueret, malum filium beneficio vinceret, me invidia omni liberaret. <span class="br"></span><span class="lineNumber">5</span><span class="br"></span>Nec prius destiti quam ita fecit. Doleo me huncce scrupulum Aemiliano dempsisse,

</p></section><notes><section class="footnotes"><ul><li class="note" id="note_LCL534_228_118"><a class="footnoteCrossrefLink" href="#target_note_LCL534_228_118" title="Click to highlight in text"><sup class="lineRef">118</sup>visitur <span class="italic">u</span>: visitor Ï‰</a></li><script type="text/javascript">document.getElementById('note_LCL534_228_118').style.display = "none";</script></ul></section></notes></section>