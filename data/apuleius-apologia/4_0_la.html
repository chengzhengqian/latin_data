<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
effutierunt. <span class="br"></span><span class="lineNumber">7</span><span class="br"></span>Quae etsi possunt ab his futiliter<a class="footnoteLink" href="#note_LCL534_18_4" id="target_note_LCL534_18_4"><sup>4</sup></a> blaterata ob mercedem et auctoramento impudentiae depensa haberi, iam concesso quodam more rabulis id genus, quo ferinae<a class="footnoteLink" href="#note_LCL534_18_5" id="target_note_LCL534_18_5"><sup>5</sup></a> solent linguae suae virus alieno dolori locare, <span class="br"></span><span class="lineNumber">8</span><span class="br"></span>tamen vel mea causa paucis refellenda sunt, ne is, qui sedulo laboro ut ne quid maculae aut inhonestamenti in me admittam, videar cuipiam, si quid ex frivolis praeteriero, id agnovisse potius quam contempsisse. <span class="br"></span><span class="lineNumber">9</span><span class="br"></span>Est enim pudentis animi et verecundi, ut mea opinio fert, vel falsas vituperationes gravari, cum etiam hi, qui sibi delicti alicuius conscii sunt, tamen, cum male audiunt, impendio commoveantur et obirascantur, <span class="br"></span><span class="lineNumber">10</span><span class="br"></span>quamquam, exinde ut male facere coeperunt, consueverint male audire, quod, si a ceteris silentium est, tamen ipsi sibimet conscii sunt posse se merito increpari. <span class="br"></span><span class="lineNumber">11</span><span class="br"></span>Enimvero bonus et innoxius quisque rudis et imperitas auris ad male audiendum habens, et laudis assuetudine contumeliae insolens, multo tanta ex animo laborat ea sibi immerito dici, quae ipse possit aliis vere obiectare. <span class="br"></span><span class="lineNumber">12</span><span class="br"></span>Quod si forte inepta videbor et oppido frivola velle defendere, illis debet ea res vitio verti, quibus turpe est etiam haec obiectasse, non mihi culpae dari, cui honestum erit etiam haec diluisse.</p>
</section>
<section class="div2">
<p>4. Audisti igitur paulo prius in principio accusationis ita dici: “accusamus apud te philosophum formosum et tam Graece quam Latine” (pro nefas!) “disertissimum.” N<span class="br"></span><span class="lineNumber">2</span><span class="br"></span>isi fallor enim, his ipsis verbis accusationem mei ingressus est 


</p></section><notes><section class="footnotes"><ul><li class="note" id="note_LCL534_18_4"><a class="footnoteCrossrefLink" href="#target_note_LCL534_18_4" title="Click to highlight in text"><sup class="lineRef">4</sup>futiliter <span class="italic">Colvius</span>: utiliter ω</a></li><script type="text/javascript">document.getElementById('note_LCL534_18_4').style.display = "none";</script><li class="note" id="note_LCL534_18_5"><a class="footnoteCrossrefLink" href="#target_note_LCL534_18_5" title="Click to highlight in text"><sup class="lineRef">5</sup>ferine (<span class="italic">i.e.,</span> ferinae) <span class="italic">u</span>: ferme ω</a></li><script type="text/javascript">document.getElementById('note_LCL534_18_5').style.display = "none";</script></ul></section></notes></section>