<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
cuipiam obiectare, qui nuper usque agellum Zarathensem, quem tibi unicum pater tuus reliquerat, solus uno asello ad tempestivum imbrem triduo exarabas. <span class="br"></span><span class="lineNumber">7</span><span class="br"></span>Neque enim diu est cum te crebrae mortes propinquorum immeritis hereditatibus fulserunt, unde tibi potius quam ob istam taeterrimam faciem Charon nomen est.</p>
</section>
<section class="div2">
<p>24. De patria mea vero, quod eam sitam Numidiae et Gaetuliae in ipso confinio meis scriptis ostendistis,<a class="footnoteLink" href="#note_LCL534_66_29" id="target_note_LCL534_66_29"><sup>29</sup></a> quibus memet professus sum cum Lolliano Avito c(larissimo) v(iro) praesente publice dissererem, “Seminumidam” et “Semigaetulum,” <span class="br"></span><span class="lineNumber">2</span><span class="br"></span>non video quid mihi sit in ea re pudendum, haud magis<a class="footnoteLink" href="#note_LCL534_66_30" id="target_note_LCL534_66_30"><sup>30</sup></a> quam Cyro maiori, quod genere mixto fuit Semimedus ac Semipersa. <span class="br"></span><span class="lineNumber">3</span><span class="br"></span>Non enim ubi prognatus, sed ut moratus quisque sit spectandum, nec qua regione, sed qua ratione vitam vivere inierit, considerandum est. <span class="br"></span><span class="lineNumber">4</span><span class="br"></span>Holitori et cauponi merito est concessum holus et vinum ex nobilitate soli commendare, vinum Thasium, holus Phliasium; quippe illa terrae alumna multum ad meliorem saporem iuverit et regio fecunda et caelum pluvium et ventus clemens et sol apricus et solum sucidum. <span class="br"></span><span class="lineNumber">5</span><span class="br"></span>Enimvero animo hominis extrinsecus in hospitium corporis immigranti quid ex istis addi vel minui ad virtutem vel malitiam 




</p></section><notes><section class="footnotes"><ul><li class="note" id="note_LCL534_66_29"><a class="footnoteCrossrefLink" href="#target_note_LCL534_66_29" title="Click to highlight in text"><sup class="lineRef">29</sup>ostendistis <span class="italic">Rohde, </span>Kleine Schriften, <span class="italic">2.67n1</span>:<span class="italic"> </span>ostendi scis ω</a></li><script type="text/javascript">document.getElementById('note_LCL534_66_29').style.display = "none";</script><li class="note" id="note_LCL534_66_30"><a class="footnoteCrossrefLink" href="#target_note_LCL534_66_30" title="Click to highlight in text"><sup class="lineRef">30</sup>magis <span class="italic">van der Vliet</span>: minus ω</a></li><script type="text/javascript">document.getElementById('note_LCL534_66_30').style.display = "none";</script></ul></section></notes></section>