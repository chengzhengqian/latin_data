<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
habitudines corporis participat, tot vultus eiusdem laetantis vel dolentis imitatur. <span class="br"></span><span class="lineNumber">7</span><span class="br"></span>Enimvero quod luto fictum vel aere infusum vel lapide incusum<a class="footnoteLink" href="#note_LCL534_44_20" id="target_note_LCL534_44_20"><sup>20</sup></a> vel cera inustum vel pigmento illitum vel alio quopiam humano artificio adsimulatum est, non multa intercapedine temporis dissimile redditur et ritu cadaveris unum vultum et immobilem possidet, <span class="br"></span><span class="lineNumber">8</span><span class="br"></span>tantum praestat imaginis artibus ad similitudinem referendam levitas illa speculi fabra et splendor opifex.</p>
</section>
<section class="div2">
<p>15. Aut igitur unius Agesilai Lacedaemonii sententia nobis sequenda est, qui se neque pingi neque fingi unquam diffidens formae suae passus est, <span class="br"></span><span class="lineNumber">2</span><span class="br"></span>aut si mos omnium ceterorum hominum retinendus videtur in statuis et imaginibus non repudiandis, cur existimes imaginem suam cuique visendam potius in lapide quam in argento, magis in tabula quam in speculo? <span class="br"></span><span class="lineNumber">3</span><span class="br"></span>An turpe arbitraris formam suam spectaculo assiduo explorare? <span class="br"></span><span class="lineNumber">4</span><span class="br"></span>An non Socrates philosophus ultro etiam suasisse fertur discipulis suis, crebro ut semet in speculo contemplarentur, <span class="br"></span><span class="lineNumber">5</span><span class="br"></span>ut qui eorum foret pulchritudine sibi complacitus, impendio procuraret ne dignitatem corporis malis moribus dedecoraret, <span class="br"></span><span class="lineNumber">6</span><span class="br"></span>qui vero minus se commendabilem forma putaret, sedulo operam daret ut virtutis laude turpitudinem tegeret? <span class="br"></span><span class="lineNumber">7</span><span class="br"></span>Adeo vir omnium sapientissimus speculo etiam ad disciplinam morum utebatur. <span class="br"></span><span class="lineNumber">8</span><span class="br"></span>Demosthenen vero, primarium dicendi artificem, quis est qui non sciat semper ante speculum quasi 



</p></section><notes><section class="footnotes"><ul><li class="note" id="note_LCL534_44_20"><a class="footnoteCrossrefLink" href="#target_note_LCL534_44_20" title="Click to highlight in text"><sup class="lineRef">20</sup>incusum <span class="italic">ed. Iuntina</span>: incussum Ï‰</a></li><script type="text/javascript">document.getElementById('note_LCL534_44_20').style.display = "none";</script></ul></section></notes></section>