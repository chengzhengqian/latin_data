<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
 tuis, Maxime, quamquam est ille cauponibus quam nomenclatoribus notior, tamen, inquam, interroga, an hic Iunium Crassum Oeensem viderint; non negabunt. E<span class="br"></span><span class="lineNumber">3</span><span class="br"></span>xhibeat nobis Aemilianus iuvenem honestissimum, cuius testimonio nititur. Quid sit diei vides: dico Crassum iam dudum ebrium stertere, aut secundo lavacro ad repotia cenae obeunda vinulentum sudorem in balneo desudare. <span class="br"></span><span class="lineNumber">4</span><span class="br"></span>Is tecum, Maxime, praesens per libellum loquitur, non quin adeo sit alienatus omni pudore, ut etiam, sub oculis tuis si foret, sine rubore ullo mentiretur, sed fortasse nec tantulum potuit ebrius<a class="footnoteLink" href="#note_LCL534_146_62" id="target_note_LCL534_146_62"><sup>62</sup></a> sibi temperare, ut hanc horam sobrie expectaret. <span class="br"></span><span class="lineNumber">5</span><span class="br"></span>Aut potius Aemilianus de consilio fecit, ne eum sub tam severis oculis tuis constitueret, <span class="br"></span><span class="lineNumber">6</span><span class="br"></span>ne tu beluam illam vulsis maxillis foedo aspectu de facie improbares, cum animadvertisses caput iuvenis barba et capillo populatum, madentis oculos, cilia turgentia, rictum &lt;restrictum&gt;,<a class="footnoteLink" href="#note_LCL534_146_63" id="target_note_LCL534_146_63"><sup>63</sup></a> salivosa labia, vocem absonam, manuum tremorem, ructus popinam.<a class="footnoteLink" href="#note_LCL534_146_64" id="target_note_LCL534_146_64"><sup>64</sup></a> <span class="br"></span><span class="lineNumber">7</span><span class="br"></span>Patrimonium omne iam pridem abligurrivit, nec quicquam ei de bonis paternis superest, nisi una domus ad calumniam venditandam, quam tamen numquam carius quam in hoc testimonio locavit; <span class="br"></span><span class="lineNumber">8</span><span class="br"></span>nam temulentum istud mendacium tribus milibus nummis Aemiliano huic vendidit, idque Oeae nemini ignoratur.</p>
</section>
<section class="div2">
<p>60. Omnes hoc, antequam fieret, cognovimus, et potui 



</p></section><notes><section class="footnotes"><ul><li class="note" id="note_LCL534_146_62"><a class="footnoteCrossrefLink" href="#target_note_LCL534_146_62" title="Click to highlight in text"><sup class="lineRef">62</sup>ebrius <span class="italic">u</span>: ebria ω</a></li><script type="text/javascript">document.getElementById('note_LCL534_146_62').style.display = "none";</script><li class="note" id="note_LCL534_146_63"><a class="footnoteCrossrefLink" href="#target_note_LCL534_146_63" title="Click to highlight in text"><sup class="lineRef">63</sup>restrictum <span class="italic">add. Acidalius</span></a></li><script type="text/javascript">document.getElementById('note_LCL534_146_63').style.display = "none";</script><li class="note" id="note_LCL534_146_64"><a class="footnoteCrossrefLink" href="#target_note_LCL534_146_64" title="Click to highlight in text"><sup class="lineRef">64</sup>ructus popinam <span class="italic">Pricaeus</span>: ructuspinam ω</a></li><script type="text/javascript">document.getElementById('note_LCL534_146_64').style.display = "none";</script></ul></section></notes></section>