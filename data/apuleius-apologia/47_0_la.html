<section class="div1 language" lang="la"><header><hgroup><h1>APULEIUS</h1></hgroup></header><section class="div2">
<p><span class="br"></span><span class="lineNumber">5</span><span class="br"></span>“At enim,” inquit, “piscem cui rei nisi malae proscidisti, quem tibi Themison servus attulit?” Quasi vero non paulo prius dixerim me de particulis omnium animalium, de situ earum deque numero deque causa conscribere ac libros ἀνατομῶν Aristoteli et explorare studio et augere. <span class="br"></span><span class="lineNumber">6</span><span class="br"></span>Atque adeo summe miror quod unum a me pisciculum inspectum sciatis, cum iam plurimos, ubicumque locorum oblati sunt, aeque inspexerim, <span class="br"></span><span class="lineNumber">7</span><span class="br"></span>praesertim quod nihil ego clanculo sed omnia in propatulo ago, ut quivis vel extrarius arbiter adsistat, more hoc et instituto magistrorum meorum, qui aiunt hominem liberum et magnificum debere, si quo eat, in primori fronte animum gestare. <span class="br"></span><span class="lineNumber">8</span><span class="br"></span>Hunc adeo pisciculum, quem vos leporem marinum nominatis, plurimis qui aderant ostendi. <span class="br"></span><span class="lineNumber">9</span><span class="br"></span>Necdum etiam decerno quid vocem,<a class="footnoteLink" href="#note_LCL534_104_44" id="target_note_LCL534_104_44"><sup>44</sup></a> nisi quaeram sane accuratius, quod nec apud veteres philosophos proprietatem eius piscis reperio, quamquam sit omnium rarissima et hercule memoranda; <span class="br"></span><span class="lineNumber">10</span><span class="br"></span>quippe solus ille, quantum sciam, cum sit cetera exossis, duodecim numero ossa ad similitudinem talorum suillorum in uentre eius conexa et catenata sunt. <span class="br"></span><span class="lineNumber">11</span><span class="br"></span>Quod Aristoteles numquam profecto omisisset scripto prodere, qui aselli piscis solius omnium in medio alvo corculum situm pro maximo memoravit.</p>
</section>
<section class="div2">
<p>41. “Piscem,” inquit, “proscidisti.” Hoc quis ferat—philosopho crimen esse, quod lanio vel coquo non fuisset? <span class="br"></span><span class="lineNumber">2</span><span class="br"></span>“Piscem proscidisti.” Quod crudum, id accusas? Si cocto 


</p></section><notes><section class="footnotes"><ul><li class="note" id="note_LCL534_104_44"><a class="footnoteCrossrefLink" href="#target_note_LCL534_104_44" title="Click to highlight in text"><sup class="lineRef">44</sup>vocem <span class="italic">Colvius</span>: vocent ω</a></li><script type="text/javascript">document.getElementById('note_LCL534_104_44').style.display = "none";</script></ul></section></notes></section>