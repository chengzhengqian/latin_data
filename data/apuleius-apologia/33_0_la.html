<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
 gratia philosopho facere non liceat, quod luxurioso gulae causa liceret. <span class="br"></span><span class="lineNumber">7</span><span class="br"></span>“Cur mulier libera tibi nupsit post annos XIII viduitatis?” Quasi non magis mirandum sit quod tot annis non nupserit. <span class="br"></span><span class="lineNumber">8</span><span class="br"></span>“Cur prius, quam tibi nuberet, scripsit nescio quid in epistula quod sibi videbatur?” Quasi quisquam debeat causas alienae sententiae reddere. <span class="br"></span><span class="lineNumber">9</span><span class="br"></span>At enim maior natu non est iuvenem aspernata. Igitur hoc ipsum argumentum est nihil opus magia fuisse, ut nubere vellet mulier viro, vidua caelibi, maior iuniori. <span class="br"></span><span class="lineNumber">10</span><span class="br"></span>Iam et illa similia: “Habet quiddam Apuleius domi quod sancte colit.” Quasi non id potius crimen sit, quod colas non habere. <span class="br"></span><span class="lineNumber">11</span><span class="br"></span>“Cecidit praesente Apuleio puer.” Quid enim si iuvenis, quid si etiam senex assistente me corruisset vel morbo corporis impeditus vel lubrico soli prolapsus? <span class="br"></span><span class="lineNumber">12</span><span class="br"></span>Hiscine argumentis magian probatis, casu puerili et matrimonio mulieris et obsonio piscium?</p>
</section>
<section class="div2">
<p>28. Possem equidem bono periculo vel his dictis contentus perorare; quoniam mihi pro accusationis longitudine largiter aquae superest, cedo, si videtur, singula consideremus. <span class="br"></span><span class="lineNumber">2</span><span class="br"></span>Atque ego omnia obiecta, seu vera seu falsa sunt, non negabo, sed perinde atque si facta sint fatebor, <span class="br"></span><span class="lineNumber">3</span><span class="br"></span>ut omnis ista multitudo, quae plurima undique ad audiendum convenit, aperte intellegat nihil in philosophos non modo vere dici, sed ne falso quidem posse confingi, quod non ex innocentiae fiducia, quamvis liceat negare, tamen potius habeant defendere.</p>
<p><span class="br"></span><span class="lineNumber">4</span><span class="br"></span>Primum igitur argumenta eorum convincam ac refutabo

</p></section><notes></notes></section>