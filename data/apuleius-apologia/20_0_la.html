<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
etiam libenter te nuper usque albus an ater esses ignoravi, et adhuc hercle non satis novi. <span class="br"></span><span class="lineNumber">10</span><span class="br"></span>Id adeo factum, quod et tu rusticando obscurus es et ego discendo occupatus; <span class="br"></span><span class="lineNumber">11</span><span class="br"></span>ita et tibi umbra ignobilitatis a probatore obstitit, et ego numquam studui male facta cuiusquam cognoscere, sed semper potius duxi mea peccata tegere quam aliena indagare. <span class="br"></span><span class="lineNumber">12</span><span class="br"></span>Igitur hoc mihi adversum te usu venit, quod qui forte constitit in loco lumine conlustrato atque eum alter e tenebris prospectat; <span class="br"></span><span class="lineNumber">13</span><span class="br"></span>nam ad eundem modum tu quidem, quid ego in propatulo et celebri agam, facile e tenebris tuis arbitraris, cum ipse humilitate abdita et lucifuga non sis mihi mutuo conspicuus.</p>
</section>
<section class="div2">
<p>17. Ego adeo servosne tu habeas ad agrum colendum an ipse mutuarias operas cum vicinis tuis cambies, neque scio neque labor: <span class="br"></span><span class="lineNumber">2</span><span class="br"></span>at tu me scis eadem die tris Oeae manu misisse, idque mihi patronus tuus inter cetera a te sibi edita obiecit, quamquam modico prius dixerat me uno servo comite Oeam venisse. <span class="br"></span><span class="lineNumber">3</span><span class="br"></span>Quod quidem velim mihi respondeas, qui potuerim ex uno tris manu mittere, nisi si et hoc magicum est. <span class="br"></span><span class="lineNumber">4</span><span class="br"></span>Tantamne esse mentiendi caecitatem dicam an consuetudinem? “Venit Apuleius Oeam cum uno servo”; dein pauculis verbis intergarritis, “Apuleius Oeae una die tris manu misit.” <span class="br"></span><span class="lineNumber">5</span><span class="br"></span>Ne illud quidem credibile fuisset, cum tribus venisse, omnes liberasse. Quod tamen si ita fecissem, cur potius tris servos inopiae signum putares quam tris libertos opulentiae? <span class="br"></span><span class="lineNumber">6</span><span class="br"></span>Nescis profecto, nescis, 

</p></section><notes></notes></section>