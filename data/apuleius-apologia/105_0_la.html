<section class="div1 language" lang="la"><header><hgroup><h1>APULEIUS</h1></hgroup></header><section class="div2">
</section>
<section class="div2">
<p>95. Non sum nescius debuisse me post istas Aviti litteras perorare. Quem enim laudatorem locupletiorem, quem testem vitae meae sanctiorem producam, quem denique advocatum facundiorem? <span class="br"></span><span class="lineNumber">2</span><span class="br"></span>Multos in vita mea Romani nominis disertos viros sedulo cognovi, sed sum aeque neminem admiratus. <span class="br"></span><span class="lineNumber">3</span><span class="br"></span>Nemo est hodie, quantum mea opinio fert, alicuius in eloquentia laudis et spei, <span class="br"></span><span class="lineNumber">4</span><span class="br"></span>quin Avitus esse longe malit, si cum eo se remota invidia velit conferre. Quippe omnes fandi virtutes paene diversae in illo viro congruunt. <span class="br"></span><span class="lineNumber">5</span><span class="br"></span>Quamcumque orationem struxerit Avitus, ita illa erit undique sui perfecte absoluta, ut in illa neque Cato gravitatem requirat neque Laelius lenitatem nec Gracchus impetum nec Caesar calorem nec Hortensius distributionem nec Calvus argutias nec parsimoniam Sallustius nec opulentiam Cicero. <span class="br"></span><span class="lineNumber">6</span><span class="br"></span>Prorsus, inquam, ne omnis persequar, si Avitum audias, neque additum quicquam velis neque detractum neque autem aliquid commutatum.</p>
<p><span class="br"></span><span class="lineNumber">7</span><span class="br"></span>Video, Maxime, quam benigne audias, quae in amico tuo Avito recognosces. Tua me comitas, ut vel pauca dicerem de eo, invitavit. <span class="br"></span><span class="lineNumber">8</span><span class="br"></span>At non usque adeo tuae benevolentiae indulgebo, ut mihi permittam iam propemodum fesso in causa prorsus ad finem inclinata de egregiis virtutibus eius nunc demum incipere, quin potius eas integris viribus et tempori libero servem.</p>
</section>
<section class="div2">
<p class="noindent">96. Nunc enim mihi, quod aegre 

</p></section><notes></notes></section>