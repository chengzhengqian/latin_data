<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
comitiali ita confectus, ut ter an quater die saepe numero sine ullis cantaminibus corruat omniaque membra conflictationibus debilitet, facie ulcerosus, fronte et occipitio conquassatus, oculis hebes, naribus hiulcus, pedibus caducus. <span class="br"></span><span class="lineNumber">10</span><span class="br"></span>Maximus omnium magus est, quo praesente Thallus diu steterit: ita plerumque morbo ceu somno vergens inclinatur.</p>
</section>
<section class="div2">
<p>44. Eum tamen vos carminibus meis subversum dixistis, quod forte me coram semel decidit. <span class="br"></span><span class="lineNumber">2</span><span class="br"></span>Conservi eius plerique adsunt, quos exhiberi denuntiastis. Possunt dicere omnes quid in Thallo despuant, cur nemo audeat cum eo ex eodem catino cenare, eodem poculo bibere. <span class="br"></span><span class="lineNumber">3</span><span class="br"></span>Et quid ego de servis? Vos ipsi videtis. Negate Thallum multo prius quam ego Oeam venirem corruere eo morbo solitum, medicis saepe numero ostensum, <span class="br"></span><span class="lineNumber">4</span><span class="br"></span>negent hoc conservi eius, qui sunt in ministerio vestro; omnium rerum convictum me fatebor, &lt;nisi&gt;<a class="footnoteLink" href="#note_LCL534_112_46" id="target_note_LCL534_112_46"><sup>46</sup></a> rus adeo iam<a class="footnoteLink" href="#note_LCL534_112_47" id="target_note_LCL534_112_47"><sup>47</sup></a> diu ablegatus est in longinquos agros, ne familiam contaminaret, quod ita factum nec ab illis negari potest; <span class="br"></span><span class="lineNumber">5</span><span class="br"></span>eo nec potuit hodie a nobis exhiberi. Nam ut omnis ista accusatio temeraria et repentina fuit, nudius tertius nobis Aemilianus denuntiavit, ut servos numero quindecim apud te exhiberemus. <span class="br"></span><span class="lineNumber">6</span><span class="br"></span>Adsunt XIIII, qui in oppido erant. Thallus solus, ut dixi, quod ferme ad centesimum lapidem longe ex oculis<a class="footnoteLink" href="#note_LCL534_112_48" id="target_note_LCL534_112_48"><sup>48</sup></a> est, is Thallus solus abest, sed misimus qui eum curriculo advehat. <span class="br"></span><span class="lineNumber">7</span><span class="br"></span>Interroga, Maxime, XIIII servos quos exhibemus, Thallus puer ubi sit et quam salve agat, interroga servos accusatorum meorum. Non negabunt turpissimum puerum, corpore putri et morbido, caducum, barbarum, rusticanum.



</p></section><notes><section class="footnotes"><ul><li class="note" id="note_LCL534_112_46"><a class="footnoteCrossrefLink" href="#target_note_LCL534_112_46" title="Click to highlight in text"><sup class="lineRef">46</sup>nisi <span class="italic">add. u</span></a></li><script type="text/javascript">document.getElementById('note_LCL534_112_46').style.display = "none";</script><li class="note" id="note_LCL534_112_47"><a class="footnoteCrossrefLink" href="#target_note_LCL534_112_47" title="Click to highlight in text"><sup class="lineRef">47</sup>rus adeo iam <span class="italic">ignotus in</span> φ: rusa de omnium ω</a></li><script type="text/javascript">document.getElementById('note_LCL534_112_47').style.display = "none";</script><li class="note" id="note_LCL534_112_48"><a class="footnoteCrossrefLink" href="#target_note_LCL534_112_48" title="Click to highlight in text"><sup class="lineRef">48</sup>ex oculis <span class="italic">u</span>: exoleis ω</a></li><script type="text/javascript">document.getElementById('note_LCL534_112_48').style.display = "none";</script></ul></section></notes></section>