<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
 pacto et qui myoparonem quaesierit pirata erit, et qui vectem perfossor, et qui gladium sicarius. <span class="br"></span><span class="lineNumber">3</span><span class="br"></span>Nihil in rebus omnibus tam innoxium dices, quin id possit aliquid aliqua obesse, nec tam laetum, quin possit ad tristitudinem intellegi. <span class="br"></span><span class="lineNumber">4</span><span class="br"></span>Nec tamen omnia idcirco ad nequiorem suspicionem trahuntur, ut si tus et casiam et myrram ceterosque id genus odores funeri tantum emptos arbitreris, cum et medicamento parentur et sacrificio. <span class="br"></span><span class="lineNumber">5</span><span class="br"></span>Ceterum eodem piscium argumento etiam Menelai socios putabis magos fuisse, quos ait poeta praecipuus flexis hamulis apud Pharum insulam famem propulsasse. <span class="br"></span><span class="lineNumber">6</span><span class="br"></span>Etiam mergos et delphinos et Scyllam tu eodem referes; etiam gulones omnes, qui impendio a piscatoribus merguntur; etiam ipsos piscatores, qui omnium generum piscis arte adquirunt. <span class="br"></span><span class="lineNumber">7</span><span class="br"></span>“Cur ergo tu quaeris?” Nolo equidem nec necessarium habeo tibi dicere, sed per te, si potes, ad hoc quaesisse me argue. <span class="br"></span><span class="lineNumber">8</span><span class="br"></span>Ut si elleborum vel cicutam vel sucum papaveris emissem, item alia eiusdem modi quorum moderatus usus salutaris, sed commixtio vel quantitas noxia est, quis aequo animo pateretur, si me per haec veneficii arcesseres, quod ex illis potest homo occidi?</p>
</section>
<section class="div2">
<p>33. Videamus tamen, quae fuerint piscium genera tam necessaria ad habendum tamque rara ad repperiendum, ut merito statuto praemio quaererentur. <span class="br"></span><span class="lineNumber">2</span><span class="br"></span>Tria omnino nominaverunt, unum falsi, duo mentiti; <span class="br"></span><span class="lineNumber">3</span><span class="br"></span>falsi, quod leporem marinum fuisse dixerunt qui alius omnino piscis fuit, 


</p></section><notes></notes></section>