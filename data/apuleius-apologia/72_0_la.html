<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
 quem mihi Saturninus iste Oeae fabricatus est. <span class="br"></span><span class="lineNumber">5</span><span class="br"></span>Cedo tu eum, videant, teneant, considerent. Em vobis, quem scelestus ille sceletum nominabat. Auditisne reclamationem omnium qui adsunt? Auditisne mendacii vestri damnationem? Non vos tot calumniarum tandem dispudet? <span class="br"></span><span class="lineNumber">6</span><span class="br"></span>Hiccine est sceletus, haeccine est larva, hoccine est quod appellitabatis daemonium? Magicumne istud an sollemne et commune simulacrum est? Accipe quaeso, Maxime, et contemplare; bene tam puris et tam piis manibus tuis traditur res consecrata. <span class="br"></span><span class="lineNumber">7</span><span class="br"></span>Em vide, quam facies eius decora et suci palaestrici plena sit, quam hilaris dei vultus, ut decenter utrimque lanugo malis deserpat, ut in capite crispatus capillus sub imo pillei umbraculo appareat, <span class="br"></span><span class="lineNumber">8</span><span class="br"></span>quam lepide super tempora pares pinnulae emineant, quam autem festive circa humeros vestis substricta sit. <span class="br"></span><span class="lineNumber">9</span><span class="br"></span>Hunc qui sceletum audet dicere, profecto ille simulacra deorum nulla videt aut omnia neglegit. Hunc denique qui larvam putat, ipse est larvatus.</p>
</section>
<section class="div2">
<p>64. At tibi, Aemiliane, pro isto mendacio duit deus iste superum et inferum commeator utrorumque deorum malam gratiam, semperque obvias species mortuorum, quidquid umbrarum est usquam, quidquid lemurum, quidquid manium, quidquid larvarum, oculis tuis oggerat, o<span class="br"></span><span class="lineNumber">2</span><span class="br"></span>mnia noctium occursacula, omnia bustorum formidamina, omnia sepulchrorum terriculamenta, a quibus tamen aevo et merito haud longe abes. <span class="br"></span><span class="lineNumber">3</span><span class="br"></span>Ceterum Platonica familia nihil novimus nisi festum et laetum et sollemne et superum et caeleste. Quin altitudinis studio secta ista etiam caelo ipso sublimiora quaepiam vestigavit et in extimo mundi tergo 


</p></section><notes></notes></section>