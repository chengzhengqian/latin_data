<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
unquamne ipse soleat pedes lavare; vel, si id non negat, contendat maiorem curam munditiarum pedibus quam dentibus impertiendam. <span class="br"></span><span class="lineNumber">2</span><span class="br"></span>Plane quidem, si quis ita ut tu, Aemiliane, nunquam ferme os suum nisi maledictis et calumniis aperiat, censeo ne ulla cura os percolat neque ille exotico pulvere dentis emaculet, quos iustius carbone de rogo obteruerit, neque saltem communi aqua perluat; <span class="br"></span><span class="lineNumber">3</span><span class="br"></span>quin ei nocens lingua mendaciorum et amaritudinum praeministra semper in foetutinis et olenticetis suis iaceat. <span class="br"></span><span class="lineNumber">4</span><span class="br"></span>Nam quae, malum, ratio est linguam mundam et laetam, vocem contra spurcam et taetram possidere, viperae ritu niveo denticulo atrum venenum inspirare? <span class="br"></span><span class="lineNumber">5</span><span class="br"></span>Ceterum qui sese sciat orationem prompturum neque inutilem neque iniucundam, eius merito os, ut bono potui poculum, praelavitur. <span class="br"></span><span class="lineNumber">6</span><span class="br"></span>Et quid ego de homine nato diutius? Belua immanis, crocodillus ille qui in Nilo gignitur, ea quoque, ut comperior, purgandos sibi dentis innoxio hiatu praebet. <span class="br"></span><span class="lineNumber">7</span><span class="br"></span>Nam quod est ore amplo, sed elingui et plerumque in aqua recluso, multae hirudines dentibus implectuntur; eas illi, cum egressus in praeripia fluminis hiavit, una ex [avibus]<a class="footnoteLink" href="#note_LCL534_28_10" id="target_note_LCL534_28_10"><sup>10</sup></a> fluvialibus amica avis iniecto rostro sine noxae periculo exsculpit.</p>
</section>
<section class="div2">
<p>9. Mitto haec: venio ad ceteros versus ut illi vocant amatorios, quos tamen tam dure et rustice legere ut odium moverent. <span class="br"></span><span class="lineNumber">2</span><span class="br"></span>Sed quid ad magica maleficia, quod ego pueros Scriboni Laeti, amici mei, carmine laudavi? <span class="br"></span><span class="lineNumber">3</span><span class="br"></span>An ideo magus, quia poeta? Quis unquam fando audivit tam &lt;veri&gt;<a class="footnoteLink" href="#note_LCL534_28_11" id="target_note_LCL534_28_11"><sup>11</sup></a>
</p></section><notes><section class="footnotes"><ul><li class="note" id="note_LCL534_28_10"><a class="footnoteCrossrefLink" href="#target_note_LCL534_28_10" title="Click to highlight in text"><sup class="lineRef">10</sup>avibus <span class="italic">del. Brantius</span></a></li><script type="text/javascript">document.getElementById('note_LCL534_28_10').style.display = "none";</script><li class="note" id="note_LCL534_28_11"><a class="footnoteCrossrefLink" href="#target_note_LCL534_28_11" title="Click to highlight in text"><sup class="lineRef">11</sup>veri <span class="italic">add. Kr√ºger</span></a></li><script type="text/javascript">document.getElementById('note_LCL534_28_11').style.display = "none";</script></ul></section></notes></section>