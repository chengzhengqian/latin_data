<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
quid in istis litteris ex otio novaretis. <span class="br"></span><span class="lineNumber">6</span><span class="br"></span>Tuum hoc, Maxime, tuaeque providentiae beneficium est, quod a principio intellectas calumnias, ne corroborarentur tempore, praecipitasti et nulla impertita mora subnerviasti. <span class="br"></span><span class="lineNumber">7</span><span class="br"></span>Finge nunc aliquid matrem filio secretis litteris de amore, uti adsolet, confessam. Hocine verum fuit, Rufine, hoc non dico pium, sed saltem humanum, provulgari eas litteras et potissimum fili praeconio publicari? <span class="br"></span><span class="lineNumber">8</span><span class="br"></span>Sed sumne ego inscius, qui postulo ut alienum pudorem conserves qui tuum perdideris?</p>
</section>
<section class="div2">
<p>85. Cur autem praeterita conqueror, cum non sint minus acerba praesentia? Hocusque a vobis miserum istum puerum depravatum, ut matris suae epistulas, quas putat amatorias, <span class="br"></span><span class="lineNumber">2</span><span class="br"></span>pro tribunali proconsulari recitet apud virum sanctissimum Cl. Maximum, ante has imperatoris Pii statuas filius matri suae pudenda exprobret stupra et amores obiectet. <span class="br"></span><span class="lineNumber">3</span><span class="br"></span>Quis tam est mitis quin exacerbescat? Tune, ultime, parentis tuae animum in istis scrutaris, oculos observas, suspiritus numeras, adfectiones exploras, tabulas intercipis, amorem revincis? <span class="br"></span><span class="lineNumber">4</span><span class="br"></span>Tune quid in cubiculo agat perquiris, &lt;tibi&gt;ne<a class="footnoteLink" href="#note_LCL534_196_92" id="target_note_LCL534_196_92"><sup>92</sup></a> mater tua non dico amatrix, sed ne omnino femina est? &lt;Nihil&gt;ne<a class="footnoteLink" href="#note_LCL534_196_93" id="target_note_LCL534_196_93"><sup>93</sup></a> tu in ea cogitas nisi unam parentis religionem? <span class="br"></span><span class="lineNumber">5</span><span class="br"></span>O infelix uterum tuum, Pudentilla, o sterilitas liberis potior, o infausti decem menses, 



</p></section><notes><section class="footnotes"><ul><li class="note" id="note_LCL534_196_92"><a class="footnoteCrossrefLink" href="#target_note_LCL534_196_92" title="Click to highlight in text"><sup class="lineRef">92</sup>tibi <span class="italic">add.</span> <span class="italic">Haupt</span></a></li><script type="text/javascript">document.getElementById('note_LCL534_196_92').style.display = "none";</script><li class="note" id="note_LCL534_196_93"><a class="footnoteCrossrefLink" href="#target_note_LCL534_196_93" title="Click to highlight in text"><sup class="lineRef">93</sup>nihil <span class="italic">add.</span> Helm: <span class="italic">locus conclamatus</span></a></li><script type="text/javascript">document.getElementById('note_LCL534_196_93').style.display = "none";</script></ul></section></notes></section>