<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
denuntiatione impedire, nisi scirem mendacium tam stultum potius Aemiliano, qui frustra redimebat, quam mihi, qui merito contemnebam, obfuturum. Volui et Aemilianum damno adfici et Crassum testimonii sui dedecore prostitui. <span class="br"></span><span class="lineNumber">2</span><span class="br"></span>Ceterum nudiustertius haudquaquam occulta res acta est in Rufini cuiusdam domo, de quo mox dicam, intercessoribus et depectoribus<a class="footnoteLink" href="#note_LCL534_148_65" id="target_note_LCL534_148_65"><sup>65</sup></a> ipso Rufino et Calpurniano. Quod eo libentius Rufinus perfecit, quod erat certus ad uxorem suam, cuius stupra sciens dissimulat, non minimam partem praemii eius Crassum relaturum. <span class="br"></span><span class="lineNumber">3</span><span class="br"></span>Vidi te quoque, Maxime, coitionem adversum me et coniurationem eorum pro tua sapientia suspicatum, simul libellus ille prolatus est, totam rem vultu aspernantem. <span class="br"></span><span class="lineNumber">4</span><span class="br"></span>Denique quamquam sunt &lt;in&gt;solita<a class="footnoteLink" href="#note_LCL534_148_66" id="target_note_LCL534_148_66"><sup>66</sup></a> audacia et importuna impudentia praediti, tamen testimonium<a class="footnoteLink" href="#note_LCL534_148_67" id="target_note_LCL534_148_67"><sup>67</sup></a> Crassi, cuius oboluisse faecem videbant, nec ipsi ausi sunt perlegere nec quicquam eo niti. <span class="br"></span><span class="lineNumber">5</span><span class="br"></span>Verum ego ista propterea commemoravi, non quod pinnarum formidines et fuliginis maculam te praesertim iudice timerem, sed ut ne impunitum Crasso foret, quod Aemiliano, homini rustico, fumum vendidit.</p>
</section>
<section class="div2">
<p>61. Inde<a class="footnoteLink" href="#note_LCL534_148_68" id="target_note_LCL534_148_68"><sup>68</sup></a> etiam crimen ab illis, cum Pudentillae litteras legerent, de cuiusdam sigilli fabricatione prolatum est, <span class="br"></span><span class="lineNumber">2</span><span class="br"></span>quod me aiunt ad magica maleficia occulta fabrica ligno exquisitissimo comparasse et, cum sit sceleti forma turpe 





</p></section><notes><section class="footnotes"><ul><li class="note" id="note_LCL534_148_65"><a class="footnoteCrossrefLink" href="#target_note_LCL534_148_65" title="Click to highlight in text"><sup class="lineRef">65</sup>depectoribus <span class="italic">Kronenberg</span>: deprecatoribus ω</a></li><script type="text/javascript">document.getElementById('note_LCL534_148_65').style.display = "none";</script><li class="note" id="note_LCL534_148_66"><a class="footnoteCrossrefLink" href="#target_note_LCL534_148_66" title="Click to highlight in text"><sup class="lineRef">66</sup>&lt;in&gt;solita <span class="italic">Jahn</span>: solita ω</a></li><script type="text/javascript">document.getElementById('note_LCL534_148_66').style.display = "none";</script><li class="note" id="note_LCL534_148_67"><a class="footnoteCrossrefLink" href="#target_note_LCL534_148_67" title="Click to highlight in text"><sup class="lineRef">67</sup>testimonium <span class="italic">Colvius</span>: testimonia ω</a></li><script type="text/javascript">document.getElementById('note_LCL534_148_67').style.display = "none";</script><li class="note" id="note_LCL534_148_68"><a class="footnoteCrossrefLink" href="#target_note_LCL534_148_68" title="Click to highlight in text"><sup class="lineRef">68</sup>inde <span class="italic">Acidalius</span>: unde ω</a></li><script type="text/javascript">document.getElementById('note_LCL534_148_68').style.display = "none";</script></ul></section></notes></section>