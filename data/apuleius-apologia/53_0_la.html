<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
 rotationis eius animum saucium debilitat. Ac multo plus ad caducos consternendos figulus valet quam magus.</p>
<p><span class="br"></span><span class="lineNumber">6</span><span class="br"></span>Tu frustra postulasti, ut servos exhiberem; ego non de nihilo postulo ut nomines, quinam testes huic piaculari sacro adfuerint, cum ego ruentem Thallum impellerem. <span class="br"></span><span class="lineNumber">7</span><span class="br"></span>Unum omnino nominas puerulum illum Sicinium Pudentem, cuius me nomine accusas; is enim adfuisse se dicit. Cuius pueritia etsi nihil ad religionem refragaretur, tamen accusatio fidem deroget. <span class="br"></span><span class="lineNumber">8</span><span class="br"></span>Facilius fuit, Aemiliane, ac multo gravius, tete ut ipsum diceres interfuisse et ex eo sacro coepisse dementire potius quam totum negotium quasi ludicrum pueris donares. Puer cecidit, puer vidit; num etiam puer aliqui incantavit?</p>
</section>
<section class="div2">
<p>46. Hic satis veteratorie Tannonius Pudens, cum hoc quoque mendacium frigere ac prope iam omnium vultu et murmure explosum videret, ut vel suspiciones quorundam spe moraretur, ait pueros alios producturum qui sint aeque a me incantati, atque ita ad aliam speciem argumenti transgressus est. <span class="br"></span><span class="lineNumber">2</span><span class="br"></span>Quod quamquam dissimulare potui, tamen ut omnia, ita hoc quoque ultro provoco; cupio enim produci eos pueros, quos spe libertatis audio confirmatos ad mentiendum. Sed nihil amplius dico: ut producantur. <span class="br"></span><span class="lineNumber">3</span><span class="br"></span>Postulo igitur et flagito, Tannoni Pudens, ut expleas quod es pollicitus. Cedo pueros istos, quibus confiditis: produc, nomina qui sint: mea aqua licet ad hoc utare. Dic, inquam, Tannoni. <span class="br"></span><span class="lineNumber">4</span><span class="br"></span>Quid taces, quid cunctaris, quid respectas? Quod 

</p></section><notes></notes></section>