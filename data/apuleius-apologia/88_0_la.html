<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
probaret? Et quanto tandem gravius habendum est quod in iudicio subscribitur quam quod in epistula scribitur. <span class="br"></span><span class="lineNumber">3</span><span class="br"></span>Quin tu me meismet factis, non alienis verbis revincis? Ceterum eadem via multi rei cuiusvis maleficii postulabuntur, si ratum futurum est quod quisque in epistula sua vel amore vel odio cuiuspiam scripserit. <span class="br"></span><span class="lineNumber">4</span><span class="br"></span>“Magum te scripsit Pudentilla: igitur magus es.” Quid si consulem me scripsisset: consul essem? Quid enim si pictorem, si medicum, quid denique, si innocentem? Num aliquid horum putares idcirco, quod illa dixisset? Nihil scilicet. A<span class="br"></span><span class="lineNumber">5</span><span class="br"></span>tqui periniurium est ei fidem in peioribus habere, cui in melioribus non haberes, posse litteras eius ad perniciem, non posse ad salutem. <span class="br"></span><span class="lineNumber">6</span><span class="br"></span>“Sed inquies<a class="footnoteLink" href="#note_LCL534_186_85" id="target_note_LCL534_186_85"><sup>85</sup></a> animi fuit, efflictim te amabat.” Concedo interim. Num tamen omnes qui amantur magi sunt, si hoc forte qui amat scripserit? Credo nunc quod Pudentilla me in eo tempore non amabat, siquidem id foras scripsit, quod palam erat mihi obfuturum.</p>
</section>
<section class="div2">
<p>80. Postremo quid vis: sanam an insanam fuisse, dum scriberet? Sanam dices? Nihil ergo erat magicis artibus passa. Insanam respondebis? Nesciit ergo quid scripserit, eoque ei fides non habenda est; immo etiam, si fuisset insana, insanam se esse nescisset. <span class="br"></span><span class="lineNumber">2</span><span class="br"></span>Nam ut absurde facit qui tacere se dicit, quod ibidem dicendo tacere sese non tacet et ipsa professione quod profitetur infirmat, ita vel magis hoc repugnant, “ego insanio,” quod verum non est, nisi 

</p></section><notes><section class="footnotes"><ul><li class="note" id="note_LCL534_186_85"><a class="footnoteCrossrefLink" href="#target_note_LCL534_186_85" title="Click to highlight in text"><sup class="lineRef">85</sup>inquies <span class="italic">Hildebrand</span>: inquit ω</a></li><script type="text/javascript">document.getElementById('note_LCL534_186_85').style.display = "none";</script></ul></section></notes></section>