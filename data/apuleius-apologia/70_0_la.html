<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
et horribile, tamen impendio colere et Graeco vocabulo βασιλέα nuncupare. <span class="br"></span><span class="lineNumber">3</span><span class="br"></span>Nisi fallor, ordine eorum uestigia persequor et singillatim apprehendens omnem calumniae textum retexo.</p>
<p><span class="br"></span><span class="lineNumber">4</span><span class="br"></span>Occulta fuisse fabricatio sigilli quod dicitis qui potest, cuius vos adeo artificem non ignorastis, ut ei praesto adesset denuntiaveritis? <span class="br"></span><span class="lineNumber">5</span><span class="br"></span>En adest Cornelius Saturninus artifex, vir inter suos et arte laudatus et moribus comprobatus, qui tibi, Maxime, paulo ante diligenter sciscitanti omnem ordinem gestae rei summa cum fide et veritate percensuit: <span class="br"></span><span class="lineNumber">6</span><span class="br"></span>me, cum apud eum multas geometricas formas e buxo vidissem subtiliter et adfabre factas, invitatum eius artificio quaedam mechanica ut mihi elaborasset petisse, simul et aliquod simulacrum cuiuscumque vellet dei, cui ex more meo supplicassem, quacumque materia, dummodo lignea, exculperet. <span class="br"></span><span class="lineNumber">7</span><span class="br"></span>Igitur primo buxeam temptasse. Interim dum ego ruri ago, Sicinium Pontianum privignum meum, qui mihi &lt;gratum&gt;<a class="footnoteLink" href="#note_LCL534_150_69" id="target_note_LCL534_150_69"><sup>69</sup></a> factum volebat, impetratos hebeni loculos a muliere honestissima Capitolina ad se attulisse, ex illa potius materia rariore et durabiliore uti faceret adhortatum; id munus cum primis mihi gratum fore. <span class="br"></span><span class="lineNumber">8</span><span class="br"></span>Secundum ea se fecisse, proinde ut loculi suppetebant. Ita minutatim ex tabellis compacta crassitudine Mercuriolum expediri potuisse.</p>
</section>
<section class="div2">
<p>62. Haec ut dico omnia audisti. Praeterea a filio Capitolinae probissimo adulescente, qui praesens est, sciscitante te eadem dicta sunt: Pontianum loculos petisse, 

</p></section><notes><section class="footnotes"><ul><li class="note" id="note_LCL534_150_69"><a class="footnoteCrossrefLink" href="#target_note_LCL534_150_69" title="Click to highlight in text"><sup class="lineRef">69</sup>gratum <span class="italic">add. van der Vliet</span></a></li><script type="text/javascript">document.getElementById('note_LCL534_150_69').style.display = "none";</script></ul></section></notes></section>