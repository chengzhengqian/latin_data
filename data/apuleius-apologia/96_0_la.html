<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
autem tam absurdis tamque tabernariis blanditiis subigitarem, quem idem aiunt versibus amatoriis satis scite lascivire? <span class="br"></span><span class="lineNumber">5</span><span class="br"></span>Sic est profecto, cuivis palam est: hic, qui epistulam Pudentillae Graecatiorem legere non potuerat, hanc ut suam facilius legit et aptius commendavit.</p>
<p><span class="br"></span><span class="lineNumber">6</span><span class="br"></span>Sed iam de epistulis satis dictum habebo, si hoc unum addidero: Pudentillam, quae scripserat dissimulamenti causa et deridiculi: ἐλθὲ τοίνυν ἕως ἔτι σωφρονῶ, post hasce litteras evocasse ad se filios et nurum, cum his ferme duobus mensibus conversatam. <span class="br"></span><span class="lineNumber">7</span><span class="br"></span>Dicat hic pius filius, quid in eo tempore sequius agentem vel loquentem matrem suam propter insaniam viderit; neget eam rationibus villiconum et upilionum et equisonum sollertissime subscripsisse; <span class="br"></span><span class="lineNumber">8</span><span class="br"></span>neget fratrem suum Pontianum graviter ab ea monitum, ut sibi ab insidiis Rufini caveret; neget vere obiurgatum, quod litteras, quas ad eum miserat, vulgo circumtulisset nec tamen bona fide legisset; <span class="br"></span><span class="lineNumber">9</span><span class="br"></span>neget post ista quae dixi matrem suam mihi apud villam iam pridem condicto loco nupsisse. <span class="br"></span><span class="lineNumber">10</span><span class="br"></span>Quippe ita placuerat, in suburbana villa potius ut coniungeremur, ne cives denuo ad sportulas convolarent, cum haud pridem Pudentilla de suo quinquaginta milia nummum &lt;in&gt;<a class="footnoteLink" href="#note_LCL534_202_96" id="target_note_LCL534_202_96"><sup>96</sup></a> populum expunxisset ea die, qua Pontianus uxorem duxit et hic puerulus toga est involutus, <span class="br"></span><span class="lineNumber">11</span><span class="br"></span>praeterea, ut conviviis multis ac molestiis supersederemus, quae ferme ex more novis maritis obeunda sunt.</p>
</section><notes><section class="footnotes"><ul><li class="note" id="note_LCL534_202_96"><a class="footnoteCrossrefLink" href="#target_note_LCL534_202_96" title="Click to highlight in text"><sup class="lineRef">96</sup>in <span class="italic">add. u</span></a></li><script type="text/javascript">document.getElementById('note_LCL534_202_96').style.display = "none";</script></ul></section></notes></section>