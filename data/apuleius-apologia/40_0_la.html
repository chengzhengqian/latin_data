<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
quem mihi Themison servus noster medicinae non ignarus, ut ex ipso audisti, ultro attulit ad inspiciendum; nam quidem leporem nondum etiam invenit. <span class="br"></span><span class="lineNumber">4</span><span class="br"></span>Sed profiteor me quaerere et cetera, non piscatoribus modo, verum etiam amicis meis negotio dato, quicumque minus cogniti generis piscis inciderit, ut eius mihi aut formam commemorent aut ipsum vivum, si id nequierint vel mortuum ostendant. Quam ob rem id faciam, mox docebo. <span class="br"></span><span class="lineNumber">5</span><span class="br"></span>Mentiti autem sunt callidissimi accusatores mei, ut sibi videntur, cum me ad fidem<a class="footnoteLink" href="#note_LCL534_90_35" id="target_note_LCL534_90_35"><sup>35</sup></a> calumniae confinxerunt duas res marinas impudicis vocabulis quaesisse. <span class="br"></span><span class="lineNumber">6</span><span class="br"></span>Quas Tannonius ille cum utriusque sexus genitalia intellegi vellet, sed eloqui propter infantiam causidicus summus nequiret, multum ac diu haesitato tandem virile “marinum” nescio qua circumlocutione male ac sordide nominavit; <span class="br"></span><span class="lineNumber">7</span><span class="br"></span>sed enim feminal nullo pacto repperiens munditer dicere ad mea scripta confugit et quodam libro meo legit: “interfeminium tegat et femoris obiectu et palmae velamento.”</p>
</section>
<section class="div2">
<p>34. Hic etiam pro sua gravitate vitio mihi vertebat, quod me nec sordidiora dicere honeste pigeret. <span class="br"></span><span class="lineNumber">2</span><span class="br"></span>At ego illi contra iustius exprobrarim, quod qui eloquentiae patrocinium vulgo profiteatur etiam honesta dictu sordide blateret ac saepe in rebus nequaquam difficilibus fringultiat vel omnino obmutescat. <span class="br"></span><span class="lineNumber">3</span><span class="br"></span>Cedo enim, si ego de Veneris statua nihil dixissem neque interfeminium nominassem, quibus 


</p></section><notes><section class="footnotes"><ul><li class="note" id="note_LCL534_90_35"><a class="footnoteCrossrefLink" href="#target_note_LCL534_90_35" title="Click to highlight in text"><sup class="lineRef">35</sup>fidem <span class="italic">Fulvius</span>: finem ω</a></li><script type="text/javascript">document.getElementById('note_LCL534_90_35').style.display = "none";</script></ul></section></notes></section>