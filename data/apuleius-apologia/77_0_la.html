<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
—per annos ferme quattuordecim memorabili pietate sedulo aluit, <span class="br"></span><span class="lineNumber">3</span><span class="br"></span>non tamen libenter in ipso aetatis suae flore tam diu vidua. <span class="br"></span><span class="lineNumber">4</span><span class="br"></span>Sed puerorum avus invitam eam conciliare studebat [ceterum]<a class="footnoteLink" href="#note_LCL534_164_76" id="target_note_LCL534_164_76"><sup>76</sup></a> filio suo Sicinio Claro eoque ceteros procos absterrebat; et praeterea minabatur, si extrario nupsisset, nihil se filiis eius ex paternis eorum bonis testamento relicturum. <span class="br"></span><span class="lineNumber">5</span><span class="br"></span>Quam condicionem cum obstinate propositam videret mulier sapiens et egregie pia, ne quid filiis suis eo nomine incommodaret, facit quidem tabulas nuptiales cum quo iubebatur, cum Sicinio Claro, <span class="br"></span><span class="lineNumber">6</span><span class="br"></span>verum enimvero vanis frustrationibus nuptias eludit eo ad dum puerorum avus fato concessit, relictis filiis eius heredibus ita ut Pontianus, qui maior natu erat, fratri suo tutor esset.</p>
</section>
<section class="div2">
<p>69. Eo scrupulo liberata cum a principibus viris in matrimonium peteretur, decrevit sibi diutius in viduitate non permanendum, quippe ut solitudinis taedium perpeti posset, tamen aegritudinem corporis ferre non poterat. <span class="br"></span><span class="lineNumber">2</span><span class="br"></span>Mulier sancte pudica, tot annis viduitatis sine culpa, sine fabula, assuetudine coniugis torpens et diutino situ viscerum saucia, vitiatis intimis uteri saepe ad extremum vitae discrimen doloribus obortis exanimabatur. <span class="br"></span><span class="lineNumber">3</span><span class="br"></span>Medici cum obstetricibus consentiebant penuria matrimonii morbum quaesitum, malum in dies augeri, aegritudinem ingravescere; dum aetatis aliquid supersit, nuptiis valetudinem medicandum. <span class="br"></span><span class="lineNumber">4</span><span class="br"></span>Consilium istud cum alii approbant, tum 


</p></section><notes><section class="footnotes"><ul><li class="note" id="note_LCL534_164_76"><a class="footnoteCrossrefLink" href="#target_note_LCL534_164_76" title="Click to highlight in text"><sup class="lineRef">76</sup><span class="italic">ceterum</span> del. Novák</a></li><script type="text/javascript">document.getElementById('note_LCL534_164_76').style.display = "none";</script></ul></section></notes></section>