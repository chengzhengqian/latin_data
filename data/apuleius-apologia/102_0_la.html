<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
 supellectilem cunctasque divitias in concordia coniugii<a class="footnoteLink" href="#note_LCL534_214_105" id="target_note_LCL534_214_105"><sup>105</sup></a> et multo amore ponentem.</p>
<p><span class="br"></span><span class="lineNumber">5</span><span class="br"></span>Quamquam quis omnium vel exigue rerum peritus culpare auderet, si mulier vidua et mediocri forma, at non aetate mediocri, nubere volens larga<a class="footnoteLink" href="#note_LCL534_214_106" id="target_note_LCL534_214_106"><sup>106</sup></a> dote et molli condicione invitasset iuvenem neque corpore neque animo neque fortuna paenitendum? <span class="br"></span><span class="lineNumber">6</span><span class="br"></span>Virgo formosa etsi sit oppido pauper, tamen abunde dotata est; affert quippe ad maritum novum animi indolem, pulchritudinis gratiam, floris rudimentum. Ipsa virginitatis commendatio iure meritoque omnibus maritis acceptissima est. <span class="br"></span><span class="lineNumber">7</span><span class="br"></span>Nam quodcumque aliud in dotem acceperis, potes, cum libuit, ne sis beneficio obstrictus, omne ut acceperas retribuere: pecuniam renumerare, mancipia restituere, domo demigrare, praediis cedere; sola virginitas cum semel accepta est, reddi nequitur, sola apud maritum ex rebus dotalibus remanet. <span class="br"></span><span class="lineNumber">8</span><span class="br"></span>Vidua autem qualis nuptiis venit, talis divertio digreditur. Nihil affert inreposcibile, sed venit iam ab alio praeflorata, certe tibi ad quae velis minime docilis, non minus suspectans novam domum quam ipsa iam ob unum divertium suspectanda; <span class="br"></span><span class="lineNumber">9</span><span class="br"></span>sive illa morte amisit maritum, ut scaevi ominis mulier et infausti coniugii minime appetenda, <span class="br"></span><span class="lineNumber">10</span><span class="br"></span>seu repudio digressa est, utramvis habens culpam mulier, quae aut tam intolerabilis fuit ut repudiaretur, aut tam insolens ut repudiaret. <span class="br"></span><span class="lineNumber">11</span><span class="br"></span>Ob haec et alia viduae dote 


</p></section><notes><section class="footnotes"><ul><li class="note" id="note_LCL534_214_105"><a class="footnoteCrossrefLink" href="#target_note_LCL534_214_105" title="Click to highlight in text"><sup class="lineRef">105</sup>coniugii <span class="italic">Casaubon</span>: coniugis ω</a></li><script type="text/javascript">document.getElementById('note_LCL534_214_105').style.display = "none";</script><li class="note" id="note_LCL534_214_106"><a class="footnoteCrossrefLink" href="#target_note_LCL534_214_106" title="Click to highlight in text"><sup class="lineRef">106</sup>larga <span class="italic">Stewechius</span>: longa ω</a></li><script type="text/javascript">document.getElementById('note_LCL534_214_106').style.display = "none";</script></ul></section></notes></section>