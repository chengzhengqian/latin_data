<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent noindent">
 dicat, Hostiam dissimulet, et Tibullum, quod ei sit Plania in animo, Delia in versu. <span class="br"></span><span class="lineNumber">4</span><span class="br"></span>Et quidem C. Lucilium, quamquam sit iambicus, tamen improbarim, quod Gentium et Macedonem pueros directis nominibus carmine suo prostituerit. <span class="br"></span><span class="lineNumber">5</span><span class="br"></span>Quanto modestius tandem Mantuanus poeta, qui itidem ut ego puerum amici sui Pollionis bucolico ludicro laudans et abstinens nominum sese quidem Corydonem, puerum vero Alexin vocat. <span class="br"></span><span class="lineNumber">6</span><span class="br"></span>Sed Aemilianus, vir ultra Vergilianos opiliones et busequas rusticanus, agrestis quidem semper et barbarus, verum longe austerior, ut putat, Serranis et Curiis et Fabriciis, negat id genus versus Platonico philosopho competere. <span class="br"></span><span class="lineNumber">7</span><span class="br"></span>Etiamne, Aemiliane, si Platonis ipsius exemplo doceo factos? Cuius nulla carmina extant nisi amoris elegia; nam cetera omnia, credo quod tam lepida non erant, igni deussit. <span class="br"></span><span class="lineNumber">8</span><span class="br"></span>Disce igitur versus Platonis philosophi in puerum Astera, si tamen tantus natu potes litteras discere:</p>
</section><notes></notes></section>