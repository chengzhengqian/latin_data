<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
modice angit. <span class="br"></span><span class="lineNumber">6</span><span class="br"></span>Sed si usque adeo aucta est, ut etiam vigilantium capiti offundatur, tum vero repentino mentis nubilo obtorpescunt et moribundo corpore, cessante animo cadunt. <span class="br"></span><span class="lineNumber">7</span><span class="br"></span>Eum nostri non modo maiorem et comitialem, verum etiam divinum morbum, ita ut Graeci ἱερὰν νόσον, vere nuncuparunt, videlicet quod animi partem rationalem, quae longe sanctissimast, eam violet.</p>
</section>
<section class="div2">
<p>51. Agnoscis, Maxime, rationem Platonis quantum potui pro tempore perspicue explicatam; <span class="br"></span><span class="lineNumber">2</span><span class="br"></span>cui ego fidem arbitratus causam divini morbi esse, cum illa pestis in caput redundavit, haudquaquam videor de nihilo percontatus, an esset mulieri illi caput grave, cervix torpens, tempora pulsata, aures sonorae. [et]<a class="footnoteLink" href="#note_LCL534_126_54" id="target_note_LCL534_126_54"><sup>54</sup></a> <span class="br"></span><span class="lineNumber">3</span><span class="br"></span>Ceterum, quod dexterae auris crebriores tinnitus fatebatur, signum erat morbi penitus adacti. Nam dextera corporis validiora sunt eoque minus spei ad sanitatem relinquunt, cum et ipsa aegritudini succumbunt. <span class="br"></span><span class="lineNumber">4</span><span class="br"></span>Aristoteles adeo in Problematis scriptum reliquit, quibuscumque<a class="footnoteLink" href="#note_LCL534_126_55" id="target_note_LCL534_126_55"><sup>55</sup></a> caducis a dextero morbus occipiat, eorum esse difficiliorem medelam. <span class="br"></span><span class="lineNumber">5</span><span class="br"></span>Longum est, si velim Theophrasti quoque sententiam de eodem morbo recensere, est enim etiam eius egregius liber de caducis. <span class="br"></span><span class="lineNumber">6</span><span class="br"></span>Quibus tamen in alio libro, quem de invidentibus animalibus conscripsit, remedio esse ait exuvias stelionum, quas velut senium more ceterorum serpentium temporibus 



</p></section><notes><section class="footnotes"><ul><li class="note" id="note_LCL534_126_54"><a class="footnoteCrossrefLink" href="#target_note_LCL534_126_54" title="Click to highlight in text"><sup class="lineRef">54</sup>et <span class="italic">del. Salmasius</span></a></li><script type="text/javascript">document.getElementById('note_LCL534_126_54').style.display = "none";</script><li class="note" id="note_LCL534_126_55"><a class="footnoteCrossrefLink" href="#target_note_LCL534_126_55" title="Click to highlight in text"><sup class="lineRef">55</sup>quibuscumque <span class="italic">Scipio Gentilis</span>: quibus aeque ω</a></li><script type="text/javascript">document.getElementById('note_LCL534_126_55').style.display = "none";</script></ul></section></notes></section>