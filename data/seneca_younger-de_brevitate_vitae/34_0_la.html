<section class="div1 language" lang="la"><p class="noindent">
sepulcri; quorundam ultima senectus, dum in novas spes ut iuventa disponitur, inter conatus magnos et <span class="br"></span><span class="lineNumber">2</span><span class="br"></span> improbos invalida defecit. Foedus ille, quem in iudicio pro ignotissimis litigatoribus grandem natu et imperitae coronae assensiones captantem, spiritus liquit; turpis ille, qui vivendo lassus citius quam laborando inter ipsa officia conlapsus est; turpis, quem accipiendis immorientem rationibus diu tractus <span class="br"></span><span class="lineNumber">3</span><span class="br"></span> risit heres. Praeterire quod mihi occurrit exemplum non possum. S. Turannius<a class="footnoteLink" href="#note_LCL254_352_1" id="target_note_LCL254_352_1"><sup>1</sup></a> fuit exactae diligentiae senex, qui post annum nonagesimum, cum vacationem procurationis ab C. Caesare ultro accepisset, componi se in lecto et velut exanimem a circumstante familia plangi iussit. Lugebat domus otium domini senis nec finivit ante tristitiam, quam labor illi suus restitutus <span class="br"></span><span class="lineNumber">4</span><span class="br"></span> est. Adeone iuvat occupatum mori? Idem plerisque animus est; diutius cupiditas illis laboris quam facultas est; cum imbecillitate corporis pugnant, senectutem ipsam nullo alio nomine gravem iudicant, quam quod illos seponit. Lex a quinquagesimo anno militem non legit, a sexagesimo senatorem non citat; difficilius homines a se otium <span class="br"></span><span class="lineNumber">5</span><span class="br"></span> impetrant quam a lege. Interim dum rapiuntur et rapiunt, dum alter alterius quietem rumpit, dum mutuo miseri sunt, vita est sine fructu, sine voluptate, sine ullo profectu animi. Nemo in conspicuo mortem

<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_352_1"><a class="footnoteCrossrefLink" href="#target_note_LCL254_352_1" title="Click to highlight in text"><sup class="lineRef">1</sup>S. Turannius <span class="italic">Gertz</span>: ftyrannius <span class="italic">A</span>.</a></li><script type="text/javascript">document.getElementById('note_LCL254_352_1').style.display = "none";</script></ul></section></notes></section>