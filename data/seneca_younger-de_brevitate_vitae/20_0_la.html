<section class="div1 language" lang="la"><p class="noindent">
saepe tristes adhibiti sunt, exauditur tacita modulatio? Non habent isti otium, sed iners negotium. <span class="br"></span><span class="lineNumber">5</span><span class="br"></span> Convivia me hercules horum non posuerim inter vacantia tempora, cum videam, quam solliciti argentum ordinent, quam diligenter exoletorum suorum tunicas succingant, quam suspensi sint, quomodo aper a coco exeat, qua celeritate signo dato glabri ad ministeria discurrant, quanta arte scindantur aves in frusta non enormia, quam curiose infelices pueruli ebriorum sputa detergeant. Ex his elegantiae lautitiaeque fama captatur et usque eo in omnes vitae secessus mala sua illos secuntur, ut nec bibant sine ambitione <span class="br"></span><span class="lineNumber">6</span><span class="br"></span> nec edant. Ne illos quidem inter otiosos numeraverim, qui sella se et lectica huc et illuc ferunt et ad gestationum suarum, quasi deserere illas non liceat, horas occurrunt, quos quando lavari debeant, quando natare, quando cenare, alius admonet; usque<a class="footnoteLink" href="#note_LCL254_324_1" id="target_note_LCL254_324_1"><sup>1</sup></a> eo nimio delicati animi languore solvuntur, ut per se scire <span class="br"></span><span class="lineNumber">7</span><span class="br"></span> non possint, an esuriant! Audio quendam ex delicatis—si modo deliciae vocandae sunt vitam et consuetudinem humanam dediscere—, cum ex balneo inter manus elatus et in sella positus esset, dixisse interrogando: “Iam sedeo?” Hunc tu ignorantem, an sedeat, putas scire an vivat, an videat, an otiosus sit? Non facile dixerim, utrum magis miserear, si hoc
 
</p><notes><section class="footnotes"><ul><li class="note" id="note_LCL254_324_1"><a class="footnoteCrossrefLink" href="#target_note_LCL254_324_1" title="Click to highlight in text"><sup class="lineRef">1</sup>usque <span class="italic">Gertz</span>: et usque <span class="italic">A</span>.</a></li><script type="text/javascript">document.getElementById('note_LCL254_324_1').style.display = "none";</script></ul></section></notes></section>