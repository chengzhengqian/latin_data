<section class="div1 language" lang="la"><p class="noindent">
cum divitiis officiis voluptatibus renuntiassent, hoc unum in extremam usque aetatem egerunt, ut vivere scirent; plures tamen ex his nondum se scire <span class="br"></span><span class="lineNumber">5</span><span class="br"></span> confessi vita abierunt, nedum ut isti sciant. Magni, mihi crede, et supra humanos errores eminentis viri est nihil ex suo tempore delibari sinere, et ideo eius vita longissima est, quia, quantumcumque patuit, totum ipsi vacavit. Nihil inde incultum otiosumque iacuit, nihil sub alio fuit, neque enim quicquam repperit dignum quod cum tempore suo permutaret custos eius parcissimus. Itaque satis illi fuit; iis vero necesse est defuisse, ex quorum vita multum populus tulit.</p>
<span class="br"></span><span class="lineNumber">6</span><span class="br"></span><p>Nec est quod putes non illos aliquando intellegere damnum suum. Plerosque certe audies ex iis, quos magna felicitas gravat, inter clientium greges aut causarum actiones aut ceteras honestas miserias exclamare interdum: “Vivere mihi non licet.” <span class="br"></span><span class="lineNumber">7</span><span class="br"></span> Quidni non liceat? Omnes illi, qui te sibi advocant, tibi abducunt. Ille reus quot dies abstulit? Quot ille candidatus? Quot illa anus efferendis heredibus lassa? Quot ille ad irritandam avaritiam captantium simulatus aeger? Quot ille potentior amicus, qui vos non in amicitiam, sed in apparatu<a class="footnoteLink" href="#note_LCL254_306_1" id="target_note_LCL254_306_1"><sup>1</sup></a> habet? Dispunge, inquam, et recense vitae tuae dies; videbis

<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_306_1"><a class="footnoteCrossrefLink" href="#target_note_LCL254_306_1" title="Click to highlight in text"><sup class="lineRef">1</sup>inamicitiă sed inapparatu <span class="italic">A</span>: in amicitiam sed in apparatum <span class="italic">inferior <span class="sc">mss</span></span>.: in amicitia <span class="italic">Hermes</span>.</a></li><script type="text/javascript">document.getElementById('note_LCL254_306_1').style.display = "none";</script></ul></section></notes></section>