<section class="div1 language" lang="la"><p class="noindent">

qui hominibus gentibusque fortunam dabat, illum diem laetissimus cogitabat, quo magnitudinem suam exueret. Expertus erat, quantum illa bona per omnis terras fulgentia sudoris exprimerent, quantum <span class="br"></span><span class="lineNumber">5</span><span class="br"></span> occultarum sollicitudinum tegerent. Cum civibus primum, deinde cum collegis, novissime cum adfinibus coactus armis decernere mari terraque sanguinem fudit.</p>
<p>Per Macedoniam, Siciliam, Aegyptum, Syriam Asiamque et omnis prope oras bello circumactus Romana caede lassos exercitus ad externa bella convertit. Dum Alpes pacat<a class="footnoteLink" href="#note_LCL254_298_1" id="target_note_LCL254_298_1"><sup>1</sup></a> immixtosque mediae paci et imperio hostes perdomat, dum vel ultra Rhenum et Euphraten et Danuvium terminos movet, in ipsa urbe Murenae, Caepionis, Lepidi, Egnati, aliorum in eum mucrones acuebantur. Nondum horum effugerat insidias: filia et tot nobiles iuvenes adulterio velut sacramento adacti iam infractam aetatem territabant Paulusque<a class="footnoteLink" href="#note_LCL254_298_2" id="target_note_LCL254_298_2"><sup>2</sup></a> et iterum timenda cum Antonio mulier. Haec ulcera cum ipsis membris absciderat: alia subnascebantur; velut grave multo sanguine corpus parte semper aliqua rumpebatur. Itaque otium optabat, in huius spe et cogitatione labores eius residebant, hoc votum erat eius, qui voti compotes facere poterat.


<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_298_1"><a class="footnoteCrossrefLink" href="#target_note_LCL254_298_1" title="Click to highlight in text"><sup class="lineRef">1</sup>pacat <span class="italic">inferior <span class="sc">mss</span></span>.: placat <span class="italic">A</span>.</a></li><script type="text/javascript">document.getElementById('note_LCL254_298_1').style.display = "none";</script><li class="note" id="note_LCL254_298_2"><a class="footnoteCrossrefLink" href="#target_note_LCL254_298_2" title="Click to highlight in text"><sup class="lineRef">2</sup>Paullusque <span class="italic">Ruben</span>: plusque <span class="italic">A</span>: Iullusque <span class="italic">Bourgery after Waltz</span>.</a></li><script type="text/javascript">document.getElementById('note_LCL254_298_2').style.display = "none";</script></ul></section></notes></section>