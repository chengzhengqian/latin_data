<section class="div1 language" lang="la"><p class="noindent">
Hi tibi dabunt ad aeternitatem iter et te in illum locum, ex quo nemo deicitur, sublevabunt. Haec una ratio est extendendae mortalitatis, immo in<a class="footnoteLink" href="#note_LCL254_338_1" id="target_note_LCL254_338_1"><sup>1</sup></a> immortalitatem vertendae. Honores, monimenta, quidquid aut decretis ambitio iussit aut operibus extruxit, cito subruitur; nihil non longa demolitur vetustas et movet. At iis, quae consecravit sapientia, nocere non potest; nulla abolebit aetas, nulla deminuet; sequens ac deinde semper ulterior aliquid ad venerationem conferet, quoniam quidem in vicino versatur <span class="br"></span><span class="lineNumber">5</span><span class="br"></span> invidia, simplicius longe posita miramur. Sapientis ergo multum patet vita, non idem illum qui ceteros terminus cludit. Solus generis humani legibus solvitur; omnia illi saecula ut deo serviunt. Transit tempus aliquod? Hoc recordatione comprendit. Instat? Hoc utitur. Venturum est? Hoc praecipit. Longam illi vitam facit omnium temporum in unum conlatio.</p>
<span class="br"></span><span class="lineNumber">1</span><span class="br"></span><p>16. Illorum brevissima ac sollicitissima aetas est, qui praeteritorum obliviscuntur, praesentia neclegunt, de futuro timent; cum ad extrema venerunt, sero intellegunt miseri, tam diu se, dum nihil agunt, <span class="br"></span><span class="lineNumber">2</span><span class="br"></span> occupatos fuisse. Nec est, quod hoc argumento probari putes longam illos agere vitam, quia interdum mortem invocant. Vexat illos imprudentia incertis adfectibus et incurrentibus in ipsa, quae metuunt; <span class="br"></span><span class="lineNumber">3</span><span class="br"></span> mortem saepe ideo optant, quia timent. Illud quoque argumentum non est quod putes diu viventium, quod saepe illis longus videtur dies, quod, dum veniat condictum
 
</p><notes><section class="footnotes"><ul><li class="note" id="note_LCL254_338_1"><a class="footnoteCrossrefLink" href="#target_note_LCL254_338_1" title="Click to highlight in text"><sup class="lineRef">1</sup>in <span class="italic">commonly added</span>.</a></li><script type="text/javascript">document.getElementById('note_LCL254_338_1').style.display = "none";</script></ul></section></notes></section>