<section class="div1 language" lang="la"><p class="noindent">
<span class="br"></span><span class="lineNumber">8</span><span class="br"></span> paucos admodum et reiculos apud te resedisse. Adsecutus ille quos optaverat fasces cupit ponere et subinde dicit: “Quando hic annus praeteribit?” Facit ille ludos, quorum sortem sibi optingere magno aestimavit: “Quando,” inquit, “istos effugiam?” Diripitur ille toto foro patronus et magno concursu omnia ultra, quam audiri potest, complet: “Quando,” inquit, “res proferentur?” Praecipitat quisque vitam suam et futuri desiderio laborat, praesentium <span class="br"></span><span class="lineNumber">9</span><span class="br"></span> taedio. At ille qui nullum non tempus in usus suos confert, qui omnem diem tamquam ultimum<a class="footnoteLink" href="#note_LCL254_308_1" id="target_note_LCL254_308_1"><sup>1</sup></a> ordinat, nec optat crastinum nec timet. Quid enim est, quod iam ulla hora novae voluptatis possit adferre? Omnia nota, omnia ad satietatem percepta sunt. De cetero fors fortuna, ut volet, ordinet; vita iam in tuto est. Huic adici potest, detrahi nihil, et adici sic, quemadmodum saturo iam ac pleno aliquid cibi, quod nec desiderat et<a class="footnoteLink" href="#note_LCL254_308_2" id="target_note_LCL254_308_2"><sup>2</sup></a> <span class="br"></span><span class="lineNumber">10</span><span class="br"></span> capit. Non est itaque quod quemquam propter canos aut rugas putes diu vixisse; non ille diu vixit, sed diu fuit. Quid enim si illum multum putes navigasse, quem saeva tempestas a portu exceptum huc et illuc tulit ac vicibus ventorum ex diverso furentium per eadem spatia in orbem egit? Non ille multum navigavit, sed multum iactatus est.</p>
<span class="br"></span><span class="lineNumber">1</span><span class="br"></span><p>8. Mirari soleo, cum video aliquos tempus


<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_308_1"><a class="footnoteCrossrefLink" href="#target_note_LCL254_308_1" title="Click to highlight in text"><sup class="lineRef">1</sup>ultimum <span class="italic">Gertz after Bentley, Hermes</span>: vitam <span class="italic">A, Bourgery</span>.</a></li><script type="text/javascript">document.getElementById('note_LCL254_308_1').style.display = "none";</script><li class="note" id="note_LCL254_308_2"><a class="footnoteCrossrefLink" href="#target_note_LCL254_308_2" title="Click to highlight in text"><sup class="lineRef">2</sup>et <span class="italic">supplied by Madvig</span>.</a></li><script type="text/javascript">document.getElementById('note_LCL254_308_2').style.display = "none";</script></ul></section></notes></section>