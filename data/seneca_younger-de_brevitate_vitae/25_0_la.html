<section class="div1 language" lang="la"><p class="noindent">
angustias libet, multum, per quod spatiemur, <span class="br"></span><span class="lineNumber">2</span><span class="br"></span> temporis est. Disputare cum Socrate licet, dubitare cum Carneade, cum Epicuro quiescere, hominis naturam cum Stoicis vincere, cum Cynicis excedere. Cum rerum natura in consortium omnis aevi patiatur incedere, quidni ab hoc exiguo et caduco temporis transitu in illa toto nos demus animo, quae immensa, quae aeterna sunt, quae cum melioribus communia?</p>
<span class="br"></span><span class="lineNumber">3</span><span class="br"></span><p>Isti, qui per officia discursant, qui se aliosque inquietant, cum bene insanierint, cum omnium limina cotidie perambulaverint nec ullas apertas fores praeterierint, cum per diversissimas domos meritoriam salutationem circumtulerint, quotum quemque ex tam immensa et variis cupiditatibus districta urbe <span class="br"></span><span class="lineNumber">4</span><span class="br"></span> poterunt videre? Quam multi erunt, quorum illos aut somnus aut luxuria aut inhumanitas summoveat! Quam multi qui illos, cum diu torserint, simulata festinatione transcurrant! Quam multi per refertum clientibus atrium prodire vitabunt et per obscuros aedium aditus profugient, quasi non inhumanius sit decipere quam excludere! Quam multi hesterna crapula semisomnes et graves illis miseris suum somnum rumpentibus ut alienum expectent, vix adlevatis labris insusurratum miliens nomen oscitatione superbissima reddent!</p>
<span class="br"></span><span class="lineNumber">5</span><span class="br"></span><p>Hos in veris officiis morari licet dicamus, qui<span class="br"></span><span class="lineNumber"></span><span class="br"></span>
</p><notes></notes></section>