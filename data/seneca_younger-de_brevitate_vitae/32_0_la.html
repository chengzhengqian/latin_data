<section class="div1 language" lang="la"><p class="noindent">
cum ventre tibi humano negotium est. Nec rationem patitur nec aequitate mitigatur nec ulla prece flectitur populus esuriens. Modo modo intra paucos illos dies, quibus C. Caesar per√Æt, si quis inferis sensus est, hoc gravissime ferens, quod sciebat populo Romano superstiti<a class="footnoteLink" href="#note_LCL254_348_1" id="target_note_LCL254_348_1"><sup>1</sup></a> septem aut octo certe dierum cibaria superesse, dum ille pontes navibus iungit et viribus imperi ludit, aderat ultimum malorum obsessis quoque, alimentorum egestas; exitio paene ac fame constitit et, quae famem sequitur, rerum omnium ruina furiosi et <span class="br"></span><span class="lineNumber">6</span><span class="br"></span> externi et infeliciter superbi regis imitatio. Quem tunc animum habuerunt illi, quibus erat mandata frumenti publici cura, saxa, ferrum, ignes, Gaium excepturi? Summa dissimulatione tantum inter viscera latentis mali tegebant, cum ratione scilicet. Quaedam enim ignorantibus aegris curanda sunt; causa multis moriendi fuit morbum suum nosse.</p>
<span class="br"></span><span class="lineNumber">1</span><span class="br"></span><p>19. Recipe te ad haec tranquilliora, tutiora, maiora! Simile tu putas esse, utrum cures, ut incorruptum et a fraude advehentium et a neglegentia frumentum transfundatur in horrea, ne concepto umore vitietur et concalescat, ut ad mensuram pondusque respondeat, an ad haec sacra et sublimia accedas sciturus,

<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_348_1"><a class="footnoteCrossrefLink" href="#target_note_LCL254_348_1" title="Click to highlight in text"><sup class="lineRef">1</sup><span class="italic">The text is very dubious</span>: quod sciebat populo Romano superstiti <span class="italic">Hermes</span>: quod dicebat populo Romano super stite <span class="italic">A</span>: quod populo Romano superstite, dicebant <span class="italic">Madvig</span>.</a></li><script type="text/javascript">document.getElementById('note_LCL254_348_1').style.display = "none";</script></ul></section></notes></section>