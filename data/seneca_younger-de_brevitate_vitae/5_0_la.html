<section class="div1 language" lang="la"><p class="noindent">
premitur annus; agedum, ad computationem aetatem tuam revoca. Duc, quantum ex isto tempore creditor, quantum amica, quantum rex, quantum cliens abstulerit, quantum lis uxoria, quantum servorum coercitio, quantum officiosa per urbem discursatio. Adice morbos, quos manu fecimus, adice et quod sine usu iacuit; videbis te pauciores <span class="br"></span><span class="lineNumber">3</span><span class="br"></span> annos habere quam numeras. Repete memoria tecum, quando certus consilii fueris, quotus quisque dies ut destinaveras processerit, quando tibi usus tui fuerit, quando in statu suo vultus, quando animus intrepidus, quid tibi in tam longo aevo facti operis sit, quam multi vitam tuam diripuerint te non sentiente quid perderes, quantum vanus dolor, stulta laetitia, avida cupiditas, blanda conversatio abstulerit, quam exiguum tibi de tuo relictum sit; intelleges te immaturum mori.” Quid ergo est in causa? <span class="br"></span><span class="lineNumber">4</span><span class="br"></span> Tamquam semper victuri vivitis, numquam vobis fragilitas vestra succurrit, non observatis, quantum iam temporis transierit; velut ex pleno et abundanti perditis, cum interim fortasse ille ipse qui alicui<a class="footnoteLink" href="#note_LCL254_294_1" id="target_note_LCL254_294_1"><sup>1</sup></a> vel homini vel rei donatur dies ultimus sit. Omnia tamquam mortales timetis, omnia tamquam immortales <span class="br"></span><span class="lineNumber">5</span><span class="br"></span> concupiscitis. Audies plerosque dicentes: “A quinquagesimo anno in otium secedam, sexagesimus me annus ab officiis dimittet.” Et quem tandem longioris vitae praedem accipis? Quis ista sicut disponis

<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_294_1"><a class="footnoteCrossrefLink" href="#target_note_LCL254_294_1" title="Click to highlight in text"><sup class="lineRef">1</sup>alicui <span class="italic">A<sup>5</sup></span>: aliquo <span class="italic">A<sup>1</sup>: aliquoi <span class="italic">Gertz, Hermes</span></span>.</a></li><script type="text/javascript">document.getElementById('note_LCL254_294_1').style.display = "none";</script></ul></section></notes></section>