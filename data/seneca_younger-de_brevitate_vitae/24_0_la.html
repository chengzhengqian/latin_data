<section class="div1 language" lang="la"><p class="noindent">
Sullam ultimum Romanorum protulisse pomerium, quod numquam provinciali, sed Italico agro adquisito proferre moris apud antiquos fuit. Hoc scire magis prodest, quam Aventinum montem extra pomerium esse, ut ille adfirmabat, propter alteram ex duabus causis, aut quod plebs eo secessisset, aut quod Remo auspicante illo loco aves non addixissent, alia deinceps innumerabilia, quae aut farta<a class="footnoteLink" href="#note_LCL254_332_1" id="target_note_LCL254_332_1"><sup>1</sup></a> sunt mendaciis aut <span class="br"></span><span class="lineNumber">9</span><span class="br"></span> similia? Nam ut concedas omnia eos fide bona dicere, ut ad praestationem scribant, tamen cuius ista errores minuent? Cuius cupiditates prement? Quem fortiorem, quem iustiorem, quem liberaliorem facient? Dubitare se interim Fabianus noster aiebat, an satius esset nullis studiis admoveri quam his implicari.</p>
<span class="br"></span><span class="lineNumber">1</span><span class="br"></span><p>14. Soli omnium otiosi sunt qui sapientiae vacant, soli vivunt; nec enim suam tantum aetatem bene tuentur. Omne aevum suo adiciunt; quidquid annorum ante illos actum est, illis adquisitum est. Nisi ingratissimi sumus, illi clarissimi sacrarum opinionum conditores nobis nati sunt, nobis vitam praeparaverunt. Ad res pulcherrimas ex tenebris ad lucem erutas alieno labore deducimur; nullo nobis saeculo interdictum est, in omnia admittimur et, si magnitudine animi egredi humanae imbecillitatis

<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_332_1"><a class="footnoteCrossrefLink" href="#target_note_LCL254_332_1" title="Click to highlight in text"><sup class="lineRef">1</sup>farta <span class="italic">A</span>: paria <span class="italic">Haase</span>.</a></li><script type="text/javascript">document.getElementById('note_LCL254_332_1').style.display = "none";</script></ul></section></notes></section>