<section class="div1 language" lang="la"><p class="noindent">
<a class="footnoteLink" href="#note_LCL254_312_1" id="target_note_LCL254_312_1"><sup>1</sup></a> nesciunt; ideo tolerabilis est illis iactura <span class="br"></span><span class="lineNumber">5</span><span class="br"></span> detrimenti latentis. Nemo restituet annos, nemo iterum te tibi reddet. Ibit, qua coepit aetas, nec cursum suum aut revocabit aut supprimet; nihil tumultuabitur, nihil admonebit velocitatis suae. Tacita labetur; non illa se regis imperio, non favore populi longius proferet. Sicut missa est a primo die, curret; nusquam devertetur, nusquam remorabitur. Quid fiet? Tu occupatus es, vita festinat; mors interim aderit, cui, velis nolis, vacandum est.</p>
<span class="br"></span><span class="lineNumber">1</span><span class="br"></span><p>9. Potestne quicquam stultius esse quam quorundam<a class="footnoteLink" href="#note_LCL254_312_2" id="target_note_LCL254_312_2"><sup>2</sup></a> sensus, hominum eorum dico qui prudentiam iactant? Operosius occupati sunt, ut melius possint vivere; impendio vitae vitam instruunt! Cogitationes suas in longum ordinant; maxima porro vitae iactura dilatio est; illa primum quemque extrahit diem, illa eripit praesentia, dum ulteriora promittit. Maximum vivendi impedimentum est expectatio, quae pendet ex crastino, perdit hodiernum. Quod in manu fortunae positum est, disponis, quod in tua, dimittis. Quo spectas? Quo te extendis? Omnia quae ventura <span class="br"></span><span class="lineNumber">2</span><span class="br"></span> sunt in incerto iacent; protinus vive! Clamat ecce maximus vates et velut divino ore instinctus<a class="footnoteLink" href="#note_LCL254_312_3" id="target_note_LCL254_312_3"><sup>3</sup></a> salutare carmen canit:</p>
<notes><section class="footnotes"><ul><li class="note" id="note_LCL254_312_1"><a class="footnoteCrossrefLink" href="#target_note_LCL254_312_1" title="Click to highlight in text"><sup class="lineRef">1</sup>andetraant <span class="italic">A</span><sup>2</sup>: unde detrahant <span class="italic">Madvig, Hermes</span>.</a></li><script type="text/javascript">document.getElementById('note_LCL254_312_1').style.display = "none";</script><li class="note" id="note_LCL254_312_2"><a class="footnoteCrossrefLink" href="#target_note_LCL254_312_2" title="Click to highlight in text"><sup class="lineRef">2</sup>stultius esse quam quorundam <span class="italic">supplied by Bourgery: alii alia</span>.</a></li><script type="text/javascript">document.getElementById('note_LCL254_312_2').style.display = "none";</script><li class="note" id="note_LCL254_312_3"><a class="footnoteCrossrefLink" href="#target_note_LCL254_312_3" title="Click to highlight in text"><sup class="lineRef">3</sup>ore instinctus <span class="italic">A</span>: ore instinctu <span class="italic">Hermes</span>: furore instinctus <span class="italic">Muretus</span>: ore et instinctu <span class="italic">Gertz</span>: horrore instinctus <span class="italic">Bourgery</span>.</a></li><script type="text/javascript">document.getElementById('note_LCL254_312_3').style.display = "none";</script></ul></section></notes></section>