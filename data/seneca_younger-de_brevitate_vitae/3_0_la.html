<section class="div1 language" lang="la"><p class="noindent">
nihil certum sequentis vaga et inconstans et sibi displicens levitas per nova consilia iactavit; quibusdam nihil, quo cursum derigant, placet, sed marcentis oscitantisque fata deprendunt, adeo ut quod apud maximum poetarum more oraculi dictum est, verum esse non dubitem: “Exigua pars est vitae, qua vivimus.” Ceterum quidem omne spatium non <span class="br"></span><span class="lineNumber">3</span><span class="br"></span> vita sed tempus est. Urgent et circumstant vitia undique nec resurgere aut in dispectum veri attollere oculos sinunt, sed immersos et in cupiditatem infixos premunt. Numquam illis recurrere ad se licet; si quando aliqua fortuito quies contigit, velut profundum mare, in quo post ventum quoque volutatio est, fluctuantur nec umquam illis a cupiditatibus suis <span class="br"></span><span class="lineNumber">4</span><span class="br"></span> otium stat. De istis me putas dicere, quorum in confesso mala sunt? Aspice illos, ad quorum felicitatem concurritur; bonis suis offocantur. Quam multis divitiae graves sunt! Quam multorum eloquentia et cotidiana<a class="footnoteLink" href="#note_LCL254_290_1" id="target_note_LCL254_290_1"><sup>1</sup></a> ostentandi ingenii sollicitatio<a class="footnoteLink" href="#note_LCL254_290_2" id="target_note_LCL254_290_2"><sup>2</sup></a> sanguinem educit! Quam multi continuis voluptatibus pallent! Quam multis nihil liberi relinquit circumfusus clientium populus! Omnis denique istos ab infimis usque ad summos pererra: hic advocat, hic adest, ille periclitatur, ille defendit, ille iudicat, nemo se sibi vindicat, alius in alium consumitur. Interroga de istis, quorum nomina ediscuntur, his illos dinosci videbis notis: ille illius cultor est,


<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_290_1"><a class="footnoteCrossrefLink" href="#target_note_LCL254_290_1" title="Click to highlight in text"><sup class="lineRef">1</sup>eloquentia et (<span class="italic">?</span>) cotidiana <span class="italic">apparently A</span><sup>1</sup>.</a></li><script type="text/javascript">document.getElementById('note_LCL254_290_1').style.display = "none";</script><li class="note" id="note_LCL254_290_2"><a class="footnoteCrossrefLink" href="#target_note_LCL254_290_2" title="Click to highlight in text"><sup class="lineRef">2</sup>sollicitatio <span class="italic">Bourgery</span>: spatio <span class="italic">A</span>: occupatio <span class="italic">Gertz</span>.</a></li><script type="text/javascript">document.getElementById('note_LCL254_290_2').style.display = "none";</script></ul></section></notes></section>