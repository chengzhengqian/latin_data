<section class="div1 language" lang="la"><p class="noindent">
temporis ratio est. Novae occupationes veteribus substituuntur, spes spem excitat, ambitionem ambitio. Miseriarum non finis quaeritur, sed materia mutatur. Nostri nos honores torserunt? Plus temporis alieni auferunt. Candidati laborare desîmus? Suffragatores incipimus. Accusandi deposimus molestiam? Iudicandi nanciscimur. Iudex desît esse? Quaesitor est. Alienorum bonorum mercennaria procuratione <span class="br"></span><span class="lineNumber">6</span><span class="br"></span> consenuit? Suis opibus distinetur. Marium caliga dimisit? Consulatus exercet. Quintius dictaturam properat pervadere? Ab aratro revocabitur. Ibit<a class="footnoteLink" href="#note_LCL254_344_1" id="target_note_LCL254_344_1"><sup>1</sup></a> in Poenos nondum tantae maturus rei Scipio; victor Hannibalis, victor Antiochi, sui consulatus decus, fraterni sponsor, ni per ipsum mora esset, cum Iove reponeretur; civiles servatorem agitabunt seditiones et post fastiditos a iuvene diis aequos honores iam senem contumacis exili delectabit ambitio. Numquam derunt vel felices vel miserae sollicitudinis causae; per occupationes vita trudetur. Otium numquam agetur, semper optabitur.</p>
<span class="br"></span><span class="lineNumber">1</span><span class="br"></span><p>18. Excerpe itaque te volgo, Pauline carissime, et in tranquilliorem portum non pro aetatis spatio iactatus tandem recede. Cogita, quot fluctus subieris, quot tempestates partim privatas sustinueris, partim

<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_344_1"><a class="footnoteCrossrefLink" href="#target_note_LCL254_344_1" title="Click to highlight in text"><sup class="lineRef">1</sup>ibit <span class="italic">A</span>: ivit <span class="italic">Haase</span>: ibat <span class="italic">Duff</span>.</a></li><script type="text/javascript">document.getElementById('note_LCL254_344_1').style.display = "none";</script></ul></section></notes></section>