<section class="div1 language" lang="la"><p class="noindent">
quina aut dena saecula educerent, homini in tam multa ac magna genito tanto citeriorem terminum <span class="br"></span><span class="lineNumber">3</span><span class="br"></span> stare.â€™ Non exiguum temporis habemus, sed multum perdimus. Satis longa vita et in maximarum rerum consummationem large data est, si tota bene collocaretur; sed ubi per luxum ac neglegentiam diffluit, ubi nulli bonae rei impenditur, ultima demum necessitate cogente quam ire non intelleximus <span class="br"></span><span class="lineNumber">4</span><span class="br"></span> transisse sentimus. Ita est: non accipimus brevem vitam, sed facimus, nec inopes eius sed prodigi sumus. Sicut amplae et regiae opes, ubi ad malum dominum pervenerunt, momento dissipantur, at quamvis modicae, si bono custodi traditae sunt, usu crescunt, ita aetas nostra bene disponenti multum patet.</p>
<span class="br"></span><span class="lineNumber">1</span><span class="br"></span><p>2. Quid de rerum natura querimur? Illa se benigne gessit; vita, si uti scias, longa est. At<a class="footnoteLink" href="#note_LCL254_288_1" id="target_note_LCL254_288_1"><sup>1</sup></a> alium insatiabilis tenet avaritia, alium in supervacuis laboribus operosa sedulitas; alius vino madet, alius inertia torpet; alium defatigat ex alienis iudiciis suspensa semper ambitio, alium mercandi praeceps cupiditas circa omnis terras, omnia maria spe lucri ducit; quosdam torquet cupido militiae numquam non aut alienis periculis intentos aut suis anxios; sunt quos ingratus superiorum cultus voluntaria <span class="br"></span><span class="lineNumber">2</span><span class="br"></span> servitute consumat; multos aut affectatio alienae fortunae aut suae querella<a class="footnoteLink" href="#note_LCL254_288_2" id="target_note_LCL254_288_2"><sup>2</sup></a> detinuit; plerosque


<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_288_1"><a class="footnoteCrossrefLink" href="#target_note_LCL254_288_1" title="Click to highlight in text"><sup class="lineRef">1</sup>at <span class="italic">supplied by Pauly</span>.</a></li><script type="text/javascript">document.getElementById('note_LCL254_288_1').style.display = "none";</script><li class="note" id="note_LCL254_288_2"><a class="footnoteCrossrefLink" href="#target_note_LCL254_288_2" title="Click to highlight in text"><sup class="lineRef">2</sup>querella <span class="italic">Madvig</span>: qua <span class="italic">A</span>: cura <span class="italic">Haase</span>.</a></li><script type="text/javascript">document.getElementById('note_LCL254_288_2').style.display = "none";</script></ul></section></notes></section>