<section class="div1 language" lang="la"><p class="noindent">
Pompeium primum in circo elephantorum duodeviginti pugnam edidisse commissis more proeli noxiis<a class="footnoteLink" href="#note_LCL254_330_1" id="target_note_LCL254_330_1"><sup>1</sup></a> hominibus ad ullam rem bonam pertinet? Princeps civitatis et inter antiquos principes, ut fama tradidit, bonitatis eximiae memorabile putavit spectaculi genus novo more perdere homines. Depugnant? Parum est. Lancinantur? Parum est: ingenti <span class="br"></span><span class="lineNumber">7</span><span class="br"></span> mole animalium exterantur! Satius erat ista in oblivionem ire, ne quis postea potens disceret invideretque rei minime humanae? quantum caliginis mentibus nostris obicit magna felicitas! Ille se supra rerum naturam esse tunc credidit, cum tot miserorum hominum catervas sub alio caelo natis beluis obiceret, cum bellum inter tam disparia animalia committeret, cum in conspectum populi Romani multum sanguinis funderet mox plus ipsum fundere coacturus. At idem postea Alexandrina perfidia deceptus ultimo mancipio transfodiendum se praebuit, tum demum intellecta inani iactatione cognominis sui.</p>
<span class="br"></span><span class="lineNumber">8</span><span class="br"></span><p>Sed ut illo revertar, unde decessi, et in eadem materia ostendam supervacuam quorumdam diligentiam: idem narrabat Metellum victis in Sicilia Poenis triumphantem unum omnium Romanorum ante currum centum et viginti captivos elephantos duxisse;

<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_330_1"><a class="footnoteCrossrefLink" href="#target_note_LCL254_330_1" title="Click to highlight in text"><sup class="lineRef">1</sup><span class="italic">Text uncertain: others read</span> innoxis.</a></li><script type="text/javascript">document.getElementById('note_LCL254_330_1').style.display = "none";</script></ul></section></notes></section>