<section class="div1 language" lang="la"><p class="noindent">


Fabianus, non ex his cathedraris philosophis, sed ex veris et antiquis: ‘contra adfectus impetu, non suptilitate pugnandum, nec minutis vulneribus sed incursu avertendam aciem; non probam cavillationem esse, nam contundi debere, non vellicari.’ Tamen ut illis error exprobretur suus, docendi, non tantum deplorandi sunt.</p>
<span class="br"></span><span class="lineNumber">2</span><span class="br"></span><p>In tria tempora vita dividitur: quod fuit, quod est, quod futurum est. Ex iis quod agimus breve est, quod acturi sumus dubium, quod egimus certum. Hoc est enim, in quod fortuna ius perdidit, quod in nullius arbitrium reduci potest. Hoc amittunt occupati; nec enim illis vacat praeterita respicere, et si vacet, iniucunda est paenitendae rei recordatio. <span class="br"></span><span class="lineNumber">3</span><span class="br"></span> Inviti itaque ad tempora male exacta animum revocant nec audent ea retemptare, quorum vitia, etiam quae aliquo praesentis voluptatis lenocinio surripiebantur, retractando patescunt. Nemo, nisi quoi<a class="footnoteLink" href="#note_LCL254_316_1" id="target_note_LCL254_316_1"><sup>1</sup></a> omnia acta sunt sub censura sua, quae numquam fallitur, libenter se in praeteritum retorquet; <span class="br"></span><span class="lineNumber">4</span><span class="br"></span> ille qui multa ambitiose concupiit, superbe contempsit, impotenter vicit, insidiose decepit, avare rapuit, prodige effudit, necesse est memoriam suam timeat. Atqui haec est pars temporis nostri sacra ac dedicata, omnis humanos casus supergressa, extra regnum fortunae
 
</p><notes><section class="footnotes"><ul><li class="note" id="note_LCL254_316_1"><a class="footnoteCrossrefLink" href="#target_note_LCL254_316_1" title="Click to highlight in text"><sup class="lineRef">1</sup>quoi <span class="italic">Gruter</span>: quo <span class="italic">A</span>.</a></li><script type="text/javascript">document.getElementById('note_LCL254_316_1').style.display = "none";</script></ul></section></notes></section>