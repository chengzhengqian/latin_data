<section class="div1 language" lang="la"><p class="noindent">
Zenonem, qui Pythagoran cotidie et Democritum ceterosque antistites bonarum artium, qui Aristotelen et Theophrastum volent habere quam familia-rissimos. Nemo horum non vacabit, nemo non venientem ad se beatiorem, amantiorem sui dimittet, nemo quemquam vacuis a se manibus abire patietur; nocte conveniri, interdiu ab omnibus mortalibus possunt.</p>
<span class="br"></span><span class="lineNumber">1</span><span class="br"></span><p>15. Horum te mori nemo coget, omnes docebunt; horum nemo annos tuos conteret, suos tibi contribuet; nullius ex his sermo periculosus erit, nullius amicitia capitalis, nullius sumptuosa observatio. Feres ex illis, quidquid voles; per illos non stabit, quominus <span class="br"></span><span class="lineNumber">2</span><span class="br"></span> quantum plurimum cupieris<a class="footnoteLink" href="#note_LCL254_336_1" id="target_note_LCL254_336_1"><sup>1</sup></a> haurias. Quae illum felicitas, quam pulchra senectus manet, qui se in horum clientelam contulit! Habebit, cum quibus de minimis maximisque rebus deliberet, quos de se cotidie consulat, a quibus audiat verum sine contumelia, laudetur sine adulatione, ad quorum se similitudinem effingat.</p>
<span class="br"></span><span class="lineNumber">3</span><span class="br"></span><p>Solemus dicere non fuisse in nostra potestate, quos sortiremur parentes, forte hominibus datos; nobis vero ad nostrum arbitrium nasci licet. Nobilissimorum ingeniorum familiae sunt; elige in quam adscisci velis; non in nomen tantum adoptaberis, sed in ipsa bona, quae non erunt sordide nec maligne <span class="br"></span><span class="lineNumber">4</span><span class="br"></span> custodienda; maiora fient, quo illa pluribus diviseris.
 
</p><notes><section class="footnotes"><ul><li class="note" id="note_LCL254_336_1"><a class="footnoteCrossrefLink" href="#target_note_LCL254_336_1" title="Click to highlight in text"><sup class="lineRef">1</sup>quantum plurimum cupieris <span class="italic">Muretus</span>: plurimum quantum ceperis <span class="italic">A</span>: cum coeperis <span class="italic">Hermes after Vahlen</span>.</a></li><script type="text/javascript">document.getElementById('note_LCL254_336_1').style.display = "none";</script></ul></section></notes></section>