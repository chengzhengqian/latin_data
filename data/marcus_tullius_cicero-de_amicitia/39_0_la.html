<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

potuisset, si Lycomeden, apud quem erat educatus, multis cum lacrimis iter suum impedientem audire voluisset. Et saepe incidunt magnae res, ut discedendum sit ab amicis; quas qui impedire volt, quod desiderium non facile ferat, is et infirmus est mollisque natura et ob eam ipsam causam in amicitia <span class="br"></span><span class="lineNumber">76</span><span class="br"></span> parum iustus. Atque in omni re considerandum est et quid postules ab amico et quid patiare a te impetrari.</p>
</section>
<section class="div2">
<p>XXI. Est etiam quaedam calamitas in amicitiis dimittendis non numquam necessariaâ€”iam enim a sapientium familiaritatibus ad volgaris amicitias oratio nostra delabitur. Erumpunt saepe vitia amicorum tum in ipsos amicos, tum in alienos, quorum tamen ad amicos redundet infamia. Tales igitur amicitiae sunt remissione usus eluendae et, ut Catonem dicere audivi, dissuendae magis quam discindendae, nisi quaedam admodum intolerabilis iniuria exarserit, ut neque rectum neque honestum sit nec fieri possit ut non statim alienatio disiunctioque facienda sit.</p>
<p><span class="br"></span><span class="lineNumber">77</span><span class="br"></span> Sin autem aut morum aut studiorum commutatio quaedam, ut fieri solet, facta erit, aut in rei publicae partibus dissensio intercesserit (loquor enim iam,


</p></section><notes></notes></section>