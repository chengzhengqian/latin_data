<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

vel eorum qui in hac terra fuerunt magnamque Graeciam, quae nunc quidem deleta est, tum florebat, institutis et praeceptis suis erudierunt, vel eius, qui Apollinis oraculo sapientissimus est iudicatus, qui<a class="footnoteLink" href="#note_LCL154_122_1" id="target_note_LCL154_122_1"><sup>1</sup></a> non tum hoc tum illud, ut in plerisque, sed idem semper, animos hominum esse divinos eisque, cum ex corpore excessissent, reditum in caelum patere optimoque et iustissimo cuique expeditissimum.</p>
<p><span class="br"></span><span class="lineNumber">14</span><span class="br"></span> Quod idem Scipioni videbatur, qui quidem, quasi praesagiret, perpaucis ante mortem diebus, cum et Philus et Manilius adesset et alii plures, tuque etiam Scaevola, mecum venisses, triduum disseruit de re publica, cuius disputationis fuit extremum fere de immortalitate animorum, quae se in quiete per visum ex Africano audisse dicebat. Id si ita est, ut optimi cuiusque animus in morte facillime evolet tanquam e custodia vinclisque corporis, cui censemus cursum ad deos faciliorem fuisse quam Scipioni? Quocirca maerere hoc eius eventu vereor ne invidi magis quam amici sit. Sin autem illa veriora, ut idem interitus sit animorum et corporum nec ullus sensus maneat, ut nihil boni est in morte, sic certe nihil mali. Sensu enim amisso fit idem, quasi natus




</p></section><notes><section class="footnotes"><ul><li class="note" id="note_LCL154_122_1"><a class="footnoteCrossrefLink" href="#target_note_LCL154_122_1" title="Click to highlight in text"><sup class="lineRef">1</sup>qui <span class="sc"><span class="italic">mss</span></span>; †qui <span class="italic">Müller</span>; cui <span class="italic">Halm., Bait., Lahm</span>.</a></li><script type="text/javascript">document.getElementById('note_LCL154_122_1').style.display = "none";</script></ul></section></notes></section>