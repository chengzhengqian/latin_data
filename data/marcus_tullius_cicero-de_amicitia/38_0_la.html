<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

adiuves, sustinere. Non enim neque tu possis, quamvis excellas, omnis tuos ad honores amplissimos perducere, ut Scipio P. Rupilium potuit consulem efficere, fratrem eius Lucium non potuit. Quod si etiam possis quidvis deferre ad alterum, videndum est tamen quid ille possit sustinere.</p>
<p><span class="br"></span><span class="lineNumber">74</span><span class="br"></span> Omnino amicitiae corroboratis iam confirmatisque et ingeniis et aetatibus iudicandae sunt; nec, si qui ineunte aetate venandi aut pilae studiosi fuerunt, eos habere necessarios, quos tum eodem studio praeditos dilexerunt. Isto enim modo nutrices et paedagogi iure vetustatis plurimum benevolentiae postulabunt. Qui neglegendi quidem non sunt, sed alio quodam modo aestimandi<a class="footnoteLink" href="#note_LCL154_182_1" id="target_note_LCL154_182_1"><sup>1</sup></a>; aliter amicitiae stabiles permanere non possunt. Disparis enim mores disparia studia sequuntur, quorum dissimilitudo dissociat amicitias; nec ob aliam causam ullam boni improbis, improbi bonis amici esse non possunt, nisi quod tanta est inter eos, quanta maxima potest esse, morum studiorumque distantia.</p>
<p><span class="br"></span><span class="lineNumber">75</span><span class="br"></span> Recte etiam praecipi potest in amicitiis, ne intemperata quaedam benevolentia, quod persaepe fit, impediat magnas utilitates amicorum. Nec enim, ut ad fabulas redeam, Troiam Neoptolemus capere



</p></section><notes><section class="footnotes"><ul><li class="note" id="note_LCL154_182_1"><a class="footnoteCrossrefLink" href="#target_note_LCL154_182_1" title="Click to highlight in text"><sup class="lineRef">1</sup>aestimandi <span class="italic">Mommsenâ€™s conjec. for</span> est <span class="italic">or</span> est. et <span class="sc"><span class="italic">mss</span></span>.</a></li><script type="text/javascript">document.getElementById('note_LCL154_182_1').style.display = "none";</script></ul></section></notes></section>