<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

contrahatur. Quam ob rem angor iste, qui pro amico saepe capiendus est, non tantum valet, ut tollat e vita amicitiam, non plus quam ut virtutes, quia non nullas curas et molestias afferunt, repudientur.</p>
</section>
<section class="div2">
<p>XIV. Cum autem contrahat amicitiam, ut supra dixi, si qua<a class="footnoteLink" href="#note_LCL154_160_1" id="target_note_LCL154_160_1"><sup>1</sup></a> significatio virtutis eluceat, ad quam se similis animus applicet et adiungat, id cum contigit, <span class="br"></span><span class="lineNumber">49</span><span class="br"></span> amor exoriatur necesse est. Quid enim tam absurdum quam delectari multis inanibus rebus, ut honore, ut gloria, ut aedificio, ut vestitu cultuque corporis, animante virtute praedito, eo qui vel amare vel, ut ita dicam, redamare possit, non admodum delectari? Nihil est enim remuneratione benevolentiae, nihil vicissitudine studiorum officiorumque iucundius. <span class="br"></span><span class="lineNumber">50</span><span class="br"></span> Quid? si illud etiam addimus, quod recte addi potest, nihil esse quod ad se rem ullam tam illiciat et tam trahat quam ad amicitiam similitudo, concedetur profecto verum esse, ut bonos boni diligant asciscantque sibi quasi propinquitate coniunctos atque natura. Nihil est enim appetentius similium sui nec rapacius quam natura. Quam ob rem hoc quidem, Fanni et Scaevola, constet, ut opinor, bonis inter bonos quasi necessariam benevolentiam, qui est amicitiae fons a natura constitutus. Sed eadem bonitas etiam ad multitudinem pertinet. Non enim est inhumana virtus neque immunis neque superba, quae etiam populos universos tueri eisque optime



</p></section><notes><section class="footnotes"><ul><li class="note" id="note_LCL154_160_1"><a class="footnoteCrossrefLink" href="#target_note_LCL154_160_1" title="Click to highlight in text"><sup class="lineRef">1</sup>si qua <span class="italic">M</span>; si quasi <span class="italic">Reid</span>; sic quasi <span class="italic">GBS</span>; si qua quasi <span class="italic">D</span>.</a></li><script type="text/javascript">document.getElementById('note_LCL154_160_1').style.display = "none";</script></ul></section></notes></section>