<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ut paulo ante dixi, non de sapientium, sed de communibus amicitiis) cavendum erit ne non solum amicitiae depositae, sed etiam inimicitiae susceptae videantur. Nihil enim est turpius quam cum eo bellum gerere, quocum familiariter vixeris. Ab amicitia Q. Pompei meo nomine se removerat, ut scitis, Scipio; propter dissensiÎ¿nem autem, quae erat in re publica, alienatus est a collega nostro Metello; utrumque egit graviter ac moderate<a class="footnoteLink" href="#note_LCL154_186_1" id="target_note_LCL154_186_1"><sup>1</sup></a> et <span class="br"></span><span class="lineNumber">78</span><span class="br"></span> offensione animi non acerba. Quam ob rem primum danda opera est ne qua amicorum discidia fiant, sin tale aliquid evenerit, ut exstinctae potius amicitiae quam oppressae esse videantur. Cavendum vero ne etiam in gravis inimicitias convertant se amicitiae ex quibus iurgia maledicta contumeliae gignuntur. Quae tamen si tolerabiles erunt, ferendae sunt et hic honos veteri amicitiae tribuendus, ut is in culpa sit qui faciat, non is qui patiatur, iniuriam.</p>
<p>Omnino omnium horum vitiorum atque incommodorum una cautio est atque una provisio, ut ne <span class="br"></span><span class="lineNumber">79</span><span class="br"></span> nimis cito diligere incipiant neve non dignos. Digni autem sunt amicitia, quibus in ipsis inest causa cur diligantur. Rarum genus! et quidem omnia praeclara, rara, nec quicquam difficilius quam reperire quod sit omni ex parte in suo genere perfectum. Sed plerique neque in rebus humanis quicquam bonum norunt nisi



</p></section><notes><section class="footnotes"><ul><li class="note" id="note_LCL154_186_1"><a class="footnoteCrossrefLink" href="#target_note_LCL154_186_1" title="Click to highlight in text"><sup class="lineRef">1</sup>graviter ac moderate <span class="italic">Reid</span>; graviter auctoritate <span class="sc"><span class="italic">mss</span></span>.</a></li><script type="text/javascript">document.getElementById('note_LCL154_186_1').style.display = "none";</script></ul></section></notes></section>