<section class="div1 language" lang="la"><header><hgroup><h1>Cicero</h1></hgroup></header>
<h1><span class="ac">Laelius De Amicitia</span></h1>
<section class="div2">
<p>I. Q. Mucius augur multa narrare de C. Laelio socero suo memoriter et iucunde solebat nec dubitare illum in omni sermone appellare sapientem. Ego autem a patre ita eram deductus ad Scaevolam sumpta virili toga, ut, quoad possem et liceret, a senis latere numquam discederem. Itaque multa ab eo prudenter disputata, multa etiam breviter et commode dicta memoriae mandabam, fierique studebam eius prudentia doctior. Quo mortuo me ad pontificem Scaevolam contuli, quem unum nostrae civitatis et ingenio et iustitia praestantissimum audeo dicere. Sed de hoc alias, nunc redeo ad augurem.</p>
<p><span class="br"></span><span class="lineNumber">2</span><span class="br"></span> Cum saepe multa, tum memini domi in hemicyclio sedentem, ut solebat, cum et ego essem una et pauci admodum familiares, in eum sermonem illum incidere, qui tum fere multis<a class="footnoteLink" href="#note_LCL154_108_1" id="target_note_LCL154_108_1"><sup>1</sup></a> erat in ore. Meministi



</p></section><notes><section class="footnotes"><ul><li class="note" id="note_LCL154_108_1"><a class="footnoteCrossrefLink" href="#target_note_LCL154_108_1" title="Click to highlight in text"><sup class="lineRef">1</sup>tum fere multis <span class="italic"><span class="sc">mss</span></span>.; tum forte <span class="italic">MÃ¼ller</span>; <span class="italic">Nauck om</span>. multis</a></li><script type="text/javascript">document.getElementById('note_LCL154_108_1').style.display = "none";</script></ul></section></notes></section>