<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

potest esse tam flexibile, tam devium, quam animus eius, qui ad alterius non modo sensum ac voluntatem, sed etiam voltum atque nutum convertitur?
negat quis, nego; ait, aio; postremo imperavi egomet mihi omnia assentari,
ut ait idem Terentius, sed ille in Gnathonis persona, quod amici genus adhibere omnino levitatis est. <span class="br"></span><span class="lineNumber">94</span><span class="br"></span> Multi autem Gnathonum similes, cum sint loco fortuna fama superiores, quorum<a class="footnoteLink" href="#note_LCL154_200_1" id="target_note_LCL154_200_1"><sup>1</sup></a> est assentatio molesta, <span class="br"></span><span class="lineNumber">95</span><span class="br"></span> cum ad vanitatem accessit auctoritas. Secerni autem blandus amicus a vero et internosci tam potest adhibita diligentia, quam omnia fucata et simulata a sinceris atque veris. Contio, quae ex imperitissimis constat, tamen iudicare solet, quid intersit inter popularem, id est assentatorem et levem civem, <span class="br"></span><span class="lineNumber">96</span><span class="br"></span> et inter constantem et verum et gravem. Quibus blanditiis C. Papirius nuper influebat in auris contionis, cum ferret legem de tribunis plebis reficiendis! Dissuasimus nos, sed nihil de me, de Scipione dicam libentius. Quanta illi, di immortales, fuit gravitas, quanta in oratione maiestas! ut facile ducem populi Romani, non comitem diceres. Sed affuistis, et est in manibus oratio. Itaque lex popularis suffragiis populi repudiata est.</p>
</section><notes><section class="footnotes"><ul><li class="note" id="note_LCL154_200_1"><a class="footnoteCrossrefLink" href="#target_note_LCL154_200_1" title="Click to highlight in text"><sup class="lineRef">1</sup>quorum <span class="italic">Reid</span>; horum <span class="sc"><span class="italic">mss</span></span>.</a></li><script type="text/javascript">document.getElementById('note_LCL154_200_1').style.display = "none";</script></ul></section></notes></section>