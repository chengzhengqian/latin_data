<section class="div1 language" lang="la"><header><hgroup><h1>Cicero</h1></hgroup></header><section class="div2">
<blockquote><p>
<span class="line">ut me hodie ante omnis comicos stultos senes</span><span class="linebreak"></span>
<span class="line">versaris atque illusseris lautissime!</span><span class="linebreak"></span>
</p></blockquote>
<span class="br"></span><span class="lineNumber">100</span><span class="br"></span> <p class="noindent">Haec enim etiam in fabulis stultissima persona est improvidorum et credulorum senum.</p>
<p>Sed nescio quo pacto ab amicitiis perfectorum hominum, id est sapientium—de hac dico sapientia, quae videtur in hominem cadere posse—ad levis amicitias defluxit oratio. Quam ob rem ad illa prima redeamus eaque ipsa concludamus aliquando.</p>
</section>
<section class="div2">
<p>XXVII. Virtus, inquam, C. Fanni, et tu, Q. Muci, et conciliat amicitias et conservat. In ea est enim convenientia rerum, in ea stabilitas, in ea constantia ; quae cum se extulit et ostendit suum lumen et idem aspexit agnovitque in alio, ad id se admovet vicissimque accipit illud, quod in altero est, ex quo exardescit sive amor sive amicitia; utrumque enim dictum<a class="footnoteLink" href="#note_LCL154_206_1" id="target_note_LCL154_206_1"><sup>1</sup></a> est ab amando, Amare autem nihil est aliud nisi eum ipsum diligere quem ames, nulla indigentia, nulla utilitate quaesita. Quae tamen ipsa ecflorescit ex amicitia, etiam si tu eam minus <span class="br"></span><span class="lineNumber">101</span><span class="br"></span> secutus sis. Hac nos adulescentes benevolentia senes illos, L. Paulum, M. Catonem, C. Gallum, P. Nasicam, Ti. Gracchum Scipionis nostri socerum dileximus. Haec etiam magis elucet inter aequalis,




</p></section><notes><section class="footnotes"><ul><li class="note" id="note_LCL154_206_1"><a class="footnoteCrossrefLink" href="#target_note_LCL154_206_1" title="Click to highlight in text"><sup class="lineRef">1</sup>dictum <span class="italic">edd</span>.; ductum <span class="italic">PDE</span>.</a></li><script type="text/javascript">document.getElementById('note_LCL154_206_1').style.display = "none";</script></ul></section></notes></section>