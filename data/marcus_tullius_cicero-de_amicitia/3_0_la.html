<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

persona visa est quae de amicitia ea ipsa dissereret, quae disputata ab eo meminisset Scaevola. Genus autem hoc sermonum positum in hominum veterum auctoritate et eorum illustrium plus nescio quo pacto videtur habere gravitatis: itaque ipse mea legens sic afficior interdum, ut Catonem, non me, <span class="br"></span><span class="lineNumber">5</span><span class="br"></span> loqui existimem. Sed ut tum ad senem senex de senectute, sic hoc libro ad amicum amicissimus scripsi de amicitia. Tum est Cato locutus, quo erat nemo fere senior temporibus illis, nemo prudentior ; nunc Laelius et sapiens, sic enim est habitus, et amicitiae gloria excellens de amicitia loquetur. Tu velim a me animum parumper avertas, Laelium loqui ipsum putes. C. Fannius et Q. Mucius ad socerum veniunt post mortem Africani ; ab his sermo oritur, respondet Laelius, cuius tota disputatio est de amicitia, quam legens te ipse<a class="footnoteLink" href="#note_LCL154_112_1" id="target_note_LCL154_112_1"><sup>1</sup></a> cognosces</p>
</section>
<section class="div2">
<p><span class="br"></span><span class="lineNumber">6</span><span class="br"></span> II. <span class="sc">Fannius</span>. Sunt ista, Laeli; nec enim melior vir fuit Africano quisquam nec clarior. Sed existimare debes omnium oculos in te esse coniectos unum ; te sapientem et appellant et existimant Tribuebatur hoc modo M. Catoni, scimus L. Acilium apud patres nostros appellatum esse sapientem, sed




</p></section><notes><section class="footnotes"><ul><li class="note" id="note_LCL154_112_1"><a class="footnoteCrossrefLink" href="#target_note_LCL154_112_1" title="Click to highlight in text"><sup class="lineRef">1</sup>te ipse <span class="italic">PDE Lahm., Nauck</span>; te ipsum <span class="italic">GBSV Halm</span>.</a></li><script type="text/javascript">document.getElementById('note_LCL154_112_1').style.display = "none";</script></ul></section></notes></section>