<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

iri arbitrantur, quia non sine magna causa sit neglecta <span class="br"></span><span class="lineNumber">64</span><span class="br"></span> amicitia. Itaque verae amicitiae difficillime reperiuntur in eis, qui in honoribus reque publica versantur. Ubi enim istum invenias, qui honorem amici anteponat suo? Quid? haec ut omittam, quam graves, quam difficiles plerisque videntur calamitatum societates, ad quas non est facile inventu qui descendant. Quamquam Ennius recte :</p>
<blockquote><p>
<span class="line">amicus certus in re incerta cernitur;</span><span class="linebreak"></span>
</p></blockquote>
<p class="noindent">tamen haec duo levitatis et infirmitatis plerosque convincunt, aut si in bonis rebus contemnunt aut in malis deserunt. Qui igitur utraque in re gravem constantem stabilem se in amicitia praestiterit, hunc ex maxime raro genere hominum iudicare debemus et paene divino.</p>
</section>
<section class="div2">
<p><span class="br"></span><span class="lineNumber">65</span><span class="br"></span> XVIII. Firmamentum autem stabilitatis constantiaeque est eius quam<a class="footnoteLink" href="#note_LCL154_174_1" id="target_note_LCL154_174_1"><sup>1</sup></a> in amicitia quaerimus fides est; nihil est enim stabile, quod infidum est. Simplicem praeterea et communem et consentientem, id est, qui rebus isdem moveatur, elegi par est; quae omnia pertinent ad fidelitatem. Neque enim fidum potest esse multiplex ingenium et tortuosum, neque vero, qui non isdem rebus movetur naturaque



</p></section><notes><section class="footnotes"><ul><li class="note" id="note_LCL154_174_1"><a class="footnoteCrossrefLink" href="#target_note_LCL154_174_1" title="Click to highlight in text"><sup class="lineRef">1</sup>quam <span class="sc"><span class="italic">mss</span>.</span>, quem <span class="italic">Reid</span>.</a></li><script type="text/javascript">document.getElementById('note_LCL154_174_1').style.display = "none";</script></ul></section></notes></section>