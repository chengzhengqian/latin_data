<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

in ea voluntate non fuisse, in qua se ipsum confitetur fuisse, nec tuas tacitas cogitationes extimescit nec quid tibi de alio audienti de se ipso occurrat reformidat.</p>
</section>
<section class="div2">
<p>III. Vide quam non reformidem; vide quanta lux liberalitatis et sapientiae tuae mihi apud te dicenti oboriatur: quantum potero voce contendam,
<span class="br"></span><span class="lineNumber">7</span><span class="br"></span>ut populus Romanus exaudiat: suscepto bello, Caesar,
gesto etiam ex parte magna, nulla vi coactus, iudicio ac voluntate ad ea arma profectus sum, quae erant sumpta contra te. Apud quem igitur hoc dico? Nempe apud eum, qui, cum hoc sciret, tamen me, ante quam vidit, rei publicae reddidit; qui ad me ex Aegypto litteras misit, ut essem idem qui fuissem; qui, cum ipse imperator in toto imperio populi Romani unus esset, esse me alterum passus est; a quo hoc ipso C. Pansa mihi hunc nuntium perferente concessos fascis laureatos tenui, quoad tenendos putavi; qui mihi tum denique se salutem putavit reddere,<a class="footnoteLink" href="#note_LCL252_464_1" id="target_note_LCL252_464_1"><sup>1</sup></a> si eam nullis spoliatam ornamentis dedisset.
<span class="br"></span><span class="lineNumber">8</span><span class="br"></span>Vide, quaeso, Tubero, ut, qui de meo facto non dubitem, de Ligarii non<a class="footnoteLink" href="#note_LCL252_464_2" id="target_note_LCL252_464_2"><sup>2</sup></a> audeam confiteri. Atque haec propterea de me dixi, ut mihi Tubero, cum de se eadem dicerem, ignosceret; cuius ego industriae gloriaeque faveo vel propter propinquam cognationem,






 
</p></section><notes><section class="footnotes"><ul><li class="note" id="note_LCL252_464_1"><a class="footnoteCrossrefLink" href="#target_note_LCL252_464_1" title="Click to highlight in text"><sup class="lineRef">1</sup><span class="italic">Some <span class="sc">mss.</span></span> dare.</a></li><script type="text/javascript">document.getElementById('note_LCL252_464_1').style.display = "none";</script><li class="note" id="note_LCL252_464_2"><a class="footnoteCrossrefLink" href="#target_note_LCL252_464_2" title="Click to highlight in text"><sup class="lineRef">2</sup><span class="italic">Some <span class="sc">mss.</span> omit</span> non.</a></li><script type="text/javascript">document.getElementById('note_LCL252_464_2').style.display = "none";</script></ul></section></notes></section>