<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

vel quod eius ingenio studiisque delector, vel quod laudem adulescentis propinqui existimo etiam ad <span class="br"></span><span class="lineNumber">9</span><span class="br"></span>meum aliquem fructum redundare. Sed hoc quaero: quis putat esse crimen fuisse in Africa? Nempe is, qui et ipse in eadem Africa esse voluit et prohibitum se a Ligario queritur, et certe contra ipsum Caesarem est congressus armatus. Quid enim tuus ille, Tubero, destrictus in acie Pharsalica gladius agebat? Cuius latus ille mucro petebat? Qui sensus erat armorum tuorum? Quae tua mens? oculi? manus? ardor animi? Quid cupiebas? Quid optabas? Nimis urgeo; commoveri videtur adulescens; ad
<span class="br"></span><span class="lineNumber">10</span><span class="br"></span>me revertar: isdem in armis fui.</p>
</section>
<section class="div2">
<p>IV. Quid autem aliud egimus, Tubero, nisi ut quod hic potest nos possemus? Quorum igitur impunitas, Caesar, tuae clementiae laus est, eorum ipsorum ad crudelitatem te acuit oratio. Atque in hac causa non nihil equidem, Tubero, etiam tuam, sed multo magis patris tui prudentiam desidero, quod homo cum ingenio tum etiam doctrina excellens genus hoc causae quod esset non viderit; nam si vidisset, quovis profecto quam isto modo a te agi maluisset: arguis fatentem. Non est satis: accusas eum, qui causam habet aut, ut ego
<span class="br"></span><span class="lineNumber">11</span><span class="br"></span>dico, meliorem quam tu aut, ut tu vis, parem. Haec
</p></section><notes></notes></section>