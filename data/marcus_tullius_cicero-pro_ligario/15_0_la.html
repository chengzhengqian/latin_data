<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

taceo, ne haec quidem conligo, quae fortasse valerent etiam apud iudicem: “legatus ante bellum profectus, relictus in pace, bello oppressus, in eo ipso non
acerbus, iam est totus animo ac studio tuus.” Ad iudicem sic, sed ego apud parentem loquor: “erravit, temere fecit, paenitet; ad clementiam tuam confugio, delicti veniam peto, ut ignoscatur oro.”</p>
<p>Si nemo impetravit, adroganter: si plurimi, tu
<span class="br"></span><span class="lineNumber">31</span><span class="br"></span>idem fer opem, qui spem dedisti. An sperandi Ligario causa non sit, cum mihi apud te locus sit etiam pro altero deprecandi? Quamquam nec in hac oratione spes est posita causae nec in eorum studiis, qui a te pro Ligario petunt, tui necessarii.</p>
</section>
<section class="div2">
<p>XI. Vidi enim et cognovi quid. maxime spectares, cum pro alicuius salute multi laborarent: causas apud te rogantium gratiosiores esse quam voltus,
neque te spectare quam tuus esset necessarius is, qui te oraret, sed quam illius, pro quo laboraret. Itaque tribuis tu quidem tuis ita multa, ut mihi
beatiores illi videantur interdum, qui tua liberalitate fruuntur, quam tu ipse, qui illis tam multa concedas; sed video tamen apud te causas, ut dixi, valere plus
</p></section><notes></notes></section>