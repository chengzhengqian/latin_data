<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

usi sumus. Scio igitur Tuberonem domi manere voluisse: sed ita quidam agebat, ita rei publicae sanctissimum nomen opponebat, ut, etiam si aliter sentiret, verborum tamen ipsorum pondus sustinere
<span class="br"></span><span class="lineNumber">22</span><span class="br"></span>non posset. Cessit auctoritati amplissimi viri vel potius paruit: una est profectus cum eis, quorum erat una causa; tardius iter fecit; itaque in Africam venit iam occupatam. Hinc in Ligarium crimen oritur vel ira potius: nam si crimen est illum voluisse, non minus magnum est vos Africam, arcem omnium provinciarum, natam ad bellum contra hanc urbem gerundum, obtinere voluisse quam aliquem se maluisse. Atque is tamen aliquis Ligarius non fuit: Varus imperium se habere dicebat; fascis certe
<span class="br"></span><span class="lineNumber">23</span><span class="br"></span>habebat. Sed quoquo modo se illud habet, haec querella, Tubero, vestra quid valet? “Recepti in provinciam non sumus.” Quid, si essetis? Caesarine eam tradituri fuistis an contra Caesarem retenturi?</p>
</section>
<section class="div2">
<p>VIII. Vide quid licentiae, Caesar, nobis tua liberalitas
det vel potius audaciae: si responderit Tubero, Africam, quo senatus eum sorsque miserat, tibi patrem suum traditurum fuisse, non dubitabo apud ipsum te, cuius id eum facere interfuit, gravissimis verbis eius consilium reprehendere. Non enim, si



</p></section><notes></notes></section>