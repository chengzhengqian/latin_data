<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

tissimi viri, quam ego, quamvis ipse probarem, ut probo, tamen non commemorarem, nisi a te cognovissem
in primis eam virtutem solere laudari. Quae fuit igitur umquam in ullo homine tanta constantia? Constantiam dico? Nescio an melius patientiam possim dicere. Quotus enim istud quisque fecisset, ut, a quibus partibus in dissensione civili non esset receptus, esset etiam cum crudelitate reiectus, ad eos ipsos rediret? Magni cuiusdam animi atque eius viri est, quem de suscepta causa propositaque sententia nulla contumelia, nulla vis, nullum periculum
<span class="br"></span><span class="lineNumber">27</span><span class="br"></span>possit depellere. Ut enim cetera paria Tuberoni cum Varo fuissent, honos, nobilitas, splendor, ingenium, quae nequaquam fuerunt, hoc certe praecipuum Tuberonis, quod iusto cum imperio ex senatus consulto in provinciam suam venerat. Hinc prohibitus non ad Caesarem, ne iratus, non domum, ne iners, non in aliquam regionem, ne condemnare causam illam, quam secutus erat, videretur: in Macedoniam ad Cn. Pompeii castra venit, in eam
<span class="br"></span><span class="lineNumber">28</span><span class="br"></span>ipsam causam, a qua erat reiectus iniuria. Quid? Cum ista res nihil commovisset eius animum, ad quem veneratis, languidiore, credo, studio in causa fuistis; tantum modo in praesidiis eratis, animi vero a causa abhorrebant: an, ut fit in civilibus bellis,. . .<a class="footnoteLink" href="#note_LCL252_482_1" id="target_note_LCL252_482_1"><sup>1</sup></a> nec in vobis magis quam in reliquis;




</p></section><notes><section class="footnotes"><ul><li class="note" id="note_LCL252_482_1"><a class="footnoteCrossrefLink" href="#target_note_LCL252_482_1" title="Click to highlight in text"><sup class="lineRef">1</sup><span class="italic">Lacuna noted by Madvig.</span></a></li><script type="text/javascript">document.getElementById('note_LCL252_482_1').style.display = "none";</script></ul></section></notes></section>