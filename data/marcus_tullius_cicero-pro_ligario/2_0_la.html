<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

reum, sed tamen hoc confitentem, se in ea parte fuisse, qua te, qua virum omni laude dignum, patrem tuum. Itaque prius de vestro delicto confiteamini
necesse est, quam Ligarii ullam culpam reprehendatis.</p>
<p>Q. enim Ligarius, cum esset nulla belli suspitio, legatus in Africam cum C. Considio profectus est, qua in legatione et civibus et sociis ita se probavit, ut
decedens Considius provincia satis facere hominibus non posset, si quemquam alium provinciae praefecisset. Itaque Ligarius, cum diu recusans nihil
profecisset, provinciam accepit invitus; cui sic praefuit in pace, ut et civibus et sociis gratissima esset
<span class="br"></span><span class="lineNumber">3</span><span class="br"></span>eius integritas ac fides. Bellum subito exarsit, quod qui erant in Africa ante audierunt geri quam parari:
quo audito partim cupiditate inconsiderata, partim caeco quodam timore primo salutis, post etiam studii sui quaerebant aliquem ducem, cum Ligarius
domum spectans, ad suos redire cupiens, nullo se implicari negotio passus est. Interim P. Attius Varus, qui praetor Africam obtinuerat, Uticam venit: ad
eum statim concursum est; atque ille non mediocri cupiditate adripuit imperium, si illud imperium esse potuit, quod privato clamore multitudinis imperitae,
<span class="br"></span><span class="lineNumber">4</span><span class="br"></span>nullo publico consilio deferebatur. Itaque Ligarius, qui omne tale negotium cuperet effugere, paulum adventu Vari conquievit.</p>
</section>
<section class="div2">
<p>II. Adhuc, C. Caesar,.
</p></section><notes></notes></section>