<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
quam preces, ab eisque te moveri maxime, quorum iustissimum videas dolorem in petendo.</p>
<p><span class="br"></span><span class="lineNumber">32</span><span class="br"></span>In Q. Ligario conservando multis tu quidem gratum facies necessariis tuis, sed hoc, quaeso, considera,
quod soles: possum fortissimos viros, Sabinos. tibi probatissimos, totumque agrum Sabinum, florem Italiae ac robur rei publicae, proponere; nosti optimos homines: animadverte horum omnium maestitiam et dolorem; huius T. Brocchi, de quo non dubito quid existimes, lacrimas squaloremque
<span class="br"></span><span class="lineNumber">33</span><span class="br"></span>ipsius et filii vides. Quid de fratribus dicam? Noli, Caesar, putare de unius capite nos agere: aut tres tibi Ligarii retinendi in civitate sunt aut tres ex civitate exterminandi; nam quodvis exsilium his est optatius quam patria, quam domus, quam di penates, uno illo exsulante. Si fraterne, si pie, si cum dolore faciunt, moveant te horum lacrimae, moveat pietas, moveat germanitas; valeat tua vox illa, quae vicit: te enim dicere audiebamus nos omnis adversarios putare, nisi qui nobiscum essent; te omnis, qui contra te non essent, tuos. Videsne igitur hunc splendorem omnium, hanc Brocchorum domum, hunc L. Marcium, C. Caesetium. L. Corfidium,
hos omnis equites Romanos, qui adsunt veste mutata, non solum notos tibi, verum etiam probatos




</p></section><notes></notes></section>