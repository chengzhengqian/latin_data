<section class="div1 language" lang="la"><header><hgroup><h1>The Eunuch</h1></hgroup></header><div class="sp"><p class="lineGroup">
<span class="line">voluit facere contra huic aegre: “heus,” inquit “puere,</span><span class="linebreak"></span>
<span class="line">Pamphilam</span><span class="linebreak"></span>
<span class="line"><span class="br"></span><span class="lineNumber">625</span><span class="br"></span>accerse ut delectet hic nos.” illa “minume gentium.</span><span class="linebreak"></span>
<span class="line">in convivium illam?” miles tendere. inde ad iurgium.</span><span class="linebreak"></span>
<span class="line">interea aurum sibi clam mulier demit; dat mi ut auferam.</span><span class="linebreak"></span>
<span class="line">hoc est signi: ubi primum poterit, se illinc subducet, scio.</span><span class="linebreak"></span>
</p><p class="lineGroup">
<span class="sc">iv.</span> ii: <span class="sc">phaedria. (dorias.)</span>
</p></div>
<div class="sp inline"><p class="lineGroup">
<span class="line"><span class="speaker">
<span class="sc">phae</span>
</span> dum rus eo, coepi egomet mecum inter vias</span><span class="linebreak"></span>
<span class="line"><span class="br"></span><span class="lineNumber">630</span><span class="br"></span>ita ut fit ubi quid in animost molestiae,</span><span class="linebreak"></span>
<span class="line">aliam rem ex alia cogitare et ea omnia in</span><span class="linebreak"></span>
<span class="line">peiorem partem. quid opust verbis? dum haec puto,</span><span class="linebreak"></span>
<span class="line">praeterii imprudens villam. longe iam abieram</span><span class="linebreak"></span>
<span class="line">quom sensi. redeo rursum male me vero habens.</span><span class="linebreak"></span>
<span class="line"><span class="br"></span><span class="lineNumber">635</span><span class="br"></span>ubi ad ipsum veni devorticulum, constiti.</span><span class="linebreak"></span>
<span class="line">occepi mecum cogitare “hem! biduom hic</span><span class="linebreak"></span>
<span class="line">manendumst soli sine illa? quid tum postea?</span><span class="linebreak"></span>
<span class="line">nil est. quid “nil”? si non tangendi copiast,</span><span class="linebreak"></span>
<span class="line">eho, ne videndi quidem erit? si illud non licet,</span><span class="linebreak"></span>
<span class="line"><span class="br"></span><span class="lineNumber">640</span><span class="br"></span>saltem hoc licebit. certe extrema linea</span><span class="linebreak"></span>
<span class="line">amare haud nil est.” villam praetereo sciens.</span><span class="linebreak"></span>
<span class="line">sed quid hoc quod timida subito egreditur Pythias?</span><span class="linebreak"></span>
</p></div>
<p>
<span class="sc">iv.</span> iii: <span class="sc">pythias. phaedria. dorias.</span>
</p>
<div class="sp inline"><p class="lineGroup">
<span class="line"><span class="speaker">
<span class="sc">pyth</span>
</span> ubi ego illum scelerosum misera atque impium inveniam?</span><span class="linebreak"></span>
<span class="line">aut ubi quaeram?</span><span class="linebreak"></span>
<span class="line">hocin tam audax facinus facere esse ausum!</span><span class="linebreak"></span>
</p></div><notes></notes></section>