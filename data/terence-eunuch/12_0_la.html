<section class="div1 language" lang="la"><header><hgroup><h1>The Eunuch</h1></hgroup></header><div class="sp"><p class="lineGroup">
<span class="line">conveni hodie adveniens quendam mei loci hinc atque</span><span class="linebreak"></span>
<span class="line">ordinis,</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>hominem haud impurum, itidem patria qui abligurrierat</span><span class="linebreak"></span>
<span class="line">bona.</span><span class="linebreak"></span>
<span class="line">video sentum, squalidum, aegrum, pannis annisque obsitum.</span><span class="linebreak"></span>
<span class="line">“oh!</span><span class="linebreak"></span>
<span class="line">quid istuc" inquam “ornatist?” “quoniam miser quod habui</span><span class="linebreak"></span>
<span class="line">perdidi, em</span><span class="linebreak"></span>
<span class="line">quo redactus sum. omnes noti me atque amici deserunt.”</span><span class="linebreak"></span>
<span class="line">hic ego illum contempsi prae me: “quid, homo” inquam</span><span class="linebreak"></span>
<span class="line">“ignavissume?</span><span class="linebreak"></span>
<span class="line"><span class="br"></span><span class="lineNumber">240</span><span class="br"></span>itan parasti te ut spes nulla relicua in te sit tibi?</span><span class="linebreak"></span>
<span class="line">simul consilium cum re amisti? viden me ex eodem ortum</span><span class="linebreak"></span>
<span class="line">loco?</span><span class="linebreak"></span>
<span class="line">qui color, nitor, vestitus, quae habitudost corporis!</span><span class="linebreak"></span>
<span class="line">omnia habeo neque quicquam habeo; nil quomst, nil</span><span class="linebreak"></span>
<span class="line">defit tamen.”</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>“at ego infelix neque ridiculus esse neque plagas pati</span><span class="linebreak"></span>
<span class="line">possum.” “quid? tu his rebus credis fieri? tota erras via.</span><span class="linebreak"></span>
<span class="line">olim isti fuit generi quondam quaestus apud saeclum</span><span class="linebreak"></span>
<span class="line">prius.</span><span class="linebreak"></span>
<span class="line">hoc novomst aucipium; ego adeo primus inveni viam.</span><span class="linebreak"></span>
<span class="line">est genus hominum qui esse primos se omnium rerum</span><span class="linebreak"></span>
<span class="line">volunt</span><span class="linebreak"></span>
<span class="line">nec sunt. hos consector; hisce ego non paro me ut rideant,</span><span class="linebreak"></span>
<span class="line"><span class="br"></span><span class="lineNumber">250</span><span class="br"></span>sed eis ultro arrideo et eorum ingenia admiror simul.</span><span class="linebreak"></span>
<span class="line">quidquid dicunt laudo; id rursum si negant, laudo id</span><span class="linebreak"></span>
<span class="line">quoque.</span><span class="linebreak"></span>
<span class="line">negat quis, nego; ait, aio. postremo imperavi egomet</span><span class="linebreak"></span>
<span class="line">mihi</span><span class="linebreak"></span>
<span class="line">omnia assentari. is quaestus nunc est multo uberrimus.”</span><span class="linebreak"></span>
</p></div><notes></notes></section>