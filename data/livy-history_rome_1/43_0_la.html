<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 82–114</span>adhortantium vocibus ln medium inter duas acies
<span class="innerMarginNote right">2</span>procedunt. Consederant utrimque pro castris duo exercitus periculi magis praesentis quam curae expertes;
quippe imperium agebatur in tam paucorum virtute atque fortuna positum. Itaque ergo erecti suspensique in minime gratum spectaculum animos
<span class="innerMarginNote right">3</span>intendunt.<a class="footnoteLink" href="#note_LCL114_86_1" id="target_note_LCL114_86_1"><sup>1</sup></a> Datur signum infestisque armis velut acies terni iuvenes magnorum exercituum animos gerentes concurrunt. Nec his nec illis periculum suum, publicum imperium servitiumque obversatur animo futuraque ea deinde patriae fortuna quam ipsi
<span class="innerMarginNote right">4</span>fecissent. Ut primo statim concursu concrepuere<a class="footnoteLink" href="#note_LCL114_86_2" id="target_note_LCL114_86_2"><sup>2</sup></a> arma micantesque fulsere gladii, horror ingens spectantis
perstringit; et neutro inclinata spe torpebat
<span class="innerMarginNote right">5</span>vox spiritusque. Consertis deinde manibus cum iam non motus tantum corporum agitatioque anceps telorum
armorumque sed vulnera quoque et sanguis spectaculo essent, duo Romani, super alium alius,
<span class="innerMarginNote right">6</span>vulneratis tribus Albanis exspirantes corruerunt. Ad quorum casum cum conclamasset gaudio Albanus exercitus, Romanas legiones iam spes tota, nondum tamen cura deseruerat, exanimes vice unius quem
<span class="innerMarginNote right">7</span>tres Curiatii circumsteterant. Forte is integer fuit,
ut universis solus nequaquam par, sic adversus singulos
ferox. Ergo, ut segregaret pugnam eorum,


</p></section><notes><section class="footnotes"><ul><li class="note" id="note_LCL114_86_1"><a class="footnoteCrossrefLink" href="#target_note_LCL114_86_1" title="Click to highlight in text"><sup class="lineRef">1</sup>animos intendunt <span class="italic">H. J. Mueller:</span> animo incenduntur Ω.</a></li><script type="text/javascript">document.getElementById('note_LCL114_86_1').style.display = "none";</script><li class="note" id="note_LCL114_86_2"><a class="footnoteCrossrefLink" href="#target_note_LCL114_86_2" title="Click to highlight in text"><sup class="lineRef">2</sup>concrepuere <span class="italic">H. J. Mueller:</span> increpuere Ω.</a></li><script type="text/javascript">document.getElementById('note_LCL114_86_2').style.display = "none";</script></ul></section></notes></section>