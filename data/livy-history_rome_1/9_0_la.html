<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="innerMarginNote right">3</span>nuncupat. Sed nec dii nec homines aut ipsam aut stirpem a crudelitate regia vindicant: sacerdos vincta in custodiam datur: pueros in profluentem aquam
<span class="innerMarginNote right">4</span>mitti iubet. Forte quadam divinitus super ripas Tiberis effusus lenibus stagnis nec adiri usquam ad iusti cursum poterat amnis et posse quamvis languida
<span class="innerMarginNote right">5</span>mergi aqua infantes spem ferentibus dabat. Ita, velut defuncti regis imperio, in proxima alluvie ubi nunc ficus Ruminalis est—Romularem vocatam ferunt—pueros
<span class="innerMarginNote right">6</span>exponunt. Vastae tum in his locis solitudines
erant. Tenet fama, cum fluitantem alveum quo expositi erant pueri tenuis in sicco aqua destituisset, lupam sitientem ex montibus qui circa sunt ad puerilem vagitum cursum flexisse; eam summissas infantibus adeo mitem praebuisse mammas ut lingua lambentem pueros magister regii pecoris invenerit—Faustulo
<span class="innerMarginNote right">7</span>fuisse nomen ferunt. Ab eo ad stabula Larentiae<a class="footnoteLink" href="#note_LCL114_18_1" id="target_note_LCL114_18_1"><sup>1</sup></a> uxori educandos datos. Sunt qui Larentiam<a class="footnoteLink" href="#note_LCL114_18_1" id="target_note_LCL114_18_1"><sup>1</sup></a>
vulgato corpore lupam inter pastores vocatam
<span class="innerMarginNote right">8</span>putent: inde locum fabulae ac miraculo datum. Ita geniti itaque educati, cum primum adolevit aetas, nec in stabulis nec ad pecora segnes, venando peragrare
<span class="innerMarginNote right">9</span>saltus. Hinc robore corporibus animisque sumpto



</p></section><notes><section class="footnotes"><ul><li class="note" id="note_LCL114_18_1"><a class="footnoteCrossrefLink" href="#target_note_LCL114_18_1" title="Click to highlight in text"><sup class="lineRef">1</sup>Larentiae (-am) <span class="italic">MDL</span>: Laurentiae (-am) Ω.</a></li><script type="text/javascript">document.getElementById('note_LCL114_18_1').style.display = "none";</script></ul></section></notes></section>