<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 220–244</span>Latinorum quasi re nova perturbatus, moram suam
hesternam, velut deorum quadam providentia inlatam,
<span class="innerMarginNote right">4</span>ait saluti sibi atque illis fuisse. Ab Turno dici sibi et primoribus populorum parari necem ut Latinorum
solus imperium teneat. Adgressurum fuisse hesterno die in concilio; dilatam rem esse, quod
<span class="innerMarginNote right">5</span>auctor concilii afuerit, quem maxime peteret. Inde illam absentis insectationem esse natam, quod morando
spem destituerit. Non dubitare, si vera deferantur,
quin prima luce, ubi ventum in concilium sit, instructus cum coniuratorum manu armatusque
<span class="innerMarginNote right">6</span>venturus sit. Dici gladiorum ingentem esse numerum
ad eum convectum. Id vanum<a class="footnoteLink" href="#note_LCL114_178_1" id="target_note_LCL114_178_1"><sup>1</sup></a> necne sit extemplo
sciri posse. Rogare eos ut inde secum ad
<span class="innerMarginNote right">7</span>Turnum veniant. Suspectam fecit rem et ingenium Turni ferox et oratio hesterna et mora Tarquini, quod videbatur ob eam differri caedes potuisse. Eunt inclinatis quidem ad credendum animis, tamen nisi
<span class="innerMarginNote right">8</span>gladiis deprehensis cetera vana existimaturi. Ubi est eo ventum, Turnum ex somno excitatum circumsistunt
custodes; comprehensisque servis, qui caritate domini vim parabant, cum gladii abditi ex omnibus locis deverticuli protraherentur, enimvero manifesta

</p></section><notes><section class="footnotes"><ul><li class="note" id="note_LCL114_178_1"><a class="footnoteCrossrefLink" href="#target_note_LCL114_178_1" title="Click to highlight in text"><sup class="lineRef">1</sup>vanum Ω: uarum <span class="italic">R</span>: uerum <span class="italic">R<sup>2</sup>L.</span></a></li><script type="text/javascript">document.getElementById('note_LCL114_178_1').style.display = "none";</script></ul></section></notes></section>