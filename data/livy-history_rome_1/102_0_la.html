<section class="div1 language" lang="la"><header><hgroup><h1>Livy</h1></hgroup></header><section class="div2">
<p> <span class="marginNote left"><span class="sc">a.u.c.</span> 220–244</span>LIX. Brutus illis luctu occupatis cultrum ex volnere
Lucretiae extractum manantem<a class="footnoteLink" href="#note_LCL114_204_1" id="target_note_LCL114_204_1"><sup>1</sup></a> cruore prae se tenens, “Per hunc,” inquit, “castissimum ante regiam iniuriam sanguinem iuro, vosque, di, testes facio me L. Tarquinium Superbum cum scelerata coniuge et omni liberorum stirpe ferro, igni, quacumque
denique<a class="footnoteLink" href="#note_LCL114_204_2" id="target_note_LCL114_204_2"><sup>2</sup></a> vi possim, exsecuturum nec illos nec alium quemquam regnare Romae passurum.”
<span class="innerMarginNote right">2</span>Cultrum deinde Collatino tradit, inde Lucretio ac Valerio, stupentibus miraculo rei, unde novum in Bruti pectore ingenium. Ut praeceptum erat iurant; totique ab luctu versi in iram, Brutum iam inde ad expugnandum regnum vocantem sequuntur ducem.
<span class="innerMarginNote right">3</span>Elatum domo Lucretiae corpus in forum deferunt concientque miraculo, ut fit, rei novae atque indignitate
<span class="innerMarginNote right">4</span>homines. Pro se quisque scelus regium ac vim queruntur. Movet cum patris<a class="footnoteLink" href="#note_LCL114_204_3" id="target_note_LCL114_204_3"><sup>3</sup></a> maestitia, tum Brutus castigator lacrimarum atque inertium querellarum auctorque quod viros, quod Romanos deceret, arma
<span class="innerMarginNote right">5</span>capiendi adversus hostilia ausos. Ferocissimus quisque
iuvenum cum armis voluntarius adest; sequitur et cetera iuventus. Inde patre praeside relicto Collatiae<a class="footnoteLink" href="#note_LCL114_204_4" id="target_note_LCL114_204_4"><sup>4</sup></a>
custodibusque datis, ne quis eum motum regibus nuntiaret, ceteri armati duce Bruto Romam
<span class="innerMarginNote right">6</span>profecti. Ubi eo ventum est, quacumque incedit



.
</p></section><notes><section class="footnotes"><ul><li class="note" id="note_LCL114_204_1"><a class="footnoteCrossrefLink" href="#target_note_LCL114_204_1" title="Click to highlight in text"><sup class="lineRef">1</sup>manantem <span class="italic">O</span>ϛ: manante Ω.</a></li><script type="text/javascript">document.getElementById('note_LCL114_204_1').style.display = "none";</script><li class="note" id="note_LCL114_204_2"><a class="footnoteCrossrefLink" href="#target_note_LCL114_204_2" title="Click to highlight in text"><sup class="lineRef">2</sup>denique <span class="italic">Madvig</span>; dehinc (die hinc <span class="italic">O</span>) Ω.</a></li><script type="text/javascript">document.getElementById('note_LCL114_204_2').style.display = "none";</script><li class="note" id="note_LCL114_204_3"><a class="footnoteCrossrefLink" href="#target_note_LCL114_204_3" title="Click to highlight in text"><sup class="lineRef">3</sup>patris <span class="italic">R</span><sup>2</sup>ϛ: patres (<span class="italic">patre R</span>) Ω.</a></li><script type="text/javascript">document.getElementById('note_LCL114_204_3').style.display = "none";</script><li class="note" id="note_LCL114_204_4"><a class="footnoteCrossrefLink" href="#target_note_LCL114_204_4" title="Click to highlight in text"><sup class="lineRef">4</sup>patre praeside relicto Collatiae [ad portas] <span class="italic">Wolters</span>: patri paris (<span class="italic">or</span> pari <span class="italic">or</span> pars <span class="italic">or</span> paris) praesidio relicto Collatiae ad portas Ω</a></li><script type="text/javascript">document.getElementById('note_LCL114_204_4').style.display = "none";</script></ul></section></notes></section>