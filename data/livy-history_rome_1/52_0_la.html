<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 82–114</span>curru corpus, qua inhaeserant vinculis membra, portantes.
<span class="innerMarginNote right">11</span>Avertere omnes ab tanta foeditate spectaculi
oculos. Primum ultimumque illud supplicium apud Romanos exempli parum memoris legum humanarum
fuit: in aliis gloriari licet nulli gentium mitiores
placuisse poenas.</p>
<p>XXIX. Inter haec iam praemissi Albam erant equites qui multitudinem traducerent Romam. Legiones
<span class="innerMarginNote right">2</span>deinde ductae ad diruendam urbem. Quae ubi intravere portas, non quidem fuit tumultus ille nec pavor, qualis captarum esse urbium solet, cum effractis portis stratisve ariete muris aut arce vi capta clamor hostilis et cursus per urbem armatorum omnia
<span class="innerMarginNote right">3</span>ferro flammaque miscet; sed silentium triste ac tacita maestitia ita defixit omnium animos ut prae metu quid<a class="footnoteLink" href="#note_LCL114_104_1" id="target_note_LCL114_104_1"><sup>1</sup></a> relinquerent, quid secum ferrent deficiente
consilio rogitantesque alii alios nunc in liminibus
starent, nunc errabundi domos suas ultimum
<span class="innerMarginNote right">4</span>illud visuri pervagarentur. Ut vero iam equitum clamor exire iubentium instabat, iam fragor tectorum quae diruebantur ultimis urbis partibus audiebatur, pulvisque ex distantibus locis ortus velut nube inducta
omnia impleverat, raptim quibus quisque poterat
elatis, cum larem ac penates tectaque in quibus natus quisque educatusque esset relinquentes exirent,
<span class="innerMarginNote right">5</span>iam continens agmen migrantium impleverat vias, et



</p></section><notes><section class="footnotes"><ul><li class="note" id="note_LCL114_104_1"><a class="footnoteCrossrefLink" href="#target_note_LCL114_104_1" title="Click to highlight in text"><sup class="lineRef">1</sup>quid <span class="italic">Madvig:</span> obliti quid Ω.</a></li><script type="text/javascript">document.getElementById('note_LCL114_104_1').style.display = "none";</script></ul></section></notes></section>