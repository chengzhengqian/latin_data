<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 1–37</span>multitudo cum liberis ac coniugibus venit. Invitati hospitaliter per domos cum situm moeniaque et frequentem
tectis urbem vidissent, mirantur tam brevi
<span class="innerMarginNote right">10</span>rem Romanam crevisse. Ubi spectaculi tempus venit deditaeque eo mentes cum oculis erant, tum ex composito
orta vis, signoque dato iuventus Romana ad
<span class="innerMarginNote right">11</span>rapiendas virgines discurrit. Magna pars forte, in quem quaeque inciderat, raptae: quasdam forma excellentes
primoribus patrum destinatas ex plebe homines, quibus datum negotium erat, domos deferebant:
<span class="innerMarginNote right">12</span>unam longe ante alias specie ac pulchritudine insignem a globo Thalassii cuiusdam raptam ferunt, multisque sciscitantibus cuinam eam ferrent, identidem,
ne quis violaret, Thalassio ferri clamitatum;
<span class="innerMarginNote right">13</span>inde nuptialem hanc vocem factam. Turbato per metum ludicro maesti parentes virginum profugiunt, incusantes violati hospitii scelus<a class="footnoteLink" href="#note_LCL114_36_1" id="target_note_LCL114_36_1"><sup>1</sup></a> deumque invocantes,
cuius ad sollemne ludosque per fas ac fidem
<span class="innerMarginNote right">14</span>decepti venissent. Nec raptis aut spes de se melior aut indignatio est minor. Sed ipse Romulus circumibat
docebatque patrum id superbia factum, qui conubium
finitimis negassent; illas tamen in matrimonio, in societate fortunarum omnium civitatisque, et quo
<span class="innerMarginNote right">15</span>nihil carius humano generi sit, liberum fore; mollirent



</p></section><notes><section class="footnotes"><ul><li class="note" id="note_LCL114_36_1"><a class="footnoteCrossrefLink" href="#target_note_LCL114_36_1" title="Click to highlight in text"><sup class="lineRef">1</sup>scelus <span class="italic">Grunaver:</span> foedus Ω.</a></li><script type="text/javascript">document.getElementById('note_LCL114_36_1').style.display = "none";</script></ul></section></notes></section>