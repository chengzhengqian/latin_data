<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 82–114</span><span class="innerMarginNote right">2</span>reconciliare popularium animos coepit. Igitur, ut prius in bello pacem, sic in pace bellum quaerens, quia suae civitati animorum plus quam virium cernebat
esse, ad bellum palam atque ex edicto gerundum alios concitat populos, suis per speciem societatis
<span class="innerMarginNote right">3</span>proditionem reservat. Fidenates colonia Romana Veientibus sociis consilii adsumptis pacto transitionis
<span class="innerMarginNote right">4</span>Albanorum ad bellum atque arma incitantur. Cum Fidenae aperte descissent, Tullus Mettio exercituque eius ab Alba accito contra hostes ducit. Ubi Anienem
transiit,<a class="footnoteLink" href="#note_LCL114_96_1" id="target_note_LCL114_96_1"><sup>1</sup></a> ad confluentis conlocat castra. Inter eum locum et Fidenas Veientium exercitus Tiberim
<span class="innerMarginNote right">5</span>transierat. Hi in<a class="footnoteLink" href="#note_LCL114_96_2" id="target_note_LCL114_96_2"><sup>2</sup></a> acie prope flumen tenuere dextrum
cornu: in sinistro Fidenates propius montes consistunt. Tullus adversus Veientem hostem derigit<a class="footnoteLink" href="#note_LCL114_96_3" id="target_note_LCL114_96_3"><sup>3</sup></a>
suos, Albanos contra legionem Fidenatium conlocat.
Albano non plus animi erat quam fidei. Nec manere ergo nec transire aperte ausus sensim ad
<span class="innerMarginNote right">6</span>montes succedit; inde, ubi satis subisse sese ratus est, erigit totam aciem, fluctuansque animo ut tereret tempus ordines explicat. Consilium erat, qua fortuna
<span class="innerMarginNote right">7</span>rem daret ea inclinare vires. Miraculo primo esse Romanis qui proximi steterant, ut nudari latera sua sociorum digressu senserunt; inde eques citato



</p></section><notes><section class="footnotes"><ul><li class="note" id="note_LCL114_96_1"><a class="footnoteCrossrefLink" href="#target_note_LCL114_96_1" title="Click to highlight in text"><sup class="lineRef">1</sup>transiit <span class="italic">D<sup>2</sup>ϛ</span> transierat <span class="italic">U<sup>2</sup>ϛ</span>: transit Ω.</a></li><script type="text/javascript">document.getElementById('note_LCL114_96_1').style.display = "none";</script><li class="note" id="note_LCL114_96_2"><a class="footnoteCrossrefLink" href="#target_note_LCL114_96_2" title="Click to highlight in text"><sup class="lineRef">2</sup>hi in <span class="italic">Weissenborn:</span> hi (<span class="italic">or</span> hii <span class="italic">or</span> hic) et in Ω.</a></li><script type="text/javascript">document.getElementById('note_LCL114_96_2').style.display = "none";</script><li class="note" id="note_LCL114_96_3"><a class="footnoteCrossrefLink" href="#target_note_LCL114_96_3" title="Click to highlight in text"><sup class="lineRef">3</sup>derigit <span class="italic">PL:</span> dirigit Ω.</a></li><script type="text/javascript">document.getElementById('note_LCL114_96_3').style.display = "none";</script></ul></section></notes></section>