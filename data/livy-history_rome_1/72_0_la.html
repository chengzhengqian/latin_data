<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 138–176</span>excepissent, illos fugientes lictores comprehendunt.
Clamor inde concursusque populi, mirantium<a class="footnoteLink" href="#note_LCL114_144_1" id="target_note_LCL114_144_1"><sup>1</sup></a> quid rei esset. Tanaquil inter tumultum claudi regiam iubet, arbitros eicit.<a class="footnoteLink" href="#note_LCL114_144_2" id="target_note_LCL114_144_2"><sup>2</sup></a> Simul quae curando volneri opus sunt, tamquam spes subesset, sedulo conparat,
<span class="innerMarginNote right">2</span>simul, si destituat spes, alia praesidia molitur. Servio
propere accito cum paene exsanguem virum ostendisset, dextram tenens orat ne inultam mortem
soceri, ne socrum inimicis ludibrio esse sinat.
<span class="innerMarginNote right">3</span>“Tuum est,” inquit, “Servi, si vir es, regnum, non eorum qui alienis manibus pessimum facinus fecere. Erige te deosque duces sequere, qui clarum hoc fore caput divino quondam circumfuso igni portenderunt. Nunc te illa caelestis excitet flamma, nunc expergiscere
vere. Et nos peregrini regnavimus; qui sis, non unde natus sis, reputa. Si tua re subita consilia
<span class="innerMarginNote right">4</span>torpent, at tu mea consilia sequere.” Cum clamor impetusque multitudinis vix sustineri posset, ex superiore
parte aedium per fenestras in Novam viam versas<a class="footnoteLink" href="#note_LCL114_144_3" id="target_note_LCL114_144_3"><sup>3</sup></a>—habitabat enim rex ad Iovis Statoris—populum
<span class="innerMarginNote right">5</span>Tanaquil adloquitur. Iubet bono animo esse:
sopitum fuisse regem subito ictu; ferrum haud alte
in corpus descendisse; iam ad se redisse; inspectum



</p></section><notes><section class="footnotes"><ul><li class="note" id="note_LCL114_144_1"><a class="footnoteCrossrefLink" href="#target_note_LCL114_144_1" title="Click to highlight in text"><sup class="lineRef">1</sup>mirantium ϛ: mirantum (<span class="italic">or</span> mirandum) Ω.</a></li><script type="text/javascript">document.getElementById('note_LCL114_144_1').style.display = "none";</script><li class="note" id="note_LCL114_144_2"><a class="footnoteCrossrefLink" href="#target_note_LCL114_144_2" title="Click to highlight in text"><sup class="lineRef">2</sup>eicit <span class="italic">R</span>ϛ: eiecit Ω.</a></li><script type="text/javascript">document.getElementById('note_LCL114_144_2').style.display = "none";</script><li class="note" id="note_LCL114_144_3"><a class="footnoteCrossrefLink" href="#target_note_LCL114_144_3" title="Click to highlight in text"><sup class="lineRef">3</sup>versas ϛ: uersus Ω.</a></li><script type="text/javascript">document.getElementById('note_LCL114_144_3').style.display = "none";</script></ul></section></notes></section>