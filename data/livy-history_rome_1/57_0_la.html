<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 114–138</span>civibus otii cupidis et finitimis civitatibus facta spes
<span class="innerMarginNote right">3</span>in avi mores atque instituta regem abiturum. Igitur Latini, cum quibus Tullo regnante ictum foedus erat, sustulerant animos, et cum incursionem in agrum Romanum
fecissent., repetentibus res Romanis superbe responsum reddunt, desidem Romanum regem inter
<span class="innerMarginNote right">4</span>sacella et aras acturum esse regnum rati. Medium erat in Anco ingenium, et Numae et Romuli memor; et praeterquam quod avi regno magis necessariam fuisse pacem credebat cum in novo tum feroci populo, etiam quod illi contigisset otium sine iniuria, id se haud facile habiturum; temptari patientiam et temptatam
contemni, temporaque esse Tullo regi aptiora
<span class="innerMarginNote right">5</span>quam Numae. Ut tamen, quoniam Numa in pace religiones instituisset, a se bellicae caerimoniae proderentur, nec gererentur solum sed etiam indicerentur
bella aliquo ritu, ius ab antiqua gente Aequicolis, quod nunc fetiales habent, descripsit quo res repetuntur.</p>
<p><span class="innerMarginNote right">6</span>Legatus ubi ad fines eorum venit unde res repetuntur,
capite velato filo—lanae velamen est—“Audi,
Iuppiter” inquit; “audite, fines”—cuiuscumque
gentis sunt nominat;—“audiat fas. Ego sum publicus nuntius populi Romani; iuste pieque legatus venio verbisque meis fides sit.” Peragit


</p></section><notes></notes></section>