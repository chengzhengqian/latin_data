<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 38</span>Inde ubi prospectu in urbem agrumque capto deos precatus regiones ab oriente ad occasum determinavit,
dextras ad meridiem partes, laevas ad septentrionem
<span class="innerMarginNote right">8</span>esse dixit; signum contra, quoad<a class="footnoteLink" href="#note_LCL114_66_1" id="target_note_LCL114_66_1"><sup>1</sup></a> longissime conspectum oculi ferebant, animo finivit; tum lituo in laevam manum translato dextra in caput Numae
<span class="innerMarginNote right">9</span>imposita ita precatus est,<a class="footnoteLink" href="#note_LCL114_66_2" id="target_note_LCL114_66_2"><sup>2</sup></a> “Iuppiter pater, si est fas hunc Numam Pompilium, cuius ego caput teneo, regem Romae esse, uti tu signa nobis certa adclarassis
<span class="innerMarginNote right">10</span>inter eos fines quos feci.” Tum peregit verbis auspicia quae mitti vellet. Quibus missis declaratus rex Numa de templo descendit.</p>
<p> <span class="marginNote left"><span class="sc">a.u.c.</span> 39–82</span>XIX. Qui regno ita potitus urbem novam, conditam
vi et armis, iure eam legibusque ac moribus de
<span class="innerMarginNote right">2</span>integro condere parat. Quibus cum inter bella adsuescere
videret non posse, quippe efferari militia animos, mitigandum ferocem populum armorum desuetudine
ratus, Ianum ad infimum Argiletum indicem
pacis bellique fecit, apertus ut in armis esse civitatem, clausus pacatos circa omnes populos significaret.
<span class="innerMarginNote right">3</span>Bis deinde post Numae regnum clausus fuit, semel T. Manlio consule post Punicum primum perfectum bellum, iterum, quod nostrae aetati di dederunt ut videremus, post bellum Actiacum ab imperatore Caesare Augusto pace terra marique


</p></section><notes><section class="footnotes"><ul><li class="note" id="note_LCL114_66_1"><a class="footnoteCrossrefLink" href="#target_note_LCL114_66_1" title="Click to highlight in text"><sup class="lineRef">1</sup>quoad <span class="italic">Weissenborn:</span> quod Ω: quo <span class="italic">P<sup>2</sup>ϛ:</span> quo <span class="italic">M.</span></a></li><script type="text/javascript">document.getElementById('note_LCL114_66_1').style.display = "none";</script><li class="note" id="note_LCL114_66_2"><a class="footnoteCrossrefLink" href="#target_note_LCL114_66_2" title="Click to highlight in text"><sup class="lineRef">2</sup>ita precatus est <span class="italic">Walters:</span> precatus est ita <span class="italic">ORDL:</span> precatus
ita est <span class="italic">MPFUBEH.</span></a></li><script type="text/javascript">document.getElementById('note_LCL114_66_2').style.display = "none";</script></ul></section></notes></section>