<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 1-37</span><span class="innerMarginNote right">3</span>conubiumque novo populo peterent: urbes quoque,
ut cetera, ex infimo nasci; dein, quas<a class="footnoteLink" href="#note_LCL114_34_1" id="target_note_LCL114_34_1"><sup>1</sup></a> sua virtus ac di iuvent, magnas opes sibi magnumque
<span class="innerMarginNote right">4</span>nomen facere; satis scire origini Romanae et deos adfuisse et non defuturam virtutem; proinde ne gravarentur homines cum hominibus sanguinem
<span class="innerMarginNote right">5</span>ac genus miscere. Nusquam benigne legatio audita est; adeo simul spernebant, simul tantam in medio crescentem molem sibi ac posteris suis metuebant. A<a class="footnoteLink" href="#note_LCL114_34_2" id="target_note_LCL114_34_2"><sup>2</sup></a> plerisque rogitantibus dimissi, ecquod feminis quoque asylum aperuissent; id enim demum conpar
<span class="innerMarginNote right">6</span>conubium fore. Aegre id Romana pubes passa, et haud dubie ad vim spectare res coepit. Cui tempus locumque aptum ut daret Romulus, aegritudinem
animi dissimulans ludos ex industria parat Neptuno equestri sollemnis; Consualia vocat.
<span class="innerMarginNote right">7</span>Indici deinde finitimis spectaculum iubet, quantoque
apparatu tum sciebant aut poterant, concelebrant,
ut rem claram exspectatamque facerent.
<span class="innerMarginNote right">8</span>Multi mortales convenere, studio etiam videndae novae urbis, maxime proximi quique, Caeninenses,
<span class="innerMarginNote right">9</span>Crustumini, Antemnates; etiam<a class="footnoteLink" href="#note_LCL114_34_3" id="target_note_LCL114_34_3"><sup>3</sup></a> Sabinorum omnis





</p></section><notes><section class="footnotes"><ul><li class="note" id="note_LCL114_34_1"><a class="footnoteCrossrefLink" href="#target_note_LCL114_34_1" title="Click to highlight in text"><sup class="lineRef">1</sup>quas <span class="italic">Aldus:</span> qua Ω.</a></li><script type="text/javascript">document.getElementById('note_LCL114_34_1').style.display = "none";</script><li class="note" id="note_LCL114_34_2"><a class="footnoteCrossrefLink" href="#target_note_LCL114_34_2" title="Click to highlight in text"><sup class="lineRef">2</sup>A ϛ: ac Ω.</a></li><script type="text/javascript">document.getElementById('note_LCL114_34_2').style.display = "none";</script><li class="note" id="note_LCL114_34_3"><a class="footnoteCrossrefLink" href="#target_note_LCL114_34_3" title="Click to highlight in text"><sup class="lineRef">3</sup>etiam <span class="italic">Scheibe:</span> iam Ω.</a></li><script type="text/javascript">document.getElementById('note_LCL114_34_3').style.display = "none";</script></ul></section></notes></section>