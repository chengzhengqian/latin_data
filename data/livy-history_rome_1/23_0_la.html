<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 1–37</span>sit posteris tua praesenti ope servatam urbem
<span class="innerMarginNote right">7</span>esse, voveo.” Haec precatus, veluti<a class="footnoteLink" href="#note_LCL114_46_1" id="target_note_LCL114_46_1"><sup>1</sup></a> sensisset auditas
preces, “Hinc” inquit, “Romani, Iuppiter optimus maximus resistere atque iterare pugnam iubet.” Restitere Romani tamquam caelesti voce
<span class="innerMarginNote right">8</span>iussi: ipse ad primores Romulus provolat. Mettius Curtius ab Sabinis princeps ab arce decucurrerat et effusos egerat Romanos, toto quantum foro spatium est. Nec procul iam a porta Palati erat clamitans,
“Vicimus perfidos hospites, imbelles hostes; iam sciunt longe aliud esse virgines rapere, aliud pugnare cum
<span class="innerMarginNote right">9</span>viris.” In eum haec gloriantem cum globo ferocissimorum
iuvenum Romulus impetum facit. Ex equo tum forte Mettius pugnabat; eo pelli facilius fuit. Pulsum Romani persequuntur; et alia Romana acies
<span class="innerMarginNote right">10</span>audacia regis accensa fundit Sabinos. Mettius in paludem sese strepitu sequentium trepidante equo coniecit; averteratque ea res etiam Sabinos tanti periculo viri. Et ille quidem adnuentibus ac vocantibus
suis favore multorum addito animo evadit: Romani Sabinique in media convalle duorum montium
redintegrant proelium. Sed res Romana erat superior.</p>
<p>XIII. Tum Sabinae mulieres, quarum ex iniuria bellum ortum erat, crinibus passis scissaque veste

</p></section><notes><section class="footnotes"><ul><li class="note" id="note_LCL114_46_1"><a class="footnoteCrossrefLink" href="#target_note_LCL114_46_1" title="Click to highlight in text"><sup class="lineRef">1</sup>ueluti <span class="italic">BR:</span> uelutis <span class="italic">M?P?:</span> uelut si <span class="italic">M<sup>1</sup>ϛ:</span> ueluti si Ω.</a></li><script type="text/javascript">document.getElementById('note_LCL114_46_1').style.display = "none";</script></ul></section></notes></section>