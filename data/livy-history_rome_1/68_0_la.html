<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 138–176</span>filius erat regis—Collatiae in praesidio relictus.
Deditosque Collatinos ita accipio eamque deditionis
<span class="innerMarginNote right">2</span>formulam esse; rex interrogavit: “Estisne vos legati oratoresque missi a populo Collatino, ut vos populumque Collatinum dederetis?” “Sumus.”
“Estne populus Collatinus in sua potestate?”
“Est.” “Deditisne vos populumque Collatinum, urbem, agros, aquam, terminos, delubra, utensilia, divina humanaque omnia in meam populique Romani
dicionem?” “Dedimus.” “At ego recipio.”
<span class="innerMarginNote right">3</span>Bello Sabino perfecto Tarquinius triumphans Romam
<span class="innerMarginNote right">4</span>redit. Inde Priscis Latinis bellum fecit. Ubi nusquam
ad universae rei dimicationem ventum est, ad singula oppida circumferendo arma omne nomen Latinum domuit. Corniculum, Ficulea Vetus, Cameria, Crustumerium, Ameriola, Medullia,<a class="footnoteLink" href="#note_LCL114_136_1" id="target_note_LCL114_136_1"><sup>1</sup></a> Nomentum—haec
de Priscis Latinis aut qui ad Latinos defecerant capta oppida. Pax deinde est facta.</p>
<p><span class="innerMarginNote right">5</span>Maiore inde animo pacis opera incohata quam quanta mole gesserat bella, ut non quietior populus
<span class="innerMarginNote right">6</span>domi esset quam militiae fuisset; nam et muro lapideo,
cuius exordium operis Sabino bello turbatum erat, urbem qua nondum munierat cingere parat, et infima urbis loca circa forum aliasque interiectas collibus convalles, quia ex planis locis haud facile evehebant aquas, cloacis<a class="footnoteLink" href="#note_LCL114_136_2" id="target_note_LCL114_136_2"><sup>2</sup></a> fastigio in Tiberim ductis


</p></section><notes><section class="footnotes"><ul><li class="note" id="note_LCL114_136_1"><a class="footnoteCrossrefLink" href="#target_note_LCL114_136_1" title="Click to highlight in text"><sup class="lineRef">1</sup>Medullia <span class="italic">Ald.</span>: medulla Ω.</a></li><script type="text/javascript">document.getElementById('note_LCL114_136_1').style.display = "none";</script><li class="note" id="note_LCL114_136_2"><a class="footnoteCrossrefLink" href="#target_note_LCL114_136_2" title="Click to highlight in text"><sup class="lineRef">2</sup>aquas cloacis <span class="italic">RD</span><sup>2</sup>ϛ: aqua se (<span class="italic">or</span> aquā se <span class="italic">or</span> aquas e cloacis Ω.</a></li><script type="text/javascript">document.getElementById('note_LCL114_136_2').style.display = "none";</script></ul></section></notes></section>