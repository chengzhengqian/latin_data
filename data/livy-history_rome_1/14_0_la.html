<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 1</span>Cacus vi prohibere conatus esset, ictus clava fidem pastorum nequiquam invocans morte occubuit.
<span class="innerMarginNote right">8</span>Euander tum ea profugus ex Peloponneso auctoritate magis quam imperio regebat loca, venerabilis vir miraculo litterarum, rei novae inter rudes artium homines, venerabilior divinitate credita Carmentae matris, quam fatiloquam ante Sibyllae in Italiam
<span class="innerMarginNote right">9</span>adventum miratae eae gentes fuerant. Is tum Euander concursu pastorum trepidantium circa advenam
manifestae reum caedis excitus postquam facinus facinorisque causam audivit, habitum formamque
viri aliquantum ampliorem augustioremque
<span class="innerMarginNote right">10</span>humana intuens, rogitat qui vir esset. Ubi nomen patremque ac patriam accepit, “Iove nate, Hercules, salve,” inquit; “te mihi mater, veridica interpres deum, aucturum caelestium numerum cecinit tibique aram hic dicatum iri quam opulentissima olim in
<span class="innerMarginNote right">11</span>terris gens maximam vocet tuoque ritu colat.” Dextra
Hercules data accipere se omen inpleturumque
<span class="innerMarginNote right">12</span>fata ara condita ac dicata ait. Ibi tum primum bove eximia capta de grege sacrum Herculi<a class="footnoteLink" href="#note_LCL114_28_1" id="target_note_LCL114_28_1"><sup>1</sup></a> adhibitis ad ministerium dapemque<a class="footnoteLink" href="#note_LCL114_28_1" id="target_note_LCL114_28_1"><sup>1</sup></a> Potitiis ac Pinariis, quae tum familiae maxime inclitae ea loca incolebant,



</p></section><notes><section class="footnotes"><ul><li class="note" id="note_LCL114_28_1"><a class="footnoteCrossrefLink" href="#target_note_LCL114_28_1" title="Click to highlight in text"><sup class="lineRef">1</sup>Herculi . . . dapemque <span class="italic">MP<sup>2</sup>:</span> <span class="italic">omitted by</span> Ω.</a></li><script type="text/javascript">document.getElementById('note_LCL114_28_1').style.display = "none";</script></ul></section></notes></section>