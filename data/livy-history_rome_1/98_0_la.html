<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 220–244</span>ad id baculo tulisse donum Apollini dicitur, per ambages
<span class="innerMarginNote right">10</span>effigiem ingenii sui. Quo postquam ventum est, perfectis patris mandatis cupido incessit animos iuvenum sciscitandi, ad quem eorum regnum Romanum
esset venturum. Ex infimo specu vocem redditam ferunt, “Imperium summum Romae habebit,
qui vestrum primus, o iuvenes, osculum matri
<span class="innerMarginNote right">11</span>tulerit.” Tarquinii, ut<a class="footnoteLink" href="#note_LCL114_196_1" id="target_note_LCL114_196_1"><sup>1</sup></a> Sextus, qui Romae relictus fuerat, ignarus responsi expersque imperii esset, rem summa ope taceri iubent; ipsi inter se uter prior, cum Romam redisset, matri osculum daret, sorti permittunt.
<span class="innerMarginNote right">12</span>Brutus alio ratus spectare Pythicam vocem velut si prolapsus cecidisset terram osculo contigit, scilicet quod ea communis mater omnium mortalium
<span class="innerMarginNote right">13</span>esset. Reditum inde Romam, ubi adversus Rutulos bellum summa vi parabatur.</p>
<p>LVII. Ardeam Rutuli habebant, gens ut in ea regione atque in ea aetate divitiis praepollens. Eaque
ipsa causa belli fuit, quod rex Romanus cum ipse ditari, exhaustus magnificentia publicorum operum,
<span class="innerMarginNote right">2</span>tum praeda delenire popularium animos studebat, praeter aliam superbiam regno infestos etiam quod se in fabrorum ministeriis ac servili tam diu habitos
<span class="innerMarginNote right">3</span>opere ab rege indignabantur. Temptata res est si primo impetu capi Ardea posset. Ubi id parum processit,

</p></section><notes><section class="footnotes"><ul><li class="note" id="note_LCL114_196_1"><a class="footnoteCrossrefLink" href="#target_note_LCL114_196_1" title="Click to highlight in text"><sup class="lineRef">1</sup>Tarquinii, ut ϛ: Tarquinius Ω: Tarquinius SEX <span class="italic">O.</span></a></li><script type="text/javascript">document.getElementById('note_LCL114_196_1').style.display = "none";</script></ul></section></notes></section>