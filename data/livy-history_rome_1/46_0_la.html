<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 82–114</span>esset, concilio populi advocato “Duumviros,” inquit,
“qui Horatio perduellionem iudicent, secundum
<span class="innerMarginNote right">6</span>legem facio.” Lex horrendi carminis erat: duumviri perduellionem iudicent; si a duumviris provocarit,
provocatione certato; si vincent, caput obnubito;
infelici arbori reste suspendito; verberato vel
<span class="innerMarginNote right">7</span>intra pomerium vel extra pomerium. Hac lege duumviri creati. Qui se absolvere non rebantur ea lege ne innoxium quidem posse, cum condemnassent, tum alter ex iis<a class="footnoteLink" href="#note_LCL114_92_1" id="target_note_LCL114_92_1"><sup>1</sup></a> “P. Horati, tibi perduellionem
<span class="innerMarginNote right">8</span>iudico,” inquit; “i, lictor,<a class="footnoteLink" href="#note_LCL114_92_2" id="target_note_LCL114_92_2"><sup>2</sup></a> colliga manus.” Accesserat
lictor iniciebatque laqueum. Tum Horatius auctore Tullo, clemente legis interprete, “Provoco,”
inquit. Itaque<a class="footnoteLink" href="#note_LCL114_92_3" id="target_note_LCL114_92_3"><sup>3</sup></a> provocatione certatum ad populum
<span class="innerMarginNote right">9</span>est. Moti homines sunt in eo iudicio maxime P. Horatio patre proclamante se filiam iure caesam iudicare: ni ita esset, patrio iure in filium<a class="footnoteLink" href="#note_LCL114_92_4" id="target_note_LCL114_92_4"><sup>4</sup></a> animadversurum
fuisse. Orabat deinde, ne se, quem paulo ante cum egregia stirpe conspexissent, orbum liberis
<span class="innerMarginNote right">10</span>facerent. Inter haec senex iuvenem amplexus, spolia Curiatiorum fixa eo loco qui nunc pila Horatia appellatur
ostentans, “Huncine” aiebat, “quem modo







</p></section><notes><section class="footnotes"><ul><li class="note" id="note_LCL114_92_1"><a class="footnoteCrossrefLink" href="#target_note_LCL114_92_1" title="Click to highlight in text"><sup class="lineRef">1</sup>iis <span class="italic">Madvig:</span> his Ω.</a></li><script type="text/javascript">document.getElementById('note_LCL114_92_1').style.display = "none";</script><li class="note" id="note_LCL114_92_2"><a class="footnoteCrossrefLink" href="#target_note_LCL114_92_2" title="Click to highlight in text"><sup class="lineRef">2</sup>inquit i, lictor ϛ <span class="italic">Modius:</span> inqui i lictor <span class="italic">M:</span> inquit lictor Ω.</a></li><script type="text/javascript">document.getElementById('note_LCL114_92_2').style.display = "none";</script><li class="note" id="note_LCL114_92_3"><a class="footnoteCrossrefLink" href="#target_note_LCL114_92_3" title="Click to highlight in text"><sup class="lineRef">3</sup>itaque <span class="italic">Tan. Faber:</span> ita de Ω.</a></li><script type="text/javascript">document.getElementById('note_LCL114_92_3').style.display = "none";</script><li class="note" id="note_LCL114_92_4"><a class="footnoteCrossrefLink" href="#target_note_LCL114_92_4" title="Click to highlight in text"><sup class="lineRef">4</sup>filium ϛ: filiam Ω.</a></li><script type="text/javascript">document.getElementById('note_LCL114_92_4').style.display = "none";</script></ul></section></notes></section>