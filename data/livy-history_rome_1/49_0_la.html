<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 82–114</span>equo nuntiat regi abire Albanos. Tullus in re trepida
duodecim vovit Salios fanaque Pallori ac Pavori.
<span class="innerMarginNote right">8</span>Equitem clara increpans voce, ut hostes exaudirent, redire in proelium iubet: nihil trepidatione opus esse; suo iussu circumduci Albanum exercitum, ut Fidenatium nuda terga invadant; idem imperat ut
<span class="innerMarginNote right">9</span>hastas equites erigerent.<a class="footnoteLink" href="#note_LCL114_98_1" id="target_note_LCL114_98_1"><sup>1</sup></a> Id factum magnae parti peditum Romanorum conspectum abeuntis Albani exercitus intersaepsit: qui viderant, id quod ab rege auditum erat rati, eo acrius pugnant. Terror ad hostes transit; et audiverant clara voce dictum, et magna pars Fidenatium, ut quibus coloni additi Romani<a class="footnoteLink" href="#note_LCL114_98_2" id="target_note_LCL114_98_2"><sup>2</sup></a>
<span class="innerMarginNote right">10</span>essent, Latine sciebant. Itaque, ne subito ex collibus decursu Albanorum intercluderentur ab oppido, terga vertunt. Instat Tullus fusoque Fidenatium
cornu in Veientem alieno pavore perculsum ferocior redit. Nec illi tulere impetum, sed ab effusa
<span class="innerMarginNote right">11</span>fuga flumen obiectum ab tergo arcebat. Quo postquam
fuga inclinavit, alii arma foede iactantes in aquam caeci ruebant, alii, dum cunctantur in ripis, inter fugae pugnaeque consilium oppressi. Non alia ante Romana pugna atrocior fuit.</p>
</section><notes><section class="footnotes"><ul><li class="note" id="note_LCL114_98_1"><a class="footnoteCrossrefLink" href="#target_note_LCL114_98_1" title="Click to highlight in text"><sup class="lineRef">1</sup>erigerent ϛ: erigere erigerent iubeat <span class="italic">M</span>: erigerent iubeat (<span class="italic">or</span> erigere iubeat,<span class="italic">or</span> eriere iubeat, <span class="italic">or</span> erigere erigerent iubet,<span class="italic">or</span> erigere iubet) Ω.</a></li><script type="text/javascript">document.getElementById('note_LCL114_98_1').style.display = "none";</script><li class="note" id="note_LCL114_98_2"><a class="footnoteCrossrefLink" href="#target_note_LCL114_98_2" title="Click to highlight in text"><sup class="lineRef">2</sup>ut quibus . . . Romani <span class="italic">Walters (following Tan, Faber’s</span> ut queis . . . Romani): ut qui (et qui <span class="italic">DL</span>) . . . Romanis Ω.</a></li><script type="text/javascript">document.getElementById('note_LCL114_98_2').style.display = "none";</script></ul></section></notes></section>