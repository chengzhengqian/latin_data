<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 220–244</span>eodem pertinentia seditiosus facinerosusque homo hisque artibus opes domi nactus cum maxime dissereret,
<span class="innerMarginNote right">8</span>intervenit Tarquinius. Is finis orationi fuit; aversi omnes ad Tarquinium salutandum. Qui silentio
facto monitus a proximis ut purgaret se, quod id temporis venisset, disceptatorem ait se sumptum inter patrem et filium, cura reconciliandi eos in gratiam
moratum esse, et quia ea res exemisset illum
<span class="innerMarginNote right">9</span>diem, postero die acturum quae constituisset. Ne id quidem ab Turno tulisse tacitum ferunt; dixisse enim nullam breviorem esse cognitionem quam inter patrem et filium, paucisque transigi verbis posse: ni pareat patri, habiturum infortunium esse.</p>
<p>LI. Haec Aricinus in regem Romanum increpans ex concilio abiit. Quam rem Tarquinius aliquanto quam videbatur aegrius ferens confestim Turno necem
machinatur, ut eundem terrorem quo civium
<span class="innerMarginNote right">2</span>animos domi oppresserat Latinis iniceret. Et quia pro imperio palam interfici non poterat, oblato falso crimine insontem oppressit. Per adversae factionis quosdam Aricinos servum Turni auro corrupit, ut in<a class="footnoteLink" href="#note_LCL114_176_1" id="target_note_LCL114_176_1"><sup>1</sup></a> deversorium eius vim magnam gladiorum inferri clam
<span class="innerMarginNote right">3</span>sineret. Ea cum una nocte perfecta essent, Tarquinius
paulo ante lucem accitis ad se principibus

</p></section><notes><section class="footnotes"><ul><li class="note" id="note_LCL114_176_1"><a class="footnoteCrossrefLink" href="#target_note_LCL114_176_1" title="Click to highlight in text"><sup class="lineRef">1</sup>ut in <span class="italic">MR<sup>2</sup> Ald.</span>: in (ten <span class="italic">O</span>) Ω.</a></li><script type="text/javascript">document.getElementById('note_LCL114_176_1').style.display = "none";</script></ul></section></notes></section>