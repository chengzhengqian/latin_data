<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 1</span>ex duodecim populis communiter creato rege singulos
singuli populi lictores dederint.</p>
<p><span class="innerMarginNote right">4</span>Crescebat interim urbs munitionibus alia atque alia adpetendo loca, cum in spem magis futurae multitudinis quam ad id quod tum hominum erat
<span class="innerMarginNote right">5</span>munirent. Deinde, ne vana urbis magnitudo esset, adiciendae multitudinis causa vetere consilio condentium
urbes, qui obscuram atque humilem conciendo ad se multitudinem natam e terra sibi prolem ementiebantur,
locum qui nunc saeptus escendentibus<a class="footnoteLink" href="#note_LCL114_32_1" id="target_note_LCL114_32_1"><sup>1</sup></a>
<span class="innerMarginNote right">6</span>inter duos lucos est, asylum aperit. Eo ex finitimis populis turba omnis, sine discrimine liber an servus esset, avida novarum rerum perfugit, idque primum
<span class="innerMarginNote right">7</span>ad coeptam magnitudinem roboris fuit. Cum iam virium haud paeniteret, consilium deinde viribus parat. Centum creat senatores, sive quia is numerus satis erat, sive quia soli centum erant qui creari patres possent. Patres certe ab honore, patriciique progenies eorum appellati.</p>
<p> <span class="marginNote left"><span class="sc">a.u.c.</span> 1–37</span>IX. Iam res Romana adeo erat valida ut cuilibet
finitimarum civitatum bello par esset; sed penuria mulierum hominis aetatem duratura magnitudo erat, quippe quibus nec domi spes prolis nec cum finitimis
<span class="innerMarginNote right">2</span>conubia essent. Tum ex consilio patrum Romulus legatos circa vicinas gentes misit, qui societatem




</p></section><notes><section class="footnotes"><ul><li class="note" id="note_LCL114_32_1"><a class="footnoteCrossrefLink" href="#target_note_LCL114_32_1" title="Click to highlight in text"><sup class="lineRef">1</sup>escendentibus <span class="italic">Edwards:</span> descendentibus Ω.</a></li><script type="text/javascript">document.getElementById('note_LCL114_32_1').style.display = "none";</script></ul></section></notes></section>