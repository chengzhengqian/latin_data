<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 1–37</span><span class="innerMarginNote right">10</span>multoque effusius, quippe vera fuga, qui simulantes
paulo ante secuti erant, oppidum repetebant. <span class="innerMarginNote right">11</span>Non tamen eripuere se hosti: haerens in tergo Romanus,
priusquam fores portarum obicerentur, velut agmine uno inrumpit.</p>
<p>XV. Belli Fidenatis contagione inritati Veientium animi et consanguinitate—nam Fidenates quoque Etrusci fuerunt—et quod ipsa propinquitas loci, si Romana arma omnibus infesta finitimis essent, stimulabat.
In fines Romanos excucurrerunt populabundi
<span class="innerMarginNote right">2</span>magis quam iusti more belli. Itaque non castris positis, non exspectato hostium exercitu raptam ex agris praedam portantes Veios rediere. Romanus contra, postquam hostem in agris non invenit, dimicationi
ultimae instructus intentusque Tiberim transit.
<span class="innerMarginNote right">3</span>Quem postquam castra ponere et ad urbem accessurum Veientes audivere, obviam egressi, ut potius acie decernerent quam inclusi de tectis moenibusque
<span class="innerMarginNote right">4</span>dimicarent. Ibi viribus nulla arte<a class="footnoteLink" href="#note_LCL114_54_1" id="target_note_LCL114_54_1"><sup>1</sup></a> adiutis tantum veterani robore exercitus rex Romanus vicit, persecutusque fusos ad moenia hostes urbe valida muris ac situ ipso munita abstinuit: agros rediens

</p></section><notes><section class="footnotes"><ul><li class="note" id="note_LCL114_54_1"><a class="footnoteCrossrefLink" href="#target_note_LCL114_54_1" title="Click to highlight in text"><sup class="lineRef">1</sup>arte <span class="italic">F<sup>3</sup>ϛ Petrus Nannius:</span> parte Ω.</a></li><script type="text/javascript">document.getElementById('note_LCL114_54_1').style.display = "none";</script></ul></section></notes></section>