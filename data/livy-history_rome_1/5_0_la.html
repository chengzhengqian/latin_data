<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">

fama est. Alii proelio victum Latinum pacem cum
<span class="innerMarginNote right">7</span>Aenea, deinde affinitatem iunxisse tradunt: alii, cum instructae acies constitissent, priusquam signa canerent
processisse Latinum inter primores ducemque advenarum evocasse ad conloquium; percunctatum deinde qui mortales essent, unde aut quo casu profecti
domo quidve quaerentes in agrum Laurentinum<a class="footnoteLink" href="#note_LCL114_10_1" id="target_note_LCL114_10_1"><sup>1</sup></a>
<span class="innerMarginNote right">8</span>exissent, postquam audierit multitudinem Troianos esse, ducem Aeneam, filium Anchisae et Veneris, cremata patria domo profugos sedem condendaeque
urbi locum quaerere, et nobilitatem admiratum gentis virique et animum vel bello vel paci paratum, dextra data fidem futurae amicitiae
<span class="innerMarginNote right">9</span>sanxisse. Inde foedus ictum inter duces, inter exercitus
salutationem faetam; Aeneam apud Latinum fuisse in hospitio; ibi Latinum apud penates deos domesticum publico adiunxisse foedus filia Aeneae
<span class="innerMarginNote right">10</span>in matrimonium data. Ea res utique Troianis spem adfirmat tandem stabili certaque sede finiendi erroris.
<span class="innerMarginNote right">11</span>Oppidum condunt; Aeneas ab nomine uxoris Lavinium
appellat. Brevi stirpis quoque virilis ex novo matrimonio fuit, cui Ascanium parentes dixere nomen.</p>
<p>II. Bello deinde Aborigines Troianique simul petiti. Turnus, rex Rutulorum, cui pacta Lavinia ante adventum Aeneae fuerat, praelatum sibi advenam



</p></section><notes><section class="footnotes"><ul><li class="note" id="note_LCL114_10_1"><a class="footnoteCrossrefLink" href="#target_note_LCL114_10_1" title="Click to highlight in text"><sup class="lineRef">1</sup>Laurentinum Ω: Laurentem <span class="italic">MO<sup>2</sup>DL<sub>ϛ.</sub></span></a></li><script type="text/javascript">document.getElementById('note_LCL114_10_1').style.display = "none";</script></ul></section></notes></section>