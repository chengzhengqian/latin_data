<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span>220–244</span>qui ultro nomina dabant, lectis armatisque ad concitandum inde adversus regem exercitum Ardeam in castra est profectus: imperium in urbe Lucretio, praefecto urbis iam ante ab rege instituto, relinquit. <span class="innerMarginNote right">13</span>Inter hunc tumultum Tullia domo profugit exsecrantibus,
quacumque incedebat, invocantibusque parentum furias viris mulieribusque.</p>
<p>LX. Harum rerum nuntiis in castra perlatis cum re nova trepidus rex pergeret Romam ad comprimendos
motus, flexit viam Brutus—senserat enim adventum—ne obvius fieret; eodemque fere tempore diversis itineribus Brutus Ardeam, Tarquinius Romam
<span class="innerMarginNote right">2</span>venerunt. Tarquinio clausae portae exsiliumque indictum:
liberatorem urbis laeta castra accepere, exactique inde liberi regis. Duo patrem secuti sunt, qui exsulatum Caere in Etruscos ierunt. Sex. Tarquinius
Gabios tamquam in suum regnum profectus ab ultoribus veterum simultatium, quas sibi ipse caedibus
<span class="innerMarginNote right">3</span>rapinisque concierat,<a class="footnoteLink" href="#note_LCL114_208_1" id="target_note_LCL114_208_1"><sup>1</sup></a> est interfectus.</p>
<p>L. Tarquinius Superbus regnavit annos quinque et viginti.<a class="footnoteLink" href="#note_LCL114_208_2" id="target_note_LCL114_208_2"><sup>2</sup></a> Regnatum Romae ab condita urbe ad
<span class="innerMarginNote right">4</span>liberatam annos ducentos quadraginta quattuor. Duo consules inde comitiis centuriatis a praefecto urbis ex commentariis Ser. Tulli creati sunt, L. Iunius Brutus et L. Tarquinius Collatinus.</p>
</section><notes><section class="footnotes"><ul><li class="note" id="note_LCL114_208_1"><a class="footnoteCrossrefLink" href="#target_note_LCL114_208_1" title="Click to highlight in text"><sup class="lineRef">1</sup>concierat <span class="italic">M</span>: conciuerat <span class="italic">HRDL</span>: concitauerat Ω.</a></li><script type="text/javascript">document.getElementById('note_LCL114_208_1').style.display = "none";</script><li class="note" id="note_LCL114_208_2"><a class="footnoteCrossrefLink" href="#target_note_LCL114_208_2" title="Click to highlight in text"><sup class="lineRef">2</sup>quinque et viginti <span class="italic">M</span>: V et XL Ω.</a></li><script type="text/javascript">document.getElementById('note_LCL114_208_2').style.display = "none";</script></ul></section></notes></section>