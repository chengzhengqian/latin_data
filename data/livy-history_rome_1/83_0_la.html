<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span>176–220</span>pollicendo tum regis criminibus omnibus locis crescere.
<span class="innerMarginNote right">8</span>Postremo, ut iam agendae rei tempus visum est, stipatus agmine armatorum in forum inrupit. Inde omnibus perculsis pavore in regia sede pro curia sedens patres in curiam per praeconem ad
<span class="innerMarginNote right">9</span>regem Tarquinium citari iussit. Convenere extemplo, alii iam ante ad hoc praeparati, alii metu ne non venisse fraudi esset, novitate ac miraculo attoniti et
<span class="innerMarginNote right">10</span>iam de Servio actum rati. Ibi Tarquinius maledicta ab stirpe ultima orsus: servum servaque natum post mortem indignam parentis sui, non interregno, ut antea, inito, non comitiis habitis, non per suffragium populi, non auctoribus patribus, muliebri dono regnum
<span class="innerMarginNote right">11</span>occupasse. Ita natum, ita creatum regem, fautorem
infimi generis hominum, ex quo ipse sit, odio alienae honestatis ereptum primoribus agrum sordidissimo
<span class="innerMarginNote right">12</span>cuique divisisse; omnia onera quae communia
quondam fuerint, inclinasse in primores civitatis; instituisse censum, ut insignis ad invidiam locupletiorum
fortuna esset, et parata unde, ubi<a class="footnoteLink" href="#note_LCL114_166_1" id="target_note_LCL114_166_1"><sup>1</sup></a> vellet, egentissimis largiretur.</p>
</section><notes><section class="footnotes"><ul><li class="note" id="note_LCL114_166_1"><a class="footnoteCrossrefLink" href="#target_note_LCL114_166_1" title="Click to highlight in text"><sup class="lineRef">1</sup>unde ubi <span class="italic">M</span>: ubi Ω.</a></li><script type="text/javascript">document.getElementById('note_LCL114_166_1').style.display = "none";</script></ul></section></notes></section>