<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 82–114</span>Albano agro, Albani ex Romano praedas in vicem agerent.
<span class="innerMarginNote right">4</span>Imperitabat tum C. Cluilius<a class="footnoteLink" href="#note_LCL114_76_1" id="target_note_LCL114_76_1"><sup>1</sup></a> Albae. Utrimque
legati fere sub idem tempus ad res repetendas missi. Tullus praeceperat suis ne quid prius quam mandata agerent; satis sciebat negaturum Albanum;
<span class="innerMarginNote right">5</span>ita pie bellum indici posse. Ab Albanis socordius res acta; excepti hospitio ab Tullo blande ac benigne,
comiter regis convivium celebrant. Tantisper Romani et res repetiverant priores et neganti Albano
<span class="innerMarginNote right">6</span>bellum in tricesimum diem indixerant. Haec renuntiant
Tullo. Tum legatis Tullus dicendi potestatem, quid petentes venerint, facit. Illi omnium ignari primum purgando terunt tempus: se invitos quicquam
quod minus placeat Tullo dicturos, sed imperio
subigi; res repetitum se venisse; ni reddantur
<span class="innerMarginNote right">7</span>bellum indicere iussos. Ad haec Tullus “Nuntiate,” inquit, “regi vestro regem Romanum deos facere testes uter prius populus res repetentes legatos aspernatus dimiserit, ut in eum omnes expetant huiusce clades belli.”</p>
<p>XXIII. Haec nuntiant domum Albani. Et bellum utrimque summa ope parabatur, civili simillimum bello, prope inter parentes natosque, Troianam

</p></section><notes><section class="footnotes"><ul><li class="note" id="note_LCL114_76_1"><a class="footnoteCrossrefLink" href="#target_note_LCL114_76_1" title="Click to highlight in text"><sup class="lineRef">1</sup>Cluilius <span class="italic">Glareanus</span> (<span class="italic">cf.</span> i. 23. 7): clulius (<span class="italic">or</span> ciuilius <span class="italic">or</span> ciiiilius <span class="italic">or</span> ciuibus) Ω.</a></li><script type="text/javascript">document.getElementById('note_LCL114_76_1').style.display = "none";</script></ul></section></notes></section>