<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 220–244</span>Signiam Circeiosque colonos misit, praesidia urbi futura terra marique.</p>
<p><span class="innerMarginNote right">4</span>Haec agenti portentum terribile visum: anguis ex columna lignea elapsus cum terrorem fugamque in regia<a class="footnoteLink" href="#note_LCL114_194_1" id="target_note_LCL114_194_1"><sup>1</sup></a> fecisset, ipsius regis non tam subito pavore
<span class="innerMarginNote right">5</span>perculit pectus, quam anxiis implevit curis. Itaque cum ad publica prodigia Etrusci tantum vates adhiberentur,
hoc velut domestico exterritus visu Delphos
ad maxime inclitum in terris oraculum mittere
<span class="innerMarginNote right">6</span>statuit; neque responsa sortium ulli alii committere ausus duos filios per ignotas ea tempestate terras,
<span class="innerMarginNote right">7</span>ignotiora maria in Graeciam misit. Titus et Arruns profecti. Comes iis additus L. Iunius Brutus Tarquinia
sorore regis natus, iuvenis longe alius ingenii,<a class="footnoteLink" href="#note_LCL114_194_2" id="target_note_LCL114_194_2"><sup>2</sup></a> quam cuius simulationem induerat. Is cum primores civitatis, in quibus fratrem suum, ab avunculo interfectum
audisset, neque in animo suo quicquam regi timendum neque in fortuna concupiscendum relinquere
statuit, contemptuque tutus esse ubi in iure
<span class="innerMarginNote right">8</span>parum praesidii esset. Ergo ex industria factus ad imitationem stultitiae, cum se suaque praedae esse regi sineret, Bruti quoque haud abnuit cognomen, ut sub eius obtentu cognominis liberator ille populi
<span class="innerMarginNote right">9</span>Romani animus latens opperiretur tempora sua. Is tum<a class="footnoteLink" href="#note_LCL114_194_3" id="target_note_LCL114_194_3"><sup>3</sup></a> ab Tarquiniis ductus Delphos, ludibrium verius quam comes, aureum baculum inclusum corneo cavato





</p></section><notes><section class="footnotes"><ul><li class="note" id="note_LCL114_194_1"><a class="footnoteCrossrefLink" href="#target_note_LCL114_194_1" title="Click to highlight in text"><sup class="lineRef">1</sup>regia <span class="italic">Bauer D</span>?: regiam Ω.</a></li><script type="text/javascript">document.getElementById('note_LCL114_194_1').style.display = "none";</script><li class="note" id="note_LCL114_194_2"><a class="footnoteCrossrefLink" href="#target_note_LCL114_194_2" title="Click to highlight in text"><sup class="lineRef">2</sup>ingenii <span class="italic">Madvig:</span> ingenio Ω.</a></li><script type="text/javascript">document.getElementById('note_LCL114_194_2').style.display = "none";</script><li class="note" id="note_LCL114_194_3"><a class="footnoteCrossrefLink" href="#target_note_LCL114_194_3" title="Click to highlight in text"><sup class="lineRef">3</sup>tum <span class="italic">D</span>ϛ: cum Ω.</a></li><script type="text/javascript">document.getElementById('note_LCL114_194_3').style.display = "none";</script></ul></section></notes></section>