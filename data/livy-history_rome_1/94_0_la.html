<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 220–244</span><span class="innerMarginNote right">5</span>potentior Romae quam filius Gabiis esset. Itaque
postquam satis virium conlectum ad omnes conatus
videbat, tum ex suis unum sciscitatum Romam ad
patrem mittit quidnam se facere vellet, quandoquidem
ut omnia unus publice Gabiis<a class="footnoteLink" href="#note_LCL114_188_1" id="target_note_LCL114_188_1"><sup>1</sup></a> posset ei di
<span class="innerMarginNote right">6</span>dedissent. Huic nuntio quia, credo, dubiae fidei videbatur, nihil voce responsum est; rex velut deliberabundus
in hortum aedium transit sequente nuntio
filii; ibi inambulans tacitus summa papaverum
<span class="innerMarginNote right">7</span>capita dicitur baculo decussisse. Interrogando exspectandoque
responsum nuntius fessus, ut re imperfecta,
redit Gabios; quae dixerit ipse quaeque viderit refert: seu ira, seu odio, seu superbia insita ingenio
<span class="innerMarginNote right">8</span>nullam eum vocem emisisse. Sexto ubi quid vellet parens quidve praeciperet tacitis ambagibus patuit, primores civitatis criminando alios apud populum,
<span class="innerMarginNote right">9</span>alios sua ipsos invidia opportunos interemit. Multi palam, quidam, in quibus minus speciosa criminatio erat futura, clam interfecti. Patuit quibusdam volentibus
fuga, aut in exsilium acti sunt, absentiumque
<span class="innerMarginNote right">10</span>bona iuxta atque interemptorum divisui fuere. Largitiones
inde praedaeque; et dulcedine privati commodi
sensus malorum publicorum adimi, donec orba
consilio auxilioque Gabina res regi Romano sine ulla
dimicatione in manum traditur.</p>
</section><notes><section class="footnotes"><ul><li class="note" id="note_LCL114_188_1"><a class="footnoteCrossrefLink" href="#target_note_LCL114_188_1" title="Click to highlight in text"><sup class="lineRef">1</sup>publice Gabiis <span class="italic">Heerwagen:</span> P̅ (<span class="italic">or</span> p̅ <span class="italic">or</span> prae) Gabiis Ω: p. Gabinis <span class="italic">PBFO:</span> populis Gabinis facere <span class="italic">U.</span></a></li><script type="text/javascript">document.getElementById('note_LCL114_188_1').style.display = "none";</script></ul></section></notes></section>