<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">

eum dici ius fasque est, super Numicum flumen: Iovem indigetem appellant.</p>
<p>III. Nondum maturus imperio Ascanius Aeneae filius erat; tamen id imperium ei ad puberem aetatem
incolume mansit; tantisper tutela muliebri—tanta
indoles in Lavinia erat—res Latina et regnum
<span class="innerMarginNote right">2</span>avitum paternumque puero stetit. Haud ambigam—quis
enim rem tam veterem pro certo adfirmet?—hicine
fuerit Ascanius an maior quam hic, Creusa matre Ilio incolumi natus comesque inde paternae fugae, quem Iulum eundem Iulia gens auctorem
<span class="innerMarginNote right">3</span>nominis sui nuncupat. Is Ascanius, ubicumque et quacumque matre genitus—certe natum Aenea constat—abundante
Lavini multitudine florentem iam, ut tum res erant, atque opulentam urbem matri seu novercae reliquit: novam ipse aliam sub Albano monte condidit, quae ab situ porrectae in dorso urbis
<span class="innerMarginNote right">4</span>Longa Alba appellata. Inter Lavinium conditum<a class="footnoteLink" href="#note_LCL114_14_1" id="target_note_LCL114_14_1"><sup>1</sup></a> et Albam Longam coloniam deductam triginta ferme interfuere anni. Tantum tamen opes creverant, maxime fusis Etruscis, ut ne morte quidem Aeneae nec deinde inter muliebrem tutelam rudimentumque primum puerilis regni movere arma aut Mezentius
<span class="innerMarginNote right">5</span>Etruscique aut ulli alii accolae ausi sint. Pax ita convenerat ut Etruscis Latinisque fluvius Albula,



</p></section><notes><section class="footnotes"><ul><li class="note" id="note_LCL114_14_1"><a class="footnoteCrossrefLink" href="#target_note_LCL114_14_1" title="Click to highlight in text"><sup class="lineRef">1</sup>Lavinium conditum <span class="italic">Harant:</span> Lavinium Ω.</a></li><script type="text/javascript">document.getElementById('note_LCL114_14_1').style.display = "none";</script></ul></section></notes></section>