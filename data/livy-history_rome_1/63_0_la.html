<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 114–138</span><span class="innerMarginNote right">10</span>decus, ut divinitus eidem redderet. Has spes cogitationesque
secum portantes urbem ingressi sunt,
domicilioque ibi comparato L. Tarquinium Priscum
<span class="innerMarginNote right">11</span>edidere nomen. Romanis conspicuum eum novitas divitiaeque faciebant; et ipse fortunam benigno adloquio,
comitate invitandi beneficiisque quos poterat sibi conciliando adiuvabat, donec in regiam quoque
<span class="innerMarginNote right">12</span>de eo fama perlata est. Notitiamque eam brevi apud regem liberaliter dextereque obeundo officia in familiaris
amicitiae adduxerat iura, ut publicis pariter ac privatis consiliis bello domique interesset et per omnia
expertus postremo tutor etiam liberis regis testamento
institueretur.</p>
<p> <span class="marginNote left"><span class="sc">a.u.c.</span> 138–176</span>XXXV. Regnavit Ancus annos quattuor et viginti,
cuilibet superiorum regum belli pacisque et artibus et gloria par. Iam filii prope puberem aetatem erant. Eo magis Tarquinius instare ut quam primum
<span class="innerMarginNote right">2</span>comitia regi creando fierent; quibus indictis sub tempus pueros venatum ablegavit. Isque primus et petisse ambitiose regnum et orationem dicitur habuisse ad conciliandos plebis animos compositam:
<span class="innerMarginNote right">3</span>se<a class="footnoteLink" href="#note_LCL114_126_1" id="target_note_LCL114_126_1"><sup>1</sup></a> non rem novam petere, quippe qui non primus, quod quisquam indignari mirarive posset, sed tertius Romae peregrinus regnum adfectet; et Tatium non ex peregrino solum, sed etiam ex hoste regem factum,
et Numam ignarum urbis non petentem in

</p></section><notes><section class="footnotes"><ul><li class="note" id="note_LCL114_126_1"><a class="footnoteCrossrefLink" href="#target_note_LCL114_126_1" title="Click to highlight in text"><sup class="lineRef">1</sup>se <span class="italic">Duker</span>: cum (tum <span class="italic">F<sup>1</sup></span>) se Ω.</a></li><script type="text/javascript">document.getElementById('note_LCL114_126_1').style.display = "none";</script></ul></section></notes></section>