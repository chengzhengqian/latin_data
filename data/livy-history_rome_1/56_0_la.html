<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 82–114</span>degeret religionibusque etiam populum impleret.
<span class="innerMarginNote right">7</span>Vulgo iam homines eum statum rerum qui sub Numa rege fuerat requirentes, unam opem aegris corporibus relictam, si pax veniaque ab dis impetrata
<span class="innerMarginNote right">8</span>esset, credebant. Ipsum regem tradunt volventem commentarios Numae, cum ibi quaedam occulta sollemnia
sacrificia Iovi Elicio facta invenisset, operatum
iis<a class="footnoteLink" href="#note_LCL114_112_1" id="target_note_LCL114_112_1"><sup>1</sup></a> sacris se abdidisse; sed non rite initum aut
curatum id sacrum esse, nec solum nullam ei oblatam
caelestium speciem, sed ira Iovis sollicitati prava
religione fulmine ictum cum domo conflagrasse.
Tullus magna gloria belli regnavit annos duos et
triginta.</p>
<p> <span class="marginNote left"><span class="sc">a.u.c.</span> 114–138</span>XXXII. Mortuo Tullo res, ut institutum iam inde
ab initio erat, ad patres redierat, hique interregem
nominaverant. Quo comitia habente Ancum Marcium
regem populus creavit; patres fuere auctores.
Numae Pompili regis nepos, filia ortus, Ancus Marcius
<span class="innerMarginNote right">2</span>erat. Qui ut regnare coepit, et avitae gloriae
memor et quia proximum regnum, cetera egregium,
ab una parte haud satis prosperum fuerat, aut neglectis
religionibus aut prave cultis, longe<a class="footnoteLink" href="#note_LCL114_112_2" id="target_note_LCL114_112_2"><sup>2</sup></a> antiquissimum
ratus sacra publica ut ab Numa instituta erant
facere, omnia ea ex commentariis regis pontificem in
album relata<a class="footnoteLink" href="#note_LCL114_112_3" id="target_note_LCL114_112_3"><sup>3</sup></a> proponere in publico iubet. Inde et



</p></section><notes><section class="footnotes"><ul><li class="note" id="note_LCL114_112_1"><a class="footnoteCrossrefLink" href="#target_note_LCL114_112_1" title="Click to highlight in text"><sup class="lineRef">1</sup>iis ϛ: is <span class="italic">or</span> his Ω.</a></li><script type="text/javascript">document.getElementById('note_LCL114_112_1').style.display = "none";</script><li class="note" id="note_LCL114_112_2"><a class="footnoteCrossrefLink" href="#target_note_LCL114_112_2" title="Click to highlight in text"><sup class="lineRef">2</sup>longe ϛ <span class="italic">Gronov.</span>: longeque Ω.</a></li><script type="text/javascript">document.getElementById('note_LCL114_112_2').style.display = "none";</script><li class="note" id="note_LCL114_112_3"><a class="footnoteCrossrefLink" href="#target_note_LCL114_112_3" title="Click to highlight in text"><sup class="lineRef">3</sup>relata <span class="italic">Sabellicus:</span> elata (elatam <span class="italic">M</span><sup>3</sup>) Ω.</a></li><script type="text/javascript">document.getElementById('note_LCL114_112_3').style.display = "none";</script></ul></section></notes></section>