<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 138–176</span>agitavi,” inquit, “te novacula cotem discissurum;
cape haec et perage quod aves tuae fieri posse portendunt.”
Tum illum haud cunctanter discidisse
<span class="innerMarginNote right">5</span>cotem ferunt. Statua Atti capite velato, quo in loco res acta est, in comitio in gradibus ipsis ad laevam curiae fuit; cotem quoque eodem loco sitam fuisse memorant, ut esset ad posteros miraculi eius monumentum.
<span class="innerMarginNote right">6</span>Auguriis certe sacerdotioque augurum tantus honos accessit ut nihil belli domique postea nisi auspicato gereretur, concilia populi, exercitus vocati, summa rerum, ubi aves non admisissent, dirimerentur.
<span class="innerMarginNote right">7</span>Neque tum Tarquinius de equitum centuriis
quicquam mutavit; numero alterum tantum<a class="footnoteLink" href="#note_LCL114_132_1" id="target_note_LCL114_132_1"><sup>1</sup></a> adiecit, ut mille et octingenti equites in tribus centuriis
<span class="innerMarginNote right">8</span>essent. Posteriores modo sub iisdem nominibus,
qui additi erant, appellati sunt; quas nunc, quia geminatae sunt, sex vocant centurias.</p>
<p>XXXVII. Hac parte copiarum aucta iterum cum Sabinis confligitur. Sed praeterquam quod viribus creverat Romanus exercitus, ex occulto etiam additur dolus, missis qui magnam vim lignorum, in Anienis ripa iacentem, ardentem in flumen conicerent; ventoque
iuvante accensa ligna et pleraque ratibus<a class="footnoteLink" href="#note_LCL114_132_2" id="target_note_LCL114_132_2"><sup>2</sup></a> inpacta
sublicisque<a class="footnoteLink" href="#note_LCL114_132_3" id="target_note_LCL114_132_3"><sup>3</sup></a> cum haererent, pontem incendunt.



</p></section><notes><section class="footnotes"><ul><li class="note" id="note_LCL114_132_1"><a class="footnoteCrossrefLink" href="#target_note_LCL114_132_1" title="Click to highlight in text"><sup class="lineRef">1</sup>alterum tantum <span class="italic">Lipsius</span>: tantum alterum Ω.</a></li><script type="text/javascript">document.getElementById('note_LCL114_132_1').style.display = "none";</script><li class="note" id="note_LCL114_132_2"><a class="footnoteCrossrefLink" href="#target_note_LCL114_132_2" title="Click to highlight in text"><sup class="lineRef">2</sup>ratibus <span class="italic">M<sup>1</sup>Gronov.</span>: in ratibus Ω.</a></li><script type="text/javascript">document.getElementById('note_LCL114_132_2').style.display = "none";</script><li class="note" id="note_LCL114_132_3"><a class="footnoteCrossrefLink" href="#target_note_LCL114_132_3" title="Click to highlight in text"><sup class="lineRef">3</sup>sublicisque <span class="italic">Gronov.</span>: sublicis (<span class="italic">or</span> -iis) Ω.</a></li><script type="text/javascript">document.getElementById('note_LCL114_132_3').style.display = "none";</script></ul></section></notes></section>