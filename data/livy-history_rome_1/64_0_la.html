<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 138â€“176</span><span class="innerMarginNote right">4</span>regnum ultro accitum: se, ex quo sui potens fuerit,
Romam cum coniuge ac fortunis omnibus commigrasse;
maiorem partem aetatis eius qua civilibus officiis fungantur homines, Romae se quam in vetere
<span class="innerMarginNote right">5</span>patria vixisse; domi militiaeque sub haud paenitendo magistro, ipso Anco rege, Romana se iura, Romanos ritus didicisse; obsequio et observantia in regem cum omnibus, benignitate erga alios cum rege ipso
<span class="innerMarginNote right">6</span>certasse. Haec eum haud falsa memorantem ingenti consensu populus Romanus regnare iussit. Ergo virum cetera egregium secuta quam in petendo habuerat etiam regnantem ambitio est; nec minus regni sui firmandi quam augendae rei publicae memor centum in patres legit, qui deinde minorum gentium sunt appellati, factio haud dubia regis, cuius beneficio in curiam venerant.</p>
<p><span class="innerMarginNote right">7</span>Bellum primum cum Latinis gessit, et oppidum ibi Apiolas vi cepit, praedaque inde maiore quam quanta belli fama fuerat revecta, ludos opulentius
<span class="innerMarginNote right">8</span>instructiusque quam priores reges fecit. Tum primum
circo qui nunc maximus dicitur designatus
locus est. Loca divisa patribus equitibusque ubi
spectacula sibi quisque facerent; fori appellati.


</p></section><notes></notes></section>