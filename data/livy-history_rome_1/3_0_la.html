<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">

qui mores fuerint, per quos viros quibusque artibus domi militiaeque et partum et auctum imperium sit; labente deinde paulatim disciplina velut desidentis<a class="footnoteLink" href="#note_LCL114_6_1" id="target_note_LCL114_6_1"><sup>1</sup></a> primo mores sequatur animo, deinde ut magis magisque
lapsi sint, tum ire coeperint praecipites, donec ad haec tempora quibus nec vitia nostra nec remedia pati possumus perventum est.</p>
<p><span class="innerMarginNote right">10</span>Hoc illud est praecipue in cognitione rerum salubre ac frugiferum, omnis te exempli documenta in inlustri posita monumento intueri; inde tibi tuaeque rei publicae quod imitere capias, inde
<span class="innerMarginNote right">11</span>foedum inceptu, foedum exitu, quod vites. Ceterum aut me amor negotii suscepti fallit, aut nulla umquam
res publica nec maior nec sanctior nec bonis exemplis ditior fuit, nec in quam civitatem tam serae avaritia luxuriaque inmigraverint, nec ubi tantus
ac tam diu paupertati ac parsimoniae honos fuerit. Adeo quanto rerum minus, tanto minus
<span class="innerMarginNote right">12</span>cupiditatis erat; nuper divitiae avaritiam et abundantes
voluptates desiderium per luxum atque libidinem
pereundi perdendique omnia invexere.</p>
<p>Sed querellae, ne tum quidem gratae futurae cum forsitan necessariae erunt, ab initio certe
<span class="innerMarginNote right">13</span>tantae ordiendae rei absint; cum bonis potius ominibus
votisque et precationibus deorum dearumque,




</p></section><notes><section class="footnotes"><ul><li class="note" id="note_LCL114_6_1"><a class="footnoteCrossrefLink" href="#target_note_LCL114_6_1" title="Click to highlight in text"><sup class="lineRef">1</sup>desidentes ϛ: discidentis <span class="italic">Μ</span>: dissidentis (<span class="italic">or</span> dissidentes) Ω.</a></li><script type="text/javascript">document.getElementById('note_LCL114_6_1').style.display = "none";</script></ul></section></notes></section>