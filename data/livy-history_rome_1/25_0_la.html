<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 1â€“37</span>ipsi fecit. Itaque cum populum in curias triginta
<span class="innerMarginNote right">7</span>divideret, nomina earum curiis inposuit. Id non traditur, cum haud dubie aliquanto numerus maior hoc mulierum fuerit, aetate an dignitatibus suis virorumve an sorte lectae sint quae nomina curiis
<span class="innerMarginNote right">8</span>darent. Eodem tempore et centuriae tres equitum conscriptae sunt. Ramnenses ab Romulo, ab T. Tatio Titienses appellati, Lucerum nominis et originis
causa incerta est. Inde non modo commune, sed concors etiam regnum duobus regibus fuit.</p>
<p>XIV. Post aliquot annos propinqui regis Tatii legatos Laurentium pulsant, cumque Laurentes iure gentium agerent, apud Tatium gratia suorum et
<span class="innerMarginNote right">2</span>preces plus poterant. Igitur illorum poenam in se vertit; nam Lavinii, cum ad sollemne sacrificium eo
<span class="innerMarginNote right">3</span>venisset, concursu facto interficitur. Eam rem minus aegre quam dignum erat tulisse Romulum ferunt, seu ob infidam societatem regni, seu quia haud iniuria caesum credebat. Itaque bello quidem abstinuit;
ut tamen expiarentur legatorum iniuriae regisque
caedes, foedus inter Romam Laviniumque urbes renovatum est.</p>
<p><span class="innerMarginNote right">4</span>Et cum his quidem insperata pax erat: aliud multo propius atque in ipsis prope portis bellum ortum. Fidenates nimis vicinas prope se convalescere opes



</p></section><notes></notes></section>