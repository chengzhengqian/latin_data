<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 176–220</span>flectenti carpentum dextra in Urbium clivum ut in
collem Esquiliarum eveheretur, restitit pavidus atque
inhibuit frenos is qui iumenta agebat, iacentemque
<span class="innerMarginNote right">7</span>dominae Servium trucidatum ostendit. Foedum inhumanumque inde traditur scelus, monumentoque Iocus est—Sceleratum vicum vocant—quo amens agitantibus furiis sororis ac viri, Tullia per patris corpus carpentum egisse fertur, partemque sanguinis ac caedis paternae cruento vehiculo, contaminata ipsa respersaque, tulisse<a class="footnoteLink" href="#note_LCL114_170_1" id="target_note_LCL114_170_1"><sup>1</sup></a> ad penates suos virique sui, quibus iratis malo regni principio similes propediem exitus sequerentur.</p>
<p><span class="innerMarginNote right">8</span>Ser. Tullius regnavit annos quattuor et quadraginta
ita ut bono etiam moderatoque succedenti regi difficilis aemulatio esset. Ceterum id quoque ad gloriam accessit quod cum illo simul iusta ac legitima
<span class="innerMarginNote right">9</span>regna occiderunt. Id ipsum tam mite ac tam moderatum imperium tamen, quia unius esset, deponere
eum in animo habuisse quidam auctores sunt, ni scelus intestinum liberandae patriae consilia agitanti<a class="footnoteLink" href="#note_LCL114_170_2" id="target_note_LCL114_170_2"><sup>2</sup></a>
intervenisset.</p>
<p> <span class="marginNote left"><span class="sc">a.u.c.</span>220–244</span>XLIX. Inde L. Tarquinius regnare occepit, cui
Superbo cognomen facta indiderunt, quia socerum gener sepultura prohibuit, Romulum quoque insepultum <span class="innerMarginNote right">2</span>perisse dictitans, primoresque patrum, quos Servi rebus favisse credebat, interfecit; conscius deinde male quaerendi regni ab se ipso adversus se exemplum capi posse, armatis corpus circumsaepsit;


</p></section><notes><section class="footnotes"><ul><li class="note" id="note_LCL114_170_1"><a class="footnoteCrossrefLink" href="#target_note_LCL114_170_1" title="Click to highlight in text"><sup class="lineRef">1</sup>tulisse Ω<sup>2</sup>ϛ: tulisset Ω.</a></li><script type="text/javascript">document.getElementById('note_LCL114_170_1').style.display = "none";</script><li class="note" id="note_LCL114_170_2"><a class="footnoteCrossrefLink" href="#target_note_LCL114_170_2" title="Click to highlight in text"><sup class="lineRef">2</sup>agitanti <span class="italic">R</span>ϛ: agitanci <span class="italic">M</span>?: agitandi Ω.</a></li><script type="text/javascript">document.getElementById('note_LCL114_170_2').style.display = "none";</script></ul></section></notes></section>