<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 220–244</span>saeviturum, si alia desint. Sibi vero gratum
adventum eius esse, futurumque credere brevi ut illo adiuvante a portis Gabinis sub Romana moenia bellum transferatur.</p>
<p>LIV. Inde in consilia publica adhiberi. Ubi cum de aliis rebus adsentiri se veteribus Gabinis diceret, quibus eae notiores essent, ipse identidem belli auctor esse et in<a class="footnoteLink" href="#note_LCL114_186_1" id="target_note_LCL114_186_1"><sup>1</sup></a> eo sibi praecipuam prudentiam
adsumere, quod utriusque populi vires nosset sciretque invisam profecto superbiam regiam civibus esse, quam ferre ne liberi quidem potuissent.
<span class="innerMarginNote right">2</span>Ita cum sensim ad rebellandum primores Gabinorum incitaret, ipse cum promptissimis iuvenum
praedatum atque in expeditiones iret, et dictis factisque omnibus ad fallendum instructis vana adcresceret
<span class="innerMarginNote right">3</span>fides, dux ad ultimum belli legitur. Ibi cum inscia multitudine quid ageretur proelia parva inter Romam Gabiosque fierent, quibus plerumque Gabina res superior esset, tum certatim summi infimique
Gabinorum Sex. Tarquinium dono deum sibi
<span class="innerMarginNote right">4</span>missum ducem credere. Apud milites vero obeundo pericula ac labores pariter, praedam munifice largiendo,
tanta caritate esse ut non pater Tarquinius

</p></section><notes><section class="footnotes"><ul><li class="note" id="note_LCL114_186_1"><a class="footnoteCrossrefLink" href="#target_note_LCL114_186_1" title="Click to highlight in text"><sup class="lineRef">1</sup>esse et in <span class="italic">Alschefski:</span> esset in Ω.</a></li><script type="text/javascript">document.getElementById('note_LCL114_186_1').style.display = "none";</script></ul></section></notes></section>