<section class="div1 language" lang="la"><header><hgroup><h1>Livy</h1></hgroup></header><section class="div2">
<p> <span class="marginNote left"><span class="sc">a.u.c.</span> 220–244</span>L. Iam magna Tarquini auctoritas inter Latinorum proceres erat, cum in diem certam ut ad lucum Ferentinae conveniant indicit: esse quae agere de
<span class="innerMarginNote right">2</span>rebus communibus velit. Conveniunt frequentes prima luce: ipse Tarquinius diem quidem servavit, sed paulo ante quam sol occideret venit. Multa ibi toto die in concilio variis iactata sermonibus erant.
<span class="innerMarginNote right">3</span>Turnus Herdonius ab Aricia ferociter in absentem Tarquinium erat invectus: haud mirum esse Superbo inditum Romae cognomen—iam enim ita clam quidem
mussitantes, volgo tamen eum appellabant. An quicquam superbius esse quam ludificari sic omne
<span class="innerMarginNote right">4</span>nomen Latinum? Principibus longe<a class="footnoteLink" href="#note_LCL114_174_1" id="target_note_LCL114_174_1"><sup>1</sup></a> ab domo excitis,
ipsum qui concilium indixerit non adesse. Temptari profecto patientiam ut, si iugum acceperint,
obnoxios premat. Cui enim non apparere adfectare
<span class="innerMarginNote right">5</span>eum imperium in Latinos? Quod si sui bene crediderint cives, aut si creditum illud et non raptum parricidio sit, credere et Latinos, quamquam ne sic
<span class="innerMarginNote right">6</span>quidem alienigenae, debere<a class="footnoteLink" href="#note_LCL114_174_2" id="target_note_LCL114_174_2"><sup>2</sup></a>; sin suos eius paeniteat, quippe qui alii super alios trucidentur, exsulatum eant, bona amittant, quid spei melioris Latinis portendi?
Si se audiant, domum suam quemque inde abituros, neque magis observaturos diem concilii
<span class="innerMarginNote right">7</span>quam ipse qui indixerit observet. Haec atque alia


</p></section><notes><section class="footnotes"><ul><li class="note" id="note_LCL114_174_1"><a class="footnoteCrossrefLink" href="#target_note_LCL114_174_1" title="Click to highlight in text"><sup class="lineRef">1</sup>Principibus (principibui <span class="italic">O</span>) longe Ω: principibus enim <span class="italic">U</span>: longe <span class="italic">M.</span></a></li><script type="text/javascript">document.getElementById('note_LCL114_174_1').style.display = "none";</script><li class="note" id="note_LCL114_174_2"><a class="footnoteCrossrefLink" href="#target_note_LCL114_174_2" title="Click to highlight in text"><sup class="lineRef">2</sup>debere <span class="italic">M</span>: deberet (<span class="italic">or</span> -ent) Ω.</a></li><script type="text/javascript">document.getElementById('note_LCL114_174_2').style.display = "none";</script></ul></section></notes></section>