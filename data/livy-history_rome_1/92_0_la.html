<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 220–244</span><span class="innerMarginNote right">5</span>ac dolo, adgressus est. Nam cum velut posito bello fundamentis templi iaciendis<a class="footnoteLink" href="#note_LCL114_184_1" id="target_note_LCL114_184_1"><sup>1</sup></a> aliisque urbanis operibus
intentum se esse simularet, Sextus filius eius, qui minimus ex tribus erat, transfugit ex composito Gabios, patris in se saevitiam intolerabilem conquerens:
<span class="innerMarginNote right">6</span>iam ab alienis in suos vertisse superbiam, et liberorum quoque eum frequentiae taedere, ut quam in curia solitudinem fecerit domi quoque faciat, ne quam stirpem, ne quem heredem regni relinquat.
<span class="innerMarginNote right">7</span>Se quidem inter tela et gladios patris elapsum nihil usquam sibi tutum nisi apud hostes L. Tarquini credidisse. Nam ne errarent, manere iis bellum quod positum simuletur, et per occasionem eum incautos
<span class="innerMarginNote right">8</span>invasurum. Quod si apud eos supplicibus locus non sit, pererraturum se omne Latium, Volscosque inde<a class="footnoteLink" href="#note_LCL114_184_2" id="target_note_LCL114_184_2"><sup>2</sup></a> et Aequos et Hernicos petiturum, donec ad eos perveniat
qui a patrum crudelibus atque impiis suppliciis
<span class="innerMarginNote right">9</span>tegere liberos sciant. Forsitan etiam ardoris aliquid ad bellum armaque se adversus superbissimum
regem ac ferocissimum populum inventurum.
<span class="innerMarginNote right">10</span>Cum, si nihil morarentur, infensus ira porro inde abiturus videretur, benigne ab Gabinis excipitur. Vetant mirari si, qualis in cives, qualis in socios,
<span class="innerMarginNote right">11</span>talis ad ultimum in liberos esset; in se ipsum postremo


</p></section><notes><section class="footnotes"><ul><li class="note" id="note_LCL114_184_1"><a class="footnoteCrossrefLink" href="#target_note_LCL114_184_1" title="Click to highlight in text"><sup class="lineRef">1</sup>iaciendis <span class="italic">Vacosanus</span> ϛ: faciendis Ω.</a></li><script type="text/javascript">document.getElementById('note_LCL114_184_1').style.display = "none";</script><li class="note" id="note_LCL114_184_2"><a class="footnoteCrossrefLink" href="#target_note_LCL114_184_2" title="Click to highlight in text"><sup class="lineRef">2</sup>inde <span class="italic">Gronov.:</span> se inde Ω.</a></li><script type="text/javascript">document.getElementById('note_LCL114_184_2').style.display = "none";</script></ul></section></notes></section>