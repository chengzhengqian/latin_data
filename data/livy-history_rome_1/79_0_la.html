<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 176–220</span>Id quamquam omissum iam ex omnium cura Latinorum
ob rem totiens infeliciter temptatam armis videbatur, uni se ex Sabinis fors dare visa est privato
<span class="innerMarginNote right">4</span>consilio imperii reciperandi. Bos in Sabinis nata cuidam patri familiae dicitur miranda magnitudine ac specie; fixa per multas aetates cornua in vestibulo
templi Dianae monumentum ei fuere miraculo.
<span class="innerMarginNote right">5</span>Habita, ut erat, res prodigii loco est; et cecinere vates, cuius civitatis eam civis Dianae immolasset,<a class="footnoteLink" href="#note_LCL114_158_1" id="target_note_LCL114_158_1"><sup>1</sup></a> ibi fore imperium; idque carmen pervenerat ad antistitem
<span class="innerMarginNote right">6</span>fani Dianae Sabinusque, ut prima apta dies sacrificio visa est, bovem Romam actam deducit ad fanum Dianae et ante aram statuit. Ibi antistes Romanus, cum eum magnitudo victimae celebrata fama movisset, memor responsi Sabinum ita adloquitur:
“Quidnam tu, hospes, paras?” inquit, “inceste
sacrificium Dianae facere? Quin tu ante vivo perfunderis flumine? Infima valle praefluit Tiberis.”
<span class="innerMarginNote right">7</span>Religione tactus hospes, qui omnia, ut prodigio responderet eventus, cuperet rite facta, extemplo descendit ad Tiberim. Interea Romanus immolat Dianae bovem. Id mire gratum regi atque civitati fuit.</p>
<p>XLVI. Servius quamquam iam usu haud dubie<a class="footnoteLink" href="#note_LCL114_158_2" id="target_note_LCL114_158_2"><sup>2</sup></a> regnum possederat, tamen quia interdum iactari


</p></section><notes><section class="footnotes"><ul><li class="note" id="note_LCL114_158_1"><a class="footnoteCrossrefLink" href="#target_note_LCL114_158_1" title="Click to highlight in text"><sup class="lineRef">1</sup>immolasset <span class="italic">Rhenan.</span>: immolassent Ω.</a></li><script type="text/javascript">document.getElementById('note_LCL114_158_1').style.display = "none";</script><li class="note" id="note_LCL114_158_2"><a class="footnoteCrossrefLink" href="#target_note_LCL114_158_2" title="Click to highlight in text"><sup class="lineRef">2</sup>dubie <span class="italic">M</span><sup>l</sup> (<span class="italic">or M.<sup>2</sup></span>): dubiae (<span class="italic">or</span> dubiem <span class="italic">or</span> dubium) Ω.</a></li><script type="text/javascript">document.getElementById('note_LCL114_158_2').style.display = "none";</script></ul></section></notes></section>