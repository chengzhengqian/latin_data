<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
per occasionem aut per necessitatem aperire<a class="footnoteLink" href="#note_LCL114_22_1" id="target_note_LCL114_22_1"><sup>1</sup></a> noluerat.
<span class="innerMarginNote right">6</span>Necessitas prior venit; ita metu subactus Romulo rem aperit. Forte et Numitori, cum in custodia Remum haberet audissetque geminos esse fratres, comparando et aetatem eorum et ipsam minime servilem indolem tetigerat animum memoria nepotum; sciscitandoque eodem pervenit, ut haud procul esset quin Remum agnosceret. Ita undique
<span class="innerMarginNote right">7</span>regi dolus nectitur. Romulus non cum globo iuvenum—nec
enim erat ad vim apertam par—sed aliis alio itinere iussis certo tempore ad regiam venire pastoribus ad regem impetum facit, et a domo Numitoris alia comparata manu adiuvat Remus. Ita regem obtruncat.<a class="footnoteLink" href="#note_LCL114_22_2" id="target_note_LCL114_22_2"><sup>2</sup></a></p>
<p>VI. Numitor inter primum tumultum
hostis invasisse urbem atque adortos regiam dictitans, cum pubem Albanam in arcem praesidio armisque obtinendam avocasset, postquam iuvenes perpetrata caede pergere ad se gratulantes vidit, extemplo advocato concilio scelera in se fratris, originem nepotum, ut geniti, ut educati, ut cogniti essent, caedem deinceps tyranni seque eius auctorem
<span class="innerMarginNote right">2</span>ostendit. Iuvenes per mediam contionem agmine ingressi cum avum regem salutassent, secuta ex omni multitudine consentiens vox ratum nomen imperiumque
regi efficit.</p>
</section><notes><section class="footnotes"><ul><li class="note" id="note_LCL114_22_1"><a class="footnoteCrossrefLink" href="#target_note_LCL114_22_1" title="Click to highlight in text"><sup class="lineRef">1</sup>aperire <span class="italic">PFUBOE:</span> aperiri (app- <span class="italic">H</span>) <span class="italic">MRDLH.</span></a></li><script type="text/javascript">document.getElementById('note_LCL114_22_1').style.display = "none";</script><li class="note" id="note_LCL114_22_2"><a class="footnoteCrossrefLink" href="#target_note_LCL114_22_2" title="Click to highlight in text"><sup class="lineRef">2</sup>obtruncat Ω: obtruncant ς.</a></li><script type="text/javascript">document.getElementById('note_LCL114_22_2').style.display = "none";</script></ul></section></notes></section>