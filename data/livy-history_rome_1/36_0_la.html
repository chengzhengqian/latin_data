<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 39-82</span>quo consultum plebes veniret, ne quid divini iuris neglegendo patrios ritus peregrinosque adsciscendo<span class="innerMarginNote right">7</span>turbaretur; nec caelestes modo caerimonias, sed iusta quoque funebria placandosque manes ut idem pontifex edoceret, quaeque prodigia fulminibus aliove quo visu missa susciperentur atque curarentur. Ad ea elicienda ex mentibus divinis Iovi Elicio aram in Aventino dicavit deumque consuluit auguriis, quae suscipienda essent.</p>
<p>XXI. Ad haec consultanda procurandaque multitudine
omni a vi et armis conversa, et animi aliquid agendo occupati erant, et deorum adsidua insidens cura, cum interesse rebus humanis caeleste numen videretur, ea pietate omnium pectora imbuerat, ut fides ac ius iurandum pro<a class="footnoteLink" href="#note_LCL114_72_1" id="target_note_LCL114_72_1"><sup>1</sup></a> legum ac poenarum metu
<span class="innerMarginNote right">2</span>civitatem regerent. Et cum ipsi se homines in regis velut unici exempli mores formarent, tum finitimi etiam populi, qui antea<a class="footnoteLink" href="#note_LCL114_72_2" id="target_note_LCL114_72_2"><sup>2</sup></a> castra, non urbem positam in medio ad sollicitandam omnium pacem crediderant,
in eam verecundiam adducti sunt ut civitatem
totam in cultum versam deorum violare<a class="footnoteLink" href="#note_LCL114_72_3" id="target_note_LCL114_72_3"><sup>3</sup></a> ducerent
<span class="innerMarginNote right">3</span>nefas. Lucus erat, quem medium ex opaco specu fons perenni rigabat aqua. Quo quia se per-



</p></section><notes><section class="footnotes"><ul><li class="note" id="note_LCL114_72_1"><a class="footnoteCrossrefLink" href="#target_note_LCL114_72_1" title="Click to highlight in text"><sup class="lineRef">1</sup>pro <span class="italic">Novák:</span> pro nimio <span class="italic">Walters:</span> proximo Ω.</a></li><script type="text/javascript">document.getElementById('note_LCL114_72_1').style.display = "none";</script><li class="note" id="note_LCL114_72_2"><a class="footnoteCrossrefLink" href="#target_note_LCL114_72_2" title="Click to highlight in text"><sup class="lineRef">2</sup>antea <span class="italic">M:</span> ante Ω.</a></li><script type="text/javascript">document.getElementById('note_LCL114_72_2').style.display = "none";</script><li class="note" id="note_LCL114_72_3"><a class="footnoteCrossrefLink" href="#target_note_LCL114_72_3" title="Click to highlight in text"><sup class="lineRef">3</sup>uiolare <span class="italic">PFUB:</span> uiolari Ω.</a></li><script type="text/javascript">document.getElementById('note_LCL114_72_3').style.display = "none";</script></ul></section></notes></section>