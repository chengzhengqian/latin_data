<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 82–114</span>decoratum ovantemque victoria incedentem vidistis, Quirites, eum sub furca vinctum inter verbera et cruciatus videre potestis? Quod vix Albanorum oculi
<span class="innerMarginNote right">11</span>tam deforme spectaculum ferre possent. I, lictor, colliga manus, quae paulo ante armatae imperium populo Romano pepererunt. I, caput obnube liberatoris
urbis huius; arbore infelici suspende; verbera vel intra pomerium, modo inter illa pila et spolia hostium, vel extra pomerium, modo inter sepulcra Curiatiorum. Quo enim ducere hunc iuvenem potestis,
ubi non sua decora eum a tanta foeditate
<span class="innerMarginNote right">12</span>supplicii vindicent?” Non tulit populus nec patris lacrimas nec ipsius parem in omni periculo animum, absolveruntque admiratione magis virtutis quam iure causae. Itaque, ut caedes manifesta aliquo tamen piaculo lueretur, imperatum patri ut filium expiaret
<span class="innerMarginNote right">13</span>pecunia publica. Is quibusdam piacularibus sacrificiis
factis, quae deinde genti Horatiae tradita sunt, transmisso per viam tigillo capite adoperto velut sub iugum misit iuvenem. Id hodie quoque publice semper refectum manet: sororium tigillum vocant.
<span class="innerMarginNote right">14</span>Horatiae sepulcrum, quo loco corruerat icta, constructum
est saxo quadrato.</p>
<p>XXVII. Nec diu pax Albana mansit. Invidia volgi, quod tribus militibus fortuna publica commissa fuerit,<a class="footnoteLink" href="#note_LCL114_94_1" id="target_note_LCL114_94_1"><sup>1</sup></a> vanum ingenium dictatoris corrupit, et, quoniam
recta consilia haud bene evenerant, pravis

</p></section><notes><section class="footnotes"><ul><li class="note" id="note_LCL114_94_1"><a class="footnoteCrossrefLink" href="#target_note_LCL114_94_1" title="Click to highlight in text"><sup class="lineRef">1</sup>fuerit Ω: fuerat <span class="italic">HR<sup>2</sup>:</span> foret <span class="italic">Madvig.</span></a></li><script type="text/javascript">document.getElementById('note_LCL114_94_1').style.display = "none";</script></ul></section></notes></section>