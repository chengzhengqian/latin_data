<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 176–220</span>octoginta confecit centurias, quadragenas seniorum
<span class="innerMarginNote right">2</span>ac iuniorum; prima<a class="footnoteLink" href="#note_LCL114_150_1" id="target_note_LCL114_150_1"><sup>1</sup></a> classis omnes appellati; seniores ad urbis custodiam ut praesto essent, iuvenes ut foris bella gererent. Arma his imperata galea, clipeum, ocreae, lorica, omnia ex aere, haec ut tegumenta corporis essent; tela in hostem hastaque et gladius.
<span class="innerMarginNote right">3</span>Additae huic classi duae fabrum centuriae, quae sine armis stipendia facerent; datum munus ut machinas
<span class="innerMarginNote right">4</span>in bello facerent.<a class="footnoteLink" href="#note_LCL114_150_2" id="target_note_LCL114_150_2"><sup>2</sup></a> Secunda classis intra centum usque ad quinque et septuaginta milium censum instituta, et ex iis, senioribus iunioribusque, viginti conscriptae centuriae. Arma imperata scutum pro
<span class="innerMarginNote right">5</span>clipeo et praeter loricam omnia eadem. Tertiae classis<a class="footnoteLink" href="#note_LCL114_150_3" id="target_note_LCL114_150_3"><sup>3</sup></a> quinquaginta<a class="footnoteLink" href="#note_LCL114_150_4" id="target_note_LCL114_150_4"><sup>4</sup></a> milium censum esse voluit; totidem centuriae et hae<a class="footnoteLink" href="#note_LCL114_150_5" id="target_note_LCL114_150_5"><sup>5</sup></a> eodemque discrimine aetatium factae. Nec de armis quicquam mutatum,
<span class="innerMarginNote right">6</span>ocreae tantum ademptae. In quarta classe census quinque et viginti milium; totidem centuriae factae; arma mutata, nihil praeter hastam et verutum datum.
<span class="innerMarginNote right">7</span>Quinta classis aucta; centuriae triginta factae; fundas lapidesque missiles hi secum gerebant. His<a class="footnoteLink" href="#note_LCL114_150_6" id="target_note_LCL114_150_6"><sup>6</sup></a> accensi cornicines tubicinesque,<a class="footnoteLink" href="#note_LCL114_150_7" id="target_note_LCL114_150_7"><sup>7</sup></a> in duas<a class="footnoteLink" href="#note_LCL114_150_8" id="target_note_LCL114_150_8"><sup>8</sup></a> centurias distributi. Undecim milibus haec classis censebatur.
<span class="innerMarginNote right">8</span>Hoc minor census reliquam multitudinem habuit; inde una centuria facta est immunis militia. Ita









</p></section><notes><section class="footnotes"><ul><li class="note" id="note_LCL114_150_1"><a class="footnoteCrossrefLink" href="#target_note_LCL114_150_1" title="Click to highlight in text"><sup class="lineRef">1</sup>prima ϛ<span class="italic">F<sup>3</sup>R<sup>2</sup></span>: prime <span class="italic">R</span>?: primo Ω.</a></li><script type="text/javascript">document.getElementById('note_LCL114_150_1').style.display = "none";</script><li class="note" id="note_LCL114_150_2"><a class="footnoteCrossrefLink" href="#target_note_LCL114_150_2" title="Click to highlight in text"><sup class="lineRef">2</sup>facerent <span class="italic">Lipsius</span>: ferrent Ω.</a></li><script type="text/javascript">document.getElementById('note_LCL114_150_2').style.display = "none";</script><li class="note" id="note_LCL114_150_3"><a class="footnoteCrossrefLink" href="#target_note_LCL114_150_3" title="Click to highlight in text"><sup class="lineRef">3</sup>tertiae classis ϛ: tertia classis Ω.</a></li><script type="text/javascript">document.getElementById('note_LCL114_150_3').style.display = "none";</script><li class="note" id="note_LCL114_150_4"><a class="footnoteCrossrefLink" href="#target_note_LCL114_150_4" title="Click to highlight in text"><sup class="lineRef">4</sup>quinquaginta <span class="italic">Sobius</span>: in quinquaginta Ω.</a></li><script type="text/javascript">document.getElementById('note_LCL114_150_4').style.display = "none";</script><li class="note" id="note_LCL114_150_5"><a class="footnoteCrossrefLink" href="#target_note_LCL114_150_5" title="Click to highlight in text"><sup class="lineRef">5</sup>hae ϛ: haec Ω.</a></li><script type="text/javascript">document.getElementById('note_LCL114_150_5').style.display = "none";</script><li class="note" id="note_LCL114_150_6"><a class="footnoteCrossrefLink" href="#target_note_LCL114_150_6" title="Click to highlight in text"><sup class="lineRef">6</sup>his <span class="italic">Iac. Perizonius</span>: in his Ω.</a></li><script type="text/javascript">document.getElementById('note_LCL114_150_6').style.display = "none";</script><li class="note" id="note_LCL114_150_7"><a class="footnoteCrossrefLink" href="#target_note_LCL114_150_7" title="Click to highlight in text"><sup class="lineRef">7</sup>tubicinesque ϛ: tibicinesque Ω.</a></li><script type="text/javascript">document.getElementById('note_LCL114_150_7').style.display = "none";</script><li class="note" id="note_LCL114_150_8"><a class="footnoteCrossrefLink" href="#target_note_LCL114_150_8" title="Click to highlight in text"><sup class="lineRef">8</sup>duas <span class="italic">Sigonius</span> (<span class="italic">cf. Dion. Hal.</span> iv. 17, 3): tres Ω.</a></li><script type="text/javascript">document.getElementById('note_LCL114_150_8').style.display = "none";</script></ul></section></notes></section>