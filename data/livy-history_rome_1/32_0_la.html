<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 38</span>ora circa Metapontum Heracleamque et Crotona iuvenum aemulantium studia coetus habuisse constat.
<span class="innerMarginNote right">3</span>Ex quibus locis, etsi eiusdem aetatis fuisset, quae fama in Sabinos? Aut quo linguae commercio quemquam ad cupiditatem discendi excivisset? Quove
praesidio unus per tot gentes dissonas sermone
<span class="innerMarginNote right">4</span>moribusque pervenisset? Suopte igitur ingenio temperatum
animum virtutibus fuisse opinor magis instructumque
non tam peregrinis artibus quam disciplina
tetrica ac tristi veterum Sabinorum, quo
<span class="innerMarginNote right">5</span>genere nullum quondam incorruptius fuit. Audito nomine Numae patres Romani, quamquam inclinari opes ad Sabinos rege inde sumpto videbantur, tamen neque se quisquam nec factionis suae alium nec denique patrum aut civium quemquam praeferre illi viro ausi ad unum omnes Numae Pompilio regnum
<span class="innerMarginNote right">6</span>deferendum decernunt. Accitus, sicut Romulus augurato urbe condenda regnum adeptus est, de se quoque deos consuli iussit. Inde ab augure, cui deinde honoris ergo publicum id perpetuumque sacerdotium fuit, deductus in arcem in lapide<a class="footnoteLink" href="#note_LCL114_64_1" id="target_note_LCL114_64_1"><sup>1</sup></a> ad
<span class="innerMarginNote right">7</span>meridiem versus consedit. Augur ad laevam eius capite velato sedem cepit, dextra manu baculum sine nodo aduncum tenens, quem lituum appellarunt.



</p></section><notes><section class="footnotes"><ul><li class="note" id="note_LCL114_64_1"><a class="footnoteCrossrefLink" href="#target_note_LCL114_64_1" title="Click to highlight in text"><sup class="lineRef">1</sup>in lapide <span class="italic">Rϛ</span>: in lapidem (<span class="italic">or</span> lapidem) Ω.</a></li><script type="text/javascript">document.getElementById('note_LCL114_64_1').style.display = "none";</script></ul></section></notes></section>