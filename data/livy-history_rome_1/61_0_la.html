<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 114–138</span><span class="innerMarginNote right">9</span>inminens foro aedificatur. Nec urbs tantum hoc rege crevit, sed etiam ager finesque. Silva Maesia Veientibus adempta usque ad mare imperium prolatum
et in ore Tiberis Ostia urbs condita, salinae circa factae, egregieque rebus bello gestis aedis Iovis Feretri amplificata.</p>
<p>XXXIV. Anco regnante Lucumo, vir impiger ac divitiis potens, Romam commigravit, cupidine maxime
ac spe magni honoris, cuius adipiscendi Tarquiniis—nam
ibi quoque peregrina stirpe oriundus erat—facultas
<span class="innerMarginNote right">2</span>non fuerat. Demarati Corinthii filius erat, qui ob seditiones domo profugus cum Tarquiniis forte consedisset, uxore ibi ducta duos filios genuit. Nomina his Lucumo atque Arruns fuerunt. Lucumo superfuit patri bonorum omnium heres: Arruns prior
<span class="innerMarginNote right">3</span>quam pater moritur uxore gravida relicta. Nec diu manet superstes filio pater; qui cum, ignorans nurum
ventrem ferre, immemor in testando nepotis decessisset, puero post avi mortem in nullam sortem bonorum nato ab inopia Egerio inditum nomen. Lucumoni contra omnium heredi bonorum cum divitiae
<span class="innerMarginNote right">4</span>iam animos facerent, auxit ducta in matrimonium
Tanaquil summo loco nata, et quae haud facile iis in quibus nata erat humiliora sineret ea quo



</p></section><notes></notes></section>