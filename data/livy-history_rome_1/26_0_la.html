<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 1–37</span>rati, priusquam tantum roboris esset quantum futurum
apparebat, occupant bellum facere. Iuventute
armata immissa vastatur agri quod inter urbem ac
<span class="innerMarginNote right">5</span>Fidenas est. Inde ad laevam versi, quia dextra Tiberis arcebat, cum magna trepidatione agrestium populantur; tumultusque repens ex agris in urbem
<span class="innerMarginNote right">6</span>inlatus pro nuntio fuit. Excitus Romulus—neque enim dilationem pati tam vicinum bellum poterat—exercitum
educit, castra a Fidenis mille passuum
<span class="innerMarginNote right">7</span>locat. Ibi modico praesidio relicto egressus omnibus copiis partem militum locis circa densa virgulta<a class="footnoteLink" href="#note_LCL114_52_1" id="target_note_LCL114_52_1"><sup>1</sup></a> obscuris subsidere in insidiis iussit; cum parte maiore atque omni equitatu profectus, id quod quaerebat, tumultuoso et minaci genere pugnae, adequitando ipsis prope portis hostem excivit. Fugae quoque, quae simulanda erat, eadem equestris pugna causam
<span class="innerMarginNote right">8</span>minus mirabilem dedit. Et cum, velut inter pugnae fugaeque consilium trepidante equitatu, pedes quoque referret gradum, plenis repente portis effusi hostes impulsa Romana acie studio instandi sequendique
<span class="innerMarginNote right">9</span>trahuntur ad locum insidiarum. Inde subito exorti Romani transversam invadunt hostium aciem; addunt pavorem mota e castris signa eorum qui in praesidio relicti fuerant; ita multiplici terrore perculsi Fidenates
prius paene quam Romulus quique avehi cum eo visi erant<a class="footnoteLink" href="#note_LCL114_52_2" id="target_note_LCL114_52_2"><sup>2</sup></a> circumagerent frenis equos, terga vertunt;


</p></section><notes><section class="footnotes"><ul><li class="note" id="note_LCL114_52_1"><a class="footnoteCrossrefLink" href="#target_note_LCL114_52_1" title="Click to highlight in text"><sup class="lineRef">1</sup>densa uirgulta <span class="italic">H. J. Mueller:</span> obsita uirgulta <span class="italic">Conway:</span> densa obsita uirgulta Ω.</a></li><script type="text/javascript">document.getElementById('note_LCL114_52_1').style.display = "none";</script><li class="note" id="note_LCL114_52_2"><a class="footnoteCrossrefLink" href="#target_note_LCL114_52_2" title="Click to highlight in text"><sup class="lineRef">2</sup>quique auehi cum eo uisi erant <span class="italic">Walters:</span> quique cum eo uisi erant (quisierant <span class="italic">P:</span> equis ierant <span class="italic">P<sup>2</sup>FB) UOEHPFB:</span> quique cum eo quique cum equis abierant usi (uisi <span class="italic">DL</span>) <span class="italic">MDL:</span> quique cum eo equites erant <span class="italic">D<sup>2</sup>ϛ.</span></a></li><script type="text/javascript">document.getElementById('note_LCL114_52_2').style.display = "none";</script></ul></section></notes></section>