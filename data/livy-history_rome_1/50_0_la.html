<section class="div1 language" lang="la"><header><hgroup><h1>Livy</h1></hgroup></header><section class="div2">
<p> <span class="marginNote left"><span class="sc">a.u.c.</span> 82–114</span>XXVIII. Tum Albanus exercitus, spectator certaminis,
deductus in campos. Mettius Tullo devictos hostes gratulatur; contra Tullus Mettium benigne adloquitur. Quod bene vertat, castra Albanos Romanis
castris iungere iubet; sacrificium lustrale in
<span class="innerMarginNote right">2</span>diem posterum parat. Ubi inluxit, paratis omnibus, ut adsolet, vocari ad contionem utrumque exercitum iubet. Praecones ab extremo orsi primos excivere Albanos. Hi novitate etiam rei moti, ut regem Romanum contionantem audirent proximi constitere.
<span class="innerMarginNote right">3</span>Ex conposito armata circumdatur Romana legio; centurionibus datum negotium erat ut sine
<span class="innerMarginNote right">4</span>mora imperia exsequerentur. Tum ita Tullus infit:</p>
<p>“Romani, si umquam ante alias ullo in bello fuit quod primum dis immortalibus gratias ageretis, deinde
vestrae ipsorum virtuti, hesternum id proelium fuit. Dimicatum est enim non magis cum hostibus quam, quae dimicatio maior atque periculosior est,
<span class="innerMarginNote right">5</span>cum proditione ac perfidia sociorum. Nam, ne vos falsa opinio teneat, iniussu meo Albani subiere ad montes, nec imperium illud meum sed consilium et imperii simulatio fuit, ut nec vobis ignorantibus deseri vos averteretur a certamine animus et hostibus
circumveniri<a class="footnoteLink" href="#note_LCL114_100_1" id="target_note_LCL114_100_1"><sup>1</sup></a> se ab tergo ratis terror ac fuga
<span class="innerMarginNote right">6</span>iniceretur. Nec ea culpa quam arguo omnium Albanorum
est: ducem secuti sunt, ut et vos, si quo ego


</p></section><notes><section class="footnotes"><ul><li class="note" id="note_LCL114_100_1"><a class="footnoteCrossrefLink" href="#target_note_LCL114_100_1" title="Click to highlight in text"><sup class="lineRef">1</sup>circumveniri <span class="italic">F</span>? <span class="italic">D</span>ϛ: circumuenire Ω.</a></li><script type="text/javascript">document.getElementById('note_LCL114_100_1').style.display = "none";</script></ul></section></notes></section>