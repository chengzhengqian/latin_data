<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 138–176</span><span class="innerMarginNote right">2</span>Ea quoque res in pugna terrorem attulit Sabinis, et
fusis<a class="footnoteLink" href="#note_LCL114_134_1" id="target_note_LCL114_134_1"><sup>1</sup></a> eadem fugam impedit; multique mortales, cum hostem effugissent, in flumine ipso periere; quorum fluitantia arma ad urbem cognita in Tiberi prius paene quam nuntiari posset insignem victoriam
<span class="innerMarginNote right">3</span>fecere. Eo proelio praecipua equitum gloria fuit; utrimque ab cornibus positos, cum iam pelleretur media peditum suorum acies, ita incurrisse ab lateribus
ferunt, ut non sisterent modo Sabinas legiones ferociter instantes cedentibus, sed subito in fugam
<span class="innerMarginNote right">4</span>averterent. Montes effuso cursu Sabini petebant, et pauci tenuere; maxima pars, ut ante dictum est, ab
<span class="innerMarginNote right">5</span>equitibus in flumen acti sunt. Tarquinius instandum perterritis ratus, praeda captivisque Romam missis, spoliis hostium—id votum Volcano erat—ingenti cumulo accensis, pergit porro in agrum Sabinum
<span class="innerMarginNote right">6</span>exercitum inducere; et quamquam male gesta res erat nec gesturos melius sperare poterant, tamen, quia consulendi res non dabat spatium, ire obviam Sabini tumultuario milite; iterumque ibi fusi perditis iam prope rebus pacem petiere.</p>
<p>XXXVIII. Collatia et quidquid citra Collatiam agri erat Sabinis ademptum; Egerius—fratris hic

</p></section><notes><section class="footnotes"><ul><li class="note" id="note_LCL114_134_1"><a class="footnoteCrossrefLink" href="#target_note_LCL114_134_1" title="Click to highlight in text"><sup class="lineRef">1</sup>et fusis <span class="italic">Jac. Gronov.</span>: effusis Ω.</a></li><script type="text/javascript">document.getElementById('note_LCL114_134_1').style.display = "none";</script></ul></section></notes></section>