<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 220â€“244</span>armata multitudo pavorem ac tumultum facit; rursus
ubi anteire primores civitatis vident, quidquid
<span class="innerMarginNote right">7</span>sit haud temere esse rentur. Nec minorem motum animorum Romae tam atrox res facit quam Collatiae fecerat. Ergo ex omnibus locis urbis in forum curritur.
Quo simul ventum est, praeco ad tribunum celerum, in quo tum magistratu forte Brutus erat,
<span class="innerMarginNote right">8</span>populum advocavit. Ibi oratio habita nequaquam eius pectoris ingeniique quod simulatum ad eam diem fuerat, de vi ac libidine Sex. Tarquini, de stupro infando Lucretiae et miserabili caede, de orbitate Tricipitini, cui morte filiae causa mortis
<span class="innerMarginNote right">9</span>indignior ac miserabilior esset. Addita superbia ipsius regis miseriaeque et labores plebis in fossas cloacasque exhauriendas demersae; Romanos homines,
victores omnium circa populorum, opifices ac
<span class="innerMarginNote right">10</span>lapicidas pro bellatoribus factos. Indigna Ser. Tulli regis memorata caedes et invecta corpori patris nefando
vehiculo filia, invocatique ultores parentum di.
<span class="innerMarginNote right">11</span>His atrocioribusque, credo, aliis, quae praesens rerum indignitas haudquaquam relatu scriptoribus facilia subicit, memoratis incensam multitudinem perpulit ut imperium regi abrogaret exsulesque esse iuberet
<span class="innerMarginNote right">12</span>L. Tarquinium cum coniuge ac liberis. Ipse iunioribus,



</p></section><notes></notes></section>