<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 138–176</span><span class="innerMarginNote right">9</span>Spectavere furcis duodenos ab terra spectacula
alta sustinentibus pedes. Ludicrum fuit equi pugilesque,
ex Etruria maxime acciti. Sollemnes deinde annui mansere ludi, Romani magnique varie appellati. <span class="innerMarginNote right">10</span>Ab eodem rege et circa forum privatis aedificanda
divisa sunt loca; porticus tabernaeque factae.</p>
<p>XXXVI. Muro quoque lapideo circumdare urbem parabat, cum Sabinum bellum coeptis intervenit. Adeoque ea subita res fuit, ut prius Anienem transirent
hostes quam obviam ire ac prohibere exercitus
<span class="innerMarginNote right">2</span>Romanus posset. Itaque trepidatum Romae est, et primo dubia victoria magna utrimque caede pugnatum
est. Reductis deinde in castra hostium copiis datoque spatio Romanis ad comparandum de integro bellum, Tarquinius, equitem maxime suis deesse viribus ratus, ad Ramnes, Titienses, Luceres, quas centurias Romulus scripserat, addere alias constituit
<span class="innerMarginNote right">3</span>suoque insignes relinquere nomine. Id quia inaugurato
Romulus fecerat, negare Attus Navius, inclitus ea tempestate augur, neque mutari neque novum
<span class="innerMarginNote right">4</span>constitui, nisi aves addixissent, posse. Ex eo ira regi mota, eludensque artem, ut ferunt, “Age dum,”
inquit, “divine tu, inaugura fierine possit, quod nunc
ego mente concipio.” Cum ille augurio<a class="footnoteLink" href="#note_LCL114_130_1" id="target_note_LCL114_130_1"><sup>1</sup></a> rem expertus
profecto futuram dixisset, “Atqui hoc animo

</p></section><notes><section class="footnotes"><ul><li class="note" id="note_LCL114_130_1"><a class="footnoteCrossrefLink" href="#target_note_LCL114_130_1" title="Click to highlight in text"><sup class="lineRef">1</sup>augurio <span class="italic">Tan. Faber</span>: in augurio Ω.</a></li><script type="text/javascript">document.getElementById('note_LCL114_130_1').style.display = "none";</script></ul></section></notes></section>