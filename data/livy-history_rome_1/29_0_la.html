<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 38</span>proximi steterant, sublimem raptum procella, tamen velut orbitatis metu icta maestum aliquamdiu silentium
<span class="innerMarginNote right">3</span>obtinuit. Deinde a paucis initio facto deum deo natum, regem parentemque urbis Romanae salvere
universi Romulum iubent; pacem precibus exposcunt,
uti volens propitius suam semper sospitet
<span class="innerMarginNote right">4</span>progeniem. Fuisse credo tum quoque aliquos qui discerptum regem patrum manibus taciti arguerent; manavit enim haec quoque sed perobscura fama; illam alteram admiratio viri et pavor praesens nobilitavit.
<span class="innerMarginNote right">5</span>Et consilio etiam unius hominis addita rei dicitur fides. Namque Proculus Iulius, sollicita civitate
desiderio regis et infensa patribus, gravis, ut traditur, quamvis magnae rei auctor, in contionem
<span class="innerMarginNote right">6</span>prodit. “Romulus” inquit, “Quirites, parens urbis huius, prima hodierna luce caelo repente delapsus se mihi obvium dedit. Cum perfusus horrore venerabundus<a class="footnoteLink" href="#note_LCL114_58_1" id="target_note_LCL114_58_1"><sup>1</sup></a>
adstitissem, petens precibus ut contra intueri
<span class="innerMarginNote right">7</span>fas esset, ‘Abi, nuntia,’ inquit ‘Romanis caelestes ita velle ut mea Roma caput orbis terrarum
sit; proinde rem militarem colant, sciantque et ita posteris tradant nullas opes humanas armis Romanis resistere posse.’ Haec,” inquit, “locutus
<span class="innerMarginNote right">8</span>sublimis abiit.” Mirum quantum illi viro nuntianti
haec fides fuerit, quamque desiderium Romuli



</p></section><notes><section class="footnotes"><ul><li class="note" id="note_LCL114_58_1"><a class="footnoteCrossrefLink" href="#target_note_LCL114_58_1" title="Click to highlight in text"><sup class="lineRef">1</sup>uenerabundus <span class="italic">M</span>ϛ: uenerabundusque Ω.</a></li><script type="text/javascript">document.getElementById('note_LCL114_58_1').style.display = "none";</script></ul></section></notes></section>