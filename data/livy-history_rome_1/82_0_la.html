<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 176–220</span>nec cum quo tacita serviret; defuisse qui se
regno dignum putaret, qui meminisset se esse Prisci Tarquini filium, qui habere quam sperare regnum
<span class="innerMarginNote right">3</span>mallet. “Si tu is es cui nuptam esse me arbitror, et virum et regem appello; sin minus, eo nunc peius mutata res est quod istic cum ignavia est scelus.
<span class="innerMarginNote right">4</span>Quin accingeris? Non tibi ab Corintho nec ab Tarquiniis,
ut patri tuo, peregrina regna moliri necesse est: di te penates patriique et patris imago et domus regia et in domo regale solium et nomen
<span class="innerMarginNote right">5</span>Tarquinium creat vocatque regem. Aut si ad haec parum est animi, quid frustraris civitatem? Quid te ut regium iuvenem conspici sinis? Facesse hinc Tarquinios aut Corinthum, devolvere retro ad stirpem,
<span class="innerMarginNote right">6</span>fratris similior quam patris.” His aliisque increpando iuvenem instigat, nec conquiescere ipsa potest, si, cum Tanaquil peregrina mulier tantum moliri potuisset animo ut duo continua regna viro ac deinceps genero dedisset, ipsa regio semine orta nullum momentum<a class="footnoteLink" href="#note_LCL114_164_1" id="target_note_LCL114_164_1"><sup>1</sup></a> in dando adimendoque regno
<span class="innerMarginNote right">7</span>faceret. His muliebribus instinctus furiis Tarquinius circumire et prensare minorum maxime gentium patres; admonere paterni beneficii ac pro eo gratiam repetere; allicere donis iuvenes; cum de se ingentia

</p></section><notes><section class="footnotes"><ul><li class="note" id="note_LCL114_164_1"><a class="footnoteCrossrefLink" href="#target_note_LCL114_164_1" title="Click to highlight in text"><sup class="lineRef">1</sup>momentum <span class="italic">D<sup>2</sup>R<sup>2</sup></span> ϛ: momenmentum <span class="italic">D</span>: monumentum Ω.</a></li><script type="text/javascript">document.getElementById('note_LCL114_164_1').style.display = "none";</script></ul></section></notes></section>