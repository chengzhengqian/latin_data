<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 1–37</span>hos Romana legio ducta palatos in agris oppressit.
<span class="innerMarginNote right">2</span>Fusi igitur primo impetu et clamore hostes; oppidum
captum; duplicique victoria ovantem Romulum Hersilia coniunx precibus raptarum fatigata orat ut parentibus earum det veniam et in civitatem accipiat;
ita rem coalescere concordia posse. Facile
<span class="innerMarginNote right">3</span>impetratum. Inde contra Crustuminos profectus bellum inferentes. Ibi minus etiam, quod alienis
<span class="innerMarginNote right">4</span>cladibus ceciderant animi, certaminis fuit. Utroque coloniae missae; plures inventi qui propter ubertatem
terrae in Crustuminum nomina darent. Et Romam inde frequenter migratum est, a parentibus maxime ac propinquis raptarum.</p>
<p><span class="innerMarginNote right">5</span>Novissimum ab Sabinis bellum ortum, multoque id maximum fuit; nihil enim per iram aut cupiditatem
actum est, nec ostenderunt bellum prius quam
<span class="innerMarginNote right">6</span>intulerunt. Consilio etiam additus dolus. Sp. Tarpeius
Romanae praeerat arci. Huius filiam virginem auro corrumpit Tatius ut armatos in arcem accipiat; aquam forte ea tum sacris extra moenia petitum
<span class="innerMarginNote right">7</span>ierat. Accepti obrutam armis necavere, seu ut vi capta potius arx videretur, seu prodendi exempli
<span class="innerMarginNote right">8</span>causa, ne quid usquam fidum proditori esset. Additur
fabula,<a class="footnoteLink" href="#note_LCL114_42_1" id="target_note_LCL114_42_1"><sup>1</sup></a> quod vulgo Sabini aureas armillas magni



</p></section><notes><section class="footnotes"><ul><li class="note" id="note_LCL114_42_1"><a class="footnoteCrossrefLink" href="#target_note_LCL114_42_1" title="Click to highlight in text"><sup class="lineRef">1</sup>fabula <span class="italic">Glareanus:</span> fabulae (<span class="italic">or</span> -le) Ω.</a></li><script type="text/javascript">document.getElementById('note_LCL114_42_1').style.display = "none";</script></ul></section></notes></section>