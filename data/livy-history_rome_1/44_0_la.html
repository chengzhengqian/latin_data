<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 82–114</span>capessit fugam, ita ratus secuturos ut quemque vulnere
<span class="innerMarginNote right">8</span>adfectum corpus sineret. Iam aliquantum spatii ex eo loco ubi pugnatum est aufugerat, cum respiciens
videt magnis intervallis sequentes; unum haud
<span class="innerMarginNote right">9</span>procul ab sese abesse. In eum magno impetu rediit, et dum Albanus exercitus inclamat Curiatiis uti opem ferant fratri, iam Horatius caeso hoste victor secundam
pugnam petebat. Tunc clamore, qualis ex insperato
faventium solet, Romani adiuvant militem
<span class="innerMarginNote right">10</span>suum; et ille defungi proelio festinat. Prius itaque quam alter—nec<a class="footnoteLink" href="#note_LCL114_88_1" id="target_note_LCL114_88_1"><sup>1</sup></a> procul aberat—consequi posset, et
<span class="innerMarginNote right">11</span>alterum Curiatium conficit; iamque aequato Marte singuli supererant, sed nec spe nec viribus pares. Alterum intactum ferro corpus et geminata victoria ferocem in certamen tertium dabat: alter fessum vulnere fessum cursu trahens corpus, victusque fratrum
<span class="innerMarginNote right">12</span>ante se strage victori obicitur hosti. Nec illud proelium fuit. Romanus exsultans “Duos,” inquit,
“fratrum Manibus dedi: tertium causae<a class="footnoteLink" href="#note_LCL114_88_2" id="target_note_LCL114_88_2"><sup>2</sup></a> belli huiusce, ut Romanus Albano imperet, dabo.” Male sustinenti arma gladium superne iugulo defigit;
<span class="innerMarginNote right">13</span>iacentem spoliat. Romani ovantes ac gratulantes Horatium accipiunt eo maiore cum gaudio quo prope metum res fuerat. Ad sepulturam inde suorum


</p></section><notes><section class="footnotes"><ul><li class="note" id="note_LCL114_88_1"><a class="footnoteCrossrefLink" href="#target_note_LCL114_88_1" title="Click to highlight in text"><sup class="lineRef">1</sup>nec <span class="italic">M:</span> qui nec Ω.</a></li><script type="text/javascript">document.getElementById('note_LCL114_88_1').style.display = "none";</script><li class="note" id="note_LCL114_88_2"><a class="footnoteCrossrefLink" href="#target_note_LCL114_88_2" title="Click to highlight in text"><sup class="lineRef">2</sup>causae <span class="italic">Mϛ:</span> causam Ω.</a></li><script type="text/javascript">document.getElementById('note_LCL114_88_2').style.display = "none";</script></ul></section></notes></section>