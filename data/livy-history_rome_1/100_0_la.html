<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 220–244</span>Sex. Tarquinium mala libido Lucretiae per vim stuprandae
capit; cum forma tum spectata castitas <span class="innerMarginNote right">11</span>incitat. Et tum quidem ab nocturno iuvenali ludo in castra redeunt.</p>
<p>LVIII. Paucis interiectis diebus Sex. Tarquinius inscio Collatino cum comite uno Collatiam venit.
<span class="innerMarginNote right">2</span>Ubi exceptus benigne ab ignaris consilii cum post cenam in hospitale cubiculum deductus esset, amore ardens, postquam satis tuta circa sopitique omnes videbantur, stricto gladio ad dormientem Lucretiam venit sinistraque manu mulieris pectore oppresso
“Tace, Lucretia,” inquit; “Sex. Tarquinius sum; ferrum in manu est; moriere, si emiseris vocem.”
<span class="innerMarginNote right">3</span>Cum pavida ex somno mulier nullam opem, prope mortem imminentem videret, tum Tarquinius fateri amorem, orare, miscere precibus minas, versare in
<span class="innerMarginNote right">4</span>omnes partes muliebrem animum. Ubi obstinatam videbat et ne mortis quidem metu inclinari, addit ad metum dedecus: cum mortua iugulatum servum nudum positurum ait, ut in sordido adulterio necata
<span class="innerMarginNote right">5</span>dicatur. Quo terrore cum vicisset obstinatam pudicitiam
velut vi victrix<a class="footnoteLink" href="#note_LCL114_200_1" id="target_note_LCL114_200_1"><sup>1</sup></a> libido, profectusque inde Tarquinius ferox expugnato decore muliebri esset, Lucretia maesta tanto malo nuntium Romam eundem ad patrem Ardeamque ad virum mittit, ut cum sin-

</p></section><notes><section class="footnotes"><ul><li class="note" id="note_LCL114_200_1"><a class="footnoteCrossrefLink" href="#target_note_LCL114_200_1" title="Click to highlight in text"><sup class="lineRef">1</sup>velut vi victrix <span class="italic">M. Mueller:</span> uelut uictrix Ω.</a></li><script type="text/javascript">document.getElementById('note_LCL114_200_1').style.display = "none";</script></ul></section></notes></section>