<section class="div1 language" lang="la"><header><hgroup><h1>Livy</h1></hgroup></header><section class="div2">
<p><span class="innerMarginNote right">3</span>Ita Numitori Albana re permissa Romulum Remumque
cupido cepit in iis<a class="footnoteLink" href="#note_LCL114_24_1" id="target_note_LCL114_24_1"><sup>1</sup></a> locis ubi expositi ubique educati erant urbis condendae. Et supererat multitudo
Albanorum Latinorumque; ad id pastores quoque
accesserant, qui omnes facile spem facerent parvam Albam, parvum Lavinium prae ea urbe quae
<span class="innerMarginNote right">4</span>conderetur fore. Intervenit deinde his cogitationi bus avitum malum, regni cupido, atque inde foedum certamen, coortum a satis miti principio. Quoniam gemini essent nec aetatis verecundia discrimen facere posset, ut dii, quorum tutelae ea loca essent, auguriis legerent, qui nomen novae urbi daret, qui conditam imperio regeret, Palatium Romulus, Remus Aventinum
 <span class="marginNote left"><span class="sc">a.u.c.</span> 1</span>ad inaugurandum templa capiunt.</p>
<p>VII. Priori Remo augurium venisse fertur, sex vultures, iamque nuntiato augurio cum duplex numerus Romulo se ostendisset, utrumque regem sua multitudo consalutaverat:
<span class="innerMarginNote right">2</span>tempore illi praecepto, at hi numero avium regnum trahebant. Inde cum altercatione congressi certamine irarum ad caedem vertuntur; ibi in turba ictus Remus cecidit. Vulgatior fama est ludibrio fratris Remum novos transiluisse muros; inde ab irato Romulo, cum verbis quoque increpitans adiecisset
“sic deinde, quicumque alius transiliet moenia
<span class="innerMarginNote right">3</span>mea,” interfectum. Ita solus potitus imperio Romulus;
condita urbs conditoris nomine appellata.</p>
</section><notes><section class="footnotes"><ul><li class="note" id="note_LCL114_24_1"><a class="footnoteCrossrefLink" href="#target_note_LCL114_24_1" title="Click to highlight in text"><sup class="lineRef">1</sup>iis ϛ: his Ω.</a></li><script type="text/javascript">document.getElementById('note_LCL114_24_1').style.display = "none";</script></ul></section></notes></section>