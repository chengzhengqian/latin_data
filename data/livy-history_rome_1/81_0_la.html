<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 176–220</span><span class="innerMarginNote right">6</span>Angebatur ferox Tullia nihil materiae in viro neque
ad cupiditatem neque ad audaciam esse; tota in alterum aversa<a class="footnoteLink" href="#note_LCL114_162_1" id="target_note_LCL114_162_1"><sup>1</sup></a> Tarquinium eum mirari, eum virum dicere ac regio sanguine ortum: spernere sororem,
<span class="innerMarginNote right">7</span>quod virum nacta muliebri cessaret audacia. Contrahit
celeriter similitudo eos, ut fere fit: malum malo aptissimum; sed initium turbandi omnia a femina ortum est. Ea secretis viri alieni adsuefacta sermonibus nullis verborum contumeliis parcere de viro ad fratrem, de sorore ad virum; et se rectius viduam et illum caelibem futurum fuisse contendere, quam cum inpari iungi, ut elanguescendum aliena
<span class="innerMarginNote right">8</span>ignavia esset. Si sibi eum, quo digna esset, di dedissent virum, domi se propediem visuram regnum fuisse, quod apud patrem videat. Celeriter adulescentem
<span class="innerMarginNote right">9</span>suae temeritatis implet.<a class="footnoteLink" href="#note_LCL114_162_2" id="target_note_LCL114_162_2"><sup>2</sup></a> Prope continuatis funeribus cum domos vacuas novo matrimonio fecissent,
iunguntur nuptiis magis non prohibente Servio quam adprobante.</p>
<p>XLVII. Tum vero in dies infestior Tulli senectus, infestius coepit regnum esse. Iam enim ab scelere ad aliud spectare mulier scelus, nec nocte nec interdiu
virum conquiescere pati, ne gratuita praeterita <span class="innerMarginNote right">2</span>parricidia essent: non sibi defuisse cui nupta diceretur,


</p></section><notes><section class="footnotes"><ul><li class="note" id="note_LCL114_162_1"><a class="footnoteCrossrefLink" href="#target_note_LCL114_162_1" title="Click to highlight in text"><sup class="lineRef">1</sup>aversa ϛ: adversa <span class="italic">D</span>?: versa (<span class="italic">or</span> versam <span class="italic">or</span> adversa) Ω.</a></li><script type="text/javascript">document.getElementById('note_LCL114_162_1').style.display = "none";</script><li class="note" id="note_LCL114_162_2"><a class="footnoteCrossrefLink" href="#target_note_LCL114_162_2" title="Click to highlight in text"><sup class="lineRef">2</sup><span class="italic">Between</span> implet <span class="italic">and</span> prope <span class="italic">the MSS. give the words</span> Arruns Tarquinius et Tullia minor <span class="italic">which Walters brackets.</span></a></li><script type="text/javascript">document.getElementById('note_LCL114_162_2').style.display = "none";</script></ul></section></notes></section>