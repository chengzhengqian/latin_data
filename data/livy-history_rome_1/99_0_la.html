<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 220–244</span>obsidione munitionibusque coepti premi hostes.
<span class="innerMarginNote right">4</span>In his stativis, ut fit longo magis quam acri bello, satis liberi commeatus erant, primoribus tamen magis
<span class="innerMarginNote right">5</span>quam militibus; regii quidem iuvenes interdum otium conviviis comisationibusque inter se terebant.
<span class="innerMarginNote right">6</span>Forte potantibus his apud Sex. Tarquinium, ubi et Collatinus cenabat Tarquinius Egerii filius, incidit de uxoribus mentio; suam quisque laudare miris modis.
<span class="innerMarginNote right">7</span>Inde certamine accenso Collatinus negat verbis opus esse, paucis id quidem horis posse sciri, quantum ceteris praestet Lucretia sua. “Quin, si vigor iuventae
inest, conscendimus equos invisimusque praesentes
nostrarum ingenia? Id cuique spectatissimum sit quod necopinato<a class="footnoteLink" href="#note_LCL114_198_1" id="target_note_LCL114_198_1"><sup>1</sup></a> viri adventu occurrerit oculis.”
<span class="innerMarginNote right">8</span>Incaluerant vino; “Age sane!” omnes; citatis equis avolant Romam. Quo cum primis se intendentibus
<span class="innerMarginNote right">9</span>tenebris pervenissent, pergunt inde Collatiam,
ubi Lucretiam haudquaquam ut regias nurus, quas in convivio luxuque cum aequalibus viderant tempus terentes, sed nocte sera deditam lanae inter lucubrantes
ancillas in medio aedium sedentem inveniunt.
Muliebris certaminis laus penes Lucretiam
<span class="innerMarginNote right">10</span>fuit. Adveniens vir Tarquiniique excepti benigne; victor maritus comiter invitat regios iuvenes. Ibi



</p></section><notes><section class="footnotes"><ul><li class="note" id="note_LCL114_198_1"><a class="footnoteCrossrefLink" href="#target_note_LCL114_198_1" title="Click to highlight in text"><sup class="lineRef">1</sup>necopinato <span class="italic">R</span><sup>2</sup>ϛ: necinopinato (nec inopinato <span class="italic">P</span>) Ω: in necopinato <span class="italic">Heerwagen.</span></a></li><script type="text/javascript">document.getElementById('note_LCL114_198_1').style.display = "none";</script></ul></section></notes></section>