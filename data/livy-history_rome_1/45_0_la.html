<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 82–114</span>nequaquam paribus animis vertuntur, quippe imperio alteri aucti, alteri dicionis alienae facti. <span class="innerMarginNote right">14</span>Sepulcra exstant, quo quisque loco cecidit, duo Romana
uno loco propius Albam, tria Albana Romam versus, sed distantia locis, ut et pugnatum est.</p>
<p>XXVI. Priusquam inde digrederentur, roganti Mettio, ex foedere icto, quid imperaret, imperat Tullus uti iuventutem in armis habeat: usurum se eorum opera, si bellum cum Veientibus foret. Ita
<span class="innerMarginNote right">2</span>exercitus inde domos abducti. Princeps Horatius ibat trigemina spolia prae se gerens; cui soror virgo, quae desponsa uni ex Curiatiis fuerat, obvia ante portam Capenam fuit; cognitoque super umeros fratris
paludamento sponsi, quod ipsa confecerat, solvit crines et flebiliter nomine sponsum mortuum appellat.
<span class="innerMarginNote right">3</span>Movet feroci iuveni animum conploratio sororis in victoria sua tantoque gaudio publico. Stricto itaque gladio simul verbis increpans transfigit
<span class="innerMarginNote right">4</span>puellam. “Abi hinc cum immaturo amore ad sponsum” inquit, “oblita fratrum mortuorum vivique,
<span class="innerMarginNote right">5</span>oblita patriae. Sic eat quaecumque Romana lugebit hostem.”</p>
<p>Atrox visum id facinus patribus plebique, sed recens meritum facto obstabat. Tamen raptus in ius ad regem. Rex, ne ipse tam tristis ingratique ad volgus iudicii ac<a class="footnoteLink" href="#note_LCL114_90_1" id="target_note_LCL114_90_1"><sup>1</sup></a> secundum iudicium supplicii auctor

</p></section><notes><section class="footnotes"><ul><li class="note" id="note_LCL114_90_1"><a class="footnoteCrossrefLink" href="#target_note_LCL114_90_1" title="Click to highlight in text"><sup class="lineRef">1</sup>ac <span class="italic">Rhenanus F<sup>3</sup>:</span> ad Ω.</a></li><script type="text/javascript">document.getElementById('note_LCL114_90_1').style.display = "none";</script></ul></section></notes></section>