<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 82–114</span>inde agmen declinare voluissem, fecissetis. Mettius
ille est ductor itineris huius, Mettius idem huius machinator belli, Mettius foederis Romani Albanique ruptor. Audeat deinde talia alius, nisi in hunc insigne
iam documentum mortalibus dedero.”</p>
<p><span class="innerMarginNote right">7</span>Centuriones armati Mettium circumsistunt; rex cetera, ut orsus erat, peragit: “Quod bonum faustum felixque sit populo Romano ac mihi vobisque, Albani, populum omnem Albanum Romam traducere in animo est, civitatem dare plebi, primores in patres legere, unam urbem, unam rem publicam facere. Ut ex uno quondam in duos populos divisa Albana res est, sic
<span class="innerMarginNote right">8</span>nunc in unum redeat.<a class="footnoteLink" href="#note_LCL114_102_1" id="target_note_LCL114_102_1"><sup>1</sup></a>” Ad haec Albana pubes inermis ab armatis saepta in variis voluntatibus communi
<span class="innerMarginNote right">9</span>tamen metu cogente silentium tenet. Tum Tullus “Metti Fufeti,” inquit, “si ipse discere posses fidem ac foedera servare, vivo tibi ea disciplina a me adhibita esset; nunc, quoniam tuum insanabile ingenium
est, at tu tuo supplicio doce humanum genus ea sancta credere quae a te violata sunt. Ut igitur paulo ante animum inter Fidenatem Romanamque rem ancipitem gessisti, ita iam corpus passim distrahendum
<span class="innerMarginNote right">10</span>dabis.” Exinde duabus admotis quadrigis in currus earum distentum inligat Mettium, deinde in diversum iter equi concitati lacerum in utroque

</p></section><notes><section class="footnotes"><ul><li class="note" id="note_LCL114_102_1"><a class="footnoteCrossrefLink" href="#target_note_LCL114_102_1" title="Click to highlight in text"><sup class="lineRef">1</sup>redeat Ω: redeant <span class="italic">M Ο.</span></a></li><script type="text/javascript">document.getElementById('note_LCL114_102_1').style.display = "none";</script></ul></section></notes></section>