<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 1–37</span>victo malis muliebri pavore, ausae se inter tela volantia
inferre, ex transverso impetu facto dirimere
<span class="innerMarginNote right">2</span>infestas acies, dirimere iras, hinc patres hinc viros orantes ne se sanguine nefando soceri generique respergerent, ne parricidio macularent partus suos,
<span class="innerMarginNote right">3</span>nepotum illi, hi liberum progeniem. “Si adfinitatis inter vos, si conubii piget, in nos vertite iras; nos causa belli, nos volnerum ac caedium viris ac parentibus
sumus; melius peribimus quam sine alteris vestrum
<span class="innerMarginNote right">4</span>viduae aut orbae vivemus.” Movet<a class="footnoteLink" href="#note_LCL114_48_1" id="target_note_LCL114_48_1"><sup>1</sup></a> res cum multitudinem tum duces; silentium et repentina fit quies; inde ad foedus faciendum duces prodeunt; nec pacem modo, sed civitatem unam ex duabus
<span class="innerMarginNote right">5</span>faciunt. Regnum consociant: imperium omne conferunt
Romam. Ita geminata urbe, ut Sabinis tamen aliquid daretur, Quirites a Curibus appellati. Monumentum
eius pugnae, ubi primum ex profunda emersus
palude equus Curtium in vado statuit, Curtium lacum appellarunt.</p>
<p><span class="innerMarginNote right">6</span>Ex bello tam tristi laeta repente pax cariores Sabinas viris ac parentibus et ante omnes Romulo




</p></section><notes><section class="footnotes"><ul><li class="note" id="note_LCL114_48_1"><a class="footnoteCrossrefLink" href="#target_note_LCL114_48_1" title="Click to highlight in text"><sup class="lineRef">1</sup>mouet <span class="italic">M<sup>1</sup>ϛ:</span> mouit <span class="italic">F:</span> moues <span class="italic">L:</span> mouent Ω.</a></li><script type="text/javascript">document.getElementById('note_LCL114_48_1').style.display = "none";</script></ul></section></notes></section>