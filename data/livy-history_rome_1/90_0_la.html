<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 220–244</span>res visa, iniectaeque Turno catenae; et confestim Latinorum concilium magno cum tumultu advocatur. <span class="innerMarginNote right">9</span>Ibi tam atrox invidia orta est gladiis in medio positis ut indicta causa, novo genere leti, deiectus ad caput aquae Ferentinae crate superne iniecta saxisque congestis mergeretur.</p>
<p>LII. Revocatis deinde ad concilium Latinis Tarquinius
conlaudatisque qui Turnum novantem res pro manifesto parricidio merita poena adfecissent,
<span class="innerMarginNote right">2</span>ita verba fecit: posse quidem se vetusto iure agere, quod, cum omnes Latini ab Alba oriundi sint, eo foedere<a class="footnoteLink" href="#note_LCL114_180_1" id="target_note_LCL114_180_1"><sup>1</sup></a> teneantur quo<a class="footnoteLink" href="#note_LCL114_180_2" id="target_note_LCL114_180_2"><sup>2</sup></a> ab Tullo res omnis Albana cum coloniis<a class="footnoteLink" href="#note_LCL114_180_3" id="target_note_LCL114_180_3"><sup>3</sup></a> suis in Romanum cesserit
<span class="innerMarginNote right">3</span>imperium; ceterum se utilitatis id magis omnium causa censere ut renovetur id foedus, secundaque potius fortuna populi Romani ut participes Latini fruantur quam urbium excidia vastationesque agrorum,
quas Anco prius, patre deinde suo regnante perpessi sint, semper aut exspectent aut patiantur.
<span class="innerMarginNote right">4</span>Haud difficulter persuasum Latinis, quamquam in eo foedere superior Romana res erat; ceterum et capita nominis Latini stare ac sentire cum rege videbant, et sui<a class="footnoteLink" href="#note_LCL114_180_4" id="target_note_LCL114_180_4"><sup>4</sup></a> cuique periculi, si adversatus esset, recens erat
<span class="innerMarginNote right">5</span>documentum. Ita renovatum foedus indictumque






</p></section><notes><section class="footnotes"><ul><li class="note" id="note_LCL114_180_1"><a class="footnoteCrossrefLink" href="#target_note_LCL114_180_1" title="Click to highlight in text"><sup class="lineRef">1</sup>eo foedere <span class="italic">Perizonius</span>: in eo foedere Ω.</a></li><script type="text/javascript">document.getElementById('note_LCL114_180_1').style.display = "none";</script><li class="note" id="note_LCL114_180_2"><a class="footnoteCrossrefLink" href="#target_note_LCL114_180_2" title="Click to highlight in text"><sup class="lineRef">2</sup>quo ϛ: quod Ω.</a></li><script type="text/javascript">document.getElementById('note_LCL114_180_2').style.display = "none";</script><li class="note" id="note_LCL114_180_3"><a class="footnoteCrossrefLink" href="#target_note_LCL114_180_3" title="Click to highlight in text"><sup class="lineRef">3</sup>coloniis ϛ: colonis Ω.</a></li><script type="text/javascript">document.getElementById('note_LCL114_180_3').style.display = "none";</script><li class="note" id="note_LCL114_180_4"><a class="footnoteCrossrefLink" href="#target_note_LCL114_180_4" title="Click to highlight in text"><sup class="lineRef">4</sup>sui <span class="italic">M</span>: Turnus sui Ω.</a></li><script type="text/javascript">document.getElementById('note_LCL114_180_4').style.display = "none";</script></ul></section></notes></section>