<section class="div1 language" lang="la"><header><hgroup><h1>FRL II: ENNIUS</h1></hgroup></header><section class="div2"><p class="noindent noindent">
<span class="italic">scandere cuiquam: / Mî soli caeli maxima porta patet.”</span> Hoc modo legitur in vetusto exemplari manuscripto; cùm in passim vulgatis habeatur, <span class="italic">Esse enim apud Ciceronem</span>, &amp; caet. Quòd si postremae lectioni fides haberetur, eum locum,—<span class="italic">quem super ingens Porta tonat caeli</span>—Virgilius haud esset totum ex Ennio mutuatus, cùm tamen illud appareat in bibliotheca Carbonaria, ex vetusto fragmento in membranis Anonymi cuiusdam Grammatici; qui agens de verbis neutris impersonalibus, expressè ex Ennio citat verba illa,—<span class="italic">quem super ingens Porta tonat caeli.</span> Quae de signis Romuli apotheosim praecedentibus intelligenda sunt.</p>
<p class="noindent">Cf. Sen. <span class="italic">Ep. </span>108.34: felicem deinde se putat quod invenerit unde visum sit Vergilio [<span class="italic">G. </span>3.260–61] dicere “quem super ingens<span class="italic"> </span>/<span class="italic"> </span>porta tonat caeli.” Ennium hoc ait Homero [<span class="italic">Il. </span>5.749 = 8.393] {se} subripuisse, Ennio Vergilium. esse enim apud Ciceronem in his ipsis de re publica hoc epigramma Enni [<span class="italic">Epigr. </span>F 3]: “si fas endo plagas caelestum ascendere cuiquam est, / mi soli caeli maxima porta patet.”</p>
</section>
<section class="div2">
<p>​</p>
<p class="noindent"><span class="bold">*12</span> Columna<span class="italic"> </span>(1590),<span class="italic"> </span>pp<span class="italic">. </span>201–2<span class="italic"> </span>(=<span class="italic"> </span>p<span class="italic">. </span>121<span class="italic"> </span>Hesselius)</p>
<p class="noindent">Non explicat Parrhasius, vnde hunc versum transcripserit; sed ei, vtpotè antiquorum Auctorum maximè studioso, fides adhibenda est. Ità igitur ille in epistola quadam ad Antonium Tilesium: Aether,<span class="italic"> &amp; </span>Dies,<span class="italic"> </span>eorumq<span class="italic">. </span>fratres,<span class="italic"> &amp; </span>sorores<span class="italic"> </span>ex<span class="italic"> </span>Erebo,<span class="italic"> &amp; </span>Nocte<span class="italic"> </span>procreati<span class="italic">. </span>Cicero<span class="italic"> </span>in<span class="italic"> </span>III<span class="italic">. </span>de<span class="italic"> </span>Natura<span class="italic"> </span>Deorum [Cic<span class="italic">. Nat. D. </span>3<span class="italic">.</span>44]. Quos omnes<span class="italic"> </span>Erebo,<span class="italic"> &amp; </span>nocte<span class="italic"> </span>natos<span class="italic"> </span>ferunt. Ennius:</p>
<blockquote><p><span class="line">quos omnes<a class="footnoteLink" href="#note_LCL537_360_1" id="target_note_LCL537_360_1"><sup>1</sup></a> Erebo perhibent, &amp; nocte creatos</span><span class="linebreak"></span></p></blockquote>
</section><notes><section class="footnotes"><ul><li class="note" id="note_LCL537_360_1"><a class="footnoteCrossrefLink" href="#target_note_LCL537_360_1" title="Click to highlight in text"><sup class="lineRef">1</sup>omneis <span class="italic">in text.</span> <span class="italic">(p. 198)</span>
</a></li><script type="text/javascript">document.getElementById('note_LCL537_360_1').style.display = "none";</script></ul></section></notes></section>