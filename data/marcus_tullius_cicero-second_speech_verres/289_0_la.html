<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">


nosses, in Siciliam tecum grandem praetextatum filium ducebas, ut, etiamsi natura
puerum a paternis vitiis atque a generis similitudine abduceret, consuetudo
tamen eum et disciplina degenerare non <span class="br"></span><span class="lineNumber">160</span><span class="br"></span> sineret?
Fac enim fuisse in eo C. Laelii aut M. Catonis materiem atque indolem: quid ex
eo boni sperari atque effici potest, qui in patris luxurie sic vixerit ut nullum
umquam pudicum neque sobrium convivium viderit, qui in epulis cotidianis adulta
aetate per triennium inter impudicas mulieres et intemperantes viros versatus
sit, nihil umquam audierit a patre quo pudentior aut melior esset, nihil umquam
patrem facere viderit quod cum imitatus esset non, id quod turpissimum est,
patris similis putaretur?</p>
<p><span class="br"></span><span class="lineNumber">161</span><span class="br"></span>LXIX. Quibus in rebus non solum filio, Verres,
sed etiam rei publicae fecisti iniuriam. Susceperas enim liberos non solum tibi
sed etiam patriae, qui non modo tibi voluptati sed etiam qui aliquando usui rei
publicae esse possent. Eos instituere atque erudire ad maiorum instituta, ad
civitatis disciplina, non ad tua flagitia neque ad tuas turpitudines debuisti;
esset ex inerti et improbo et impuro parente navus et pudens et probus filius,
haberet aliquid abs te res publica muneris. Nunc pro te Verrem substituisti
alteram civitati; nisi forte hoc deteriorem, si fieri potest, quod tu eius modi
evasisti non in hominis luxuriosi, sed tantum in furis atque divisoris
disciplina </p></section><notes></notes></section>