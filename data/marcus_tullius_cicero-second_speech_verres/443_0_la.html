<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ius abesse videbatur a foro neque iudicia, sed vis et crudelitas et bonorum
acerba et indigna direptio.</p>
<p><span class="br"></span><span class="lineNumber">32</span><span class="br"></span>Hunc tu igitur imperatorem esse defendis,
Hortensi? huius furta, rapinas, cupiditatem, crudelitatem, superbiam, scelus,
audaciam, rerum gestarum magnitudine atque imperatoriis laudibus tegere conaris?
Hic scilicet est metuendum ne ad exitum defensionis tuae vetus illa Antoniana
dicendi ratio atque auctoritas proferatur, ne excitetur Verres, ne denudetur a
pectore, ne cicatrices populus Romanus aspiciat, ex mulierum morsu vestigia
libidinis atque <span class="br"></span><span class="lineNumber">33</span><span class="br"></span> nequitiae. Di faciant ut rei
militaris, ut belli mentionem facere audeas! Cognoscentur enim omnia istius aera
illa vetera, ut non solum in imperio verum etiam in stipendiis qualis fuerit
intellegatis. Renovabitur prima illa militia, cum iste e foro abduci, non, ut
ipse praedicat, perduci solebat; aleatoris Placentini castra commemorabuntur, in
quibus cum frequens fuisset, tamen aere dirutus est; multa eius in stipendiis
damna proferentur, quae ab isto aetatis fructu <span class="br"></span><span class="lineNumber">34</span><span class="br"></span>
dissoluta et compensata sunt. Iam vero, cum in eius modi patientia turpitudinis
aliena, non sua, satietate obduruisset, qui vir fuerit, quot praesidia, quam
munita pudoris et pudicitiae vi et audacia ceperit, 

</p></section><notes></notes></section>