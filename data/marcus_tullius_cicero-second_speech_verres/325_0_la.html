<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

facere potestis? utrum, cum iudices sitis de pecunia capta conciliata, tantam
pecuniam captam neglegere, an, cum lex sociorum causa rogata sit, sociorum
<span class="br"></span><span class="lineNumber">219</span><span class="br"></span> querimonias non audire? Verum hoc quoque
vobis remitto; neglegite praeterita, si vultis; sed ne reliquas spes turbetis
atque omnes provincias evertatis, id providete, ne avaritiae, quae antehac
occultis itineribus atque angustis uti solebat, auctoritate vestra viam
patefaciatis illustrem atque latam. Nam si hoc probatis, et si licere pecunias
isto nomine capi iudicatis, certe hoc, quod adhuc nemo nisi improbissimus fecit,
posthac nemo nisi stultissimus non faciet. Improbi sunt qui pecunias contra
leges cogunt, stulti qui quod licere iudicatum est praetermittunt. <span class="br"></span><span class="lineNumber">220</span><span class="br"></span> Deinde, iudices, videte quam infinitam sitis hominibus
licentiam pecuniarum eripiendarum daturi. Si denarios ternos qui coegerit erit
absolutus, quaternos, quinos, denos denique aut vicenos coget alius. Quae erit
reprehensio? in quo primum iniuriae gradu resistere incipiet severitas iudicis?
quotus erit iste denarius qui non sit ferendus, et in quo primum aestimationis
iniquitas atque improbitas reprehendatur? Non enim a vobis summa sed genus
aestimationis erit comprobatum, neque hoc potestis iudicare, ternis denariis
aestimare licere, denis non licere. Ubi enim semel ab annonae ratione et ab
aratorum voluntate res ad praetoris libidinem translata est, non est iam </p></section><notes></notes></section>