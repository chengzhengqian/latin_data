<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">


mandatum ut emeret, emisset; si non erat, qui poterat sua sponte pecuniam
numerare? Caesio <span class="br"></span><span class="lineNumber">89</span><span class="br"></span> renuntiat se dedisse.
Cognoscite renuntiationem ex litteris publicis. Recita. <span class="sc">Ex
litteris publicis</span>. Quo senatus consulto erat hoc legato permissum?
Nullo. Cur fecit? Coactus est. Quis hoc dicit? Tota civitas. Recita testimonium
publicum. <span class="sc">Testimonium publicum</span>. Ab hac eadem civitate anno
secundo simili ratione extortam esse pecuniam et Sex. Vennonio datam ex eodem
testimonio cognovistis. At Amestratinos, homines tenues, cum eorum decumas
medimnis <span class="sc">dccc</span> vendidisses Bariobali
Venerio—cognoscite nomina publicanorum—cogis eos plus
lucri addere quam quanti venierant, cum magno venissent. Dant Bariobali medimna
<span class="sc">dcccl</span>, HS <span class="sc">md</span>. Profecto numquam iste
tam amens fuisset ut ex agro populi Romani plus frumenti servo Venerio quam
populo Romano tribui pateretur, nisi omnis ea praeda servi nomine ad istum ipsum
perveniret.</p>
<p><span class="br"></span><span class="lineNumber">90</span><span class="br"></span>Petrini, cum eorum decumae magno addictae essent,
tamen invitissimi P. Naevio Turpioni, homini improbissimo, qui iniuriarum
Sacerdote praetore damnatus est, HS <span class="sc">l͞i͞i͞</span> dare coacti sunt. Itane
dissolute decumas vendidisti ut, cum esset medimnum


</p></section><notes></notes></section>