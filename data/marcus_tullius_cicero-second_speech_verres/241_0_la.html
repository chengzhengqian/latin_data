<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">


te mulieri deterrimae recte remisisse senatores iudicabunt? Ille, de quo legem
populus Romanus iusserat ut ipsius voluntas ei posset esse pro lege, tamen in
hoc uno genere veterum religione legum reprehenditur: tu, qui omnibus legibus
implicatus tenebare, libidinem tuam tibi pro lege esse voluisti? In illo
reprehenditur quod ex ea pecunia remiserit quam ipse quaesierat: tibi
concedetur, qui de capite vectigalium populi Romani remisisti?</p>
<p><span class="br"></span><span class="lineNumber">83</span><span class="br"></span>XXXVI. Atque in hoc genere audaciae multo etiam
impudentius in decumis Acestensium versatus est; quas cum addixisset eidem illi
Docimo, hoc est Tertiae, tritici modium <span class="sc">v͞</span>, et
accessionem ascripsisset HS <span class="sc">md</span>, coëgit Acestenses
a Docimo tantundem publice accipere; id quod ex Acestensium publico testimonio
cognoscite. Recita, <span class="sc">testimonium publicum</span>. Audistis quanti
decumas acceperit a Docimo civitas, tritici modium <span class="sc">v͞</span> et accessionem: cognoscite nunc quanti se vendidisse
rettulerit. <span class="sc">Lex decumis vendundis</span> C. <span class="sc">verre
pr</span>. Hoc nomine videtis tritici modium <span class="sc">ciɔ
ciɔ ciɔ</span> de capite esse dempta, quae cum de populi
Romani victu, de vectigalium nervis, de sanguine detraxisset aerarii, Tertiae
mimae condonavit. Utrum impudentius ab sociis abstulit an




</p></section><notes></notes></section>