<section class="div1 language" lang="la"><header><hgroup><h1>Cicero</h1></hgroup></header><section class="div2">
<p><span class="sc">Verris</span>. Hic Venerius quem ad modum aratores eluserit, ex una
pactione hominis honesti gratiosique cognoscite; in eodem enim genere sunt
cetera. <span class="br"></span><span class="lineNumber">93</span><span class="br"></span> Diocles est Panhormitanus, Phimes
cognomine, homo illustris ac nobilis. Arabat is agrum conductum in Segestano;
nam commercium in eo agro nemini est; conductum habebat HS sex milibus. Pro
decuma, cum pulsatus a Venerio esset, decidit HS <span class="sc">x͞v͞i͞</span> et medimnis<a class="footnoteLink" href="#note_LCL293_112_1" id="target_note_LCL293_112_1"><sup>1</sup></a>
<span class="sc">dcliiii</span>. Id ex tabulis ipsius cognoscite. <span class="sc">Nomen</span>
<span class="sc">Dioclis</span>
<span class="sc">Panhormitani</span>.</p>
<p>Huic eidem Symmacho C. Annaeus Brocchus senator, homo eo splendore, ea virtute,
qua omnes existimatis, nummos praeter frumentum coactus est dare. Venerione
servo te praetore talis vir, senator populi Romani, quaestui fuit?</p>
<p>XLI. Hunc ordinem si dignitate antecellere non <span class="br"></span><span class="lineNumber">94</span><span class="br"></span>
existimabas, ne hoc quidem sciebas, iudicare? Antea cum equester ordo iudicaret,
improbi et rapaces magistratus in provinciis inserviebant publicanis; ornabant
eos qui in operis erant; quemcumque equitem Romanum in provincia viderant,
beneficiis ac liberalitate prosequebantur; neque tantum illa res nocentibus
proderat quantum obfuit multis, cum aliquid contra utilitatem eius ordinis
voluntatemque fecissent. Retinebatur hoc tum nescio quo modo



</p></section><notes><section class="footnotes"><ul><li class="note" id="note_LCL293_112_1"><a class="footnoteCrossrefLink" href="#target_note_LCL293_112_1" title="Click to highlight in text"><sup class="lineRef">1</sup><span class="italic">The word</span> medimnis <span class="italic">is found in no <span class="sc">ms</span></span>.</a></li><script type="text/javascript">document.getElementById('note_LCL293_112_1').style.display = "none";</script></ul></section></notes></section>