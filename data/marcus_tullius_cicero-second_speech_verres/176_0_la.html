<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
illud solum intellegi volo, te ad statuas HS viciens coegisse, sed multo etiam illud magis, quod simul demonstratum est quantum odium in te aratorum, quantum omnium Siculorum sit et fuerit. In quo quae vestra defensio futura sit coniectura assequi non queo. “Oderunt Siculi: togatorum enim causa
<span class="br"></span><span class="lineNumber">166</span><span class="br"></span>multa feci.” At hi quidem acerrimi inimici sunt. “Inimicos habeo cives Romanos, quod sociorum commoda ac iura defendi.” At socii in hostium numero sese abs te habitos queruntur. “Aratores inimici sunt propter decumas.” Quid? qui agros immunes liberosque arant, cur oderunt? Cur Halaesini? cur Centuripini? cur Segestani? cur Halicyenses? Quod genus hominum, quem numerum, quem ordinem proferre possum qui te non oderit, sive civium Romanorum sive Siculorum? Ut, etiamsi causas cur te oderint non possim dicere, tamen illud dicendum putem, quem omnes mortales oderint, eum vobis
<span class="br"></span><span class="lineNumber">167</span><span class="br"></span>quoque odio esse oportere. An hoc dicere audebis, utrum de te aratores, utrum denique Siculi universi bene existiment, aut quo modo existiment, ad rem id non pertinere? Neque tu hoc dicere audebis, nec, si cupias, licebit; eripiunt enim tibi istam orationem contemnendorum Siculorum atque aratorum statuae illae equestres, quas tu paulo ante quam ad urbem venires poni inscribique iussisti, ut omnium inimicorum tuorum animos accusatorumque
<span class="br"></span><span class="lineNumber">168</span><span class="br"></span>tardares. Quis enim tibi molestus esset, aut quis appellare
</p></section><notes></notes></section>