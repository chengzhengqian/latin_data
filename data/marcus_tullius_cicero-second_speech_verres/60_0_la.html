<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

eodem genere sit, non caves? Quia non generis sed hominis causam verbis amplecteris; ut facile appareat te pretio, non iure, esse commotum. Atque hoc si in posterum edixisses, minus esset nefarium; tamen esset improbum; sed tum vituperari posset, in crimen<a class="footnoteLink" href="#note_LCL221_240_1" id="target_note_LCL221_240_1"><sup>1</sup></a> venire non posset, nemo enim committeret. Nunc est eius modi edictum ut quivis intellegat non populo esse scriptum sed P. Annii secundis heredibus.
<span class="br"></span><span class="lineNumber">111</span><span class="br"></span>Itaque cum abs te caput illud tam multis verbis mercennarioque prooemio esset ornatum, ecquis est inventus postea praetor, qui idem illud ediceret? Non modo nemo edixit, sed ne metuit quidem quisquam ne quis ediceret. Nam post te praetorem multi testamenta eodem modo fecerunt<a class="footnoteLink" href="#note_LCL221_240_2" id="target_note_LCL221_240_2"><sup>2</sup></a>: in his nuper Annaea de multorum propinquorum sententia, pecuniosa mulier, quod censa non erat, testamento fecit heredem filiam. Itaque hoc magnum iudicium hominum de istius singulari improbitate, quod C. Verres sua sponte instituisset, id neminem metuisse, ne quis reperiretur qui istius institutum sequi vellet. Solus enim tu inventus es cui non satis fuerit corrigere voluntates vivorum nisi etiam rescinderes mortuorum.
<span class="br"></span><span class="lineNumber">112</span><span class="br"></span>Tu ipse ex Siciliensi edicto hoc sustulisti; voluisti, ex improviso si quae res nata esset, ex urbano edicto decernere. Quam postea tu tibi defensionem relinquebas,




</p></section><notes><section class="footnotes"><ul><li class="note" id="note_LCL221_240_1"><a class="footnoteCrossrefLink" href="#target_note_LCL221_240_1" title="Click to highlight in text"><sup class="lineRef">1</sup>in discrimen, <span class="italic">the reading of the Vatican palimpsest, is adopted by Peterson, Mueller, etc</span>.: in dubium <span class="italic">is the old reading, being that of the other <span class="sc">MSS</span></span>.: in crimen <span class="italic">is my conjecture.</span></a></li><script type="text/javascript">document.getElementById('note_LCL221_240_1').style.display = "none";</script><li class="note" id="note_LCL221_240_2"><a class="footnoteCrossrefLink" href="#target_note_LCL221_240_2" title="Click to highlight in text"><sup class="lineRef">2</sup><span class="italic">Many editors, following the Vatican palimpsest, read</span> multi in isdem causis fuerunt.</a></li><script type="text/javascript">document.getElementById('note_LCL221_240_2').style.display = "none";</script></ul></section></notes></section>