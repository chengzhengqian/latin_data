<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
litteris; atque in his omnibus senatoribus cooptandis non modo suffragia nulla fuisse, sed ne genera quidem spectata esse ex quibus in eum ordinem cooptari liceret, neque census neque aetates neque cetera
<span class="br"></span><span class="lineNumber">121</span><span class="br"></span>Siculorum iura valuisse; quicumque senator voluerit fieri, quamvis puer, quamvis indignus, quamvis ex eo loco ex quo non liceret, si is pretio apud istum idoneos vinceret,<a class="footnoteLink" href="#note_LCL221_422_1" id="target_note_LCL221_422_1"><sup>1</sup></a> factum esse semper; non modo Siculorum nihil in hac re valuisse leges, sed ne ab senatu quidem populoque Romano datas. Quas enim leges sociis amicisque dat is qui habet imperium a populo Romano, auctoritatem legum dandarum ab senatu, eae debent et populi Romani et senatus existimari.</p>
<p><span class="br"></span><span class="lineNumber">122</span><span class="br"></span>Halaesini, pro multis et magnis suis maiorumque suorum in rem publicam nostram meritis atque beneficiis suo iure, nuper, L. Licinio Q. Mucio consulibus, cum haberent inter se controversias de senatu cooptando, leges ab senatu nostro petiverunt. Decrevit senatus honorifico senatus consulto ut iis C. Claudius Appii filius Pulcher praetor de senatu cooptando leges conscriberet. C. Claudius, adhibitis omnibus Marcellis qui tum erant, de eorum sententia leges Halaesinis dedit, in quibus multa sanxit de aetate hominum, ne qui minor triginta annis natus; de quaestu, quem qui fecisset ne legeretur; de censu,




</p></section><notes><section class="footnotes"><ul><li class="note" id="note_LCL221_422_1"><a class="footnoteCrossrefLink" href="#target_note_LCL221_422_1" title="Click to highlight in text"><sup class="lineRef">1</sup><span class="italic">The <span class="sc">mss</span>. show a variety of readings here, of which the two oldest seem to be</span> idoneus vinceret <span class="italic">and</span> idoneus esset. <span class="italic">The emendation in the text is supported by Madvig and others, and is Muellerâ€™s reading.</span></a></li><script type="text/javascript">document.getElementById('note_LCL221_422_1').style.display = "none";</script></ul></section></notes></section>