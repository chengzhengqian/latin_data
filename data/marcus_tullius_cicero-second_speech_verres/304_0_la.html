<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
 Quae pars operae aut opportunitatis in
scriba est cur ei non modo merces tanta detur, sed cur cum eo tantae pecuniae
partitio fiat? “Ordo est honestus.” Quis negat, aut quid
ea res ad hanc rem pertinet? Est vero honestus, quod eorum hominum fidei tabulae
publicae periculaque magistratuum committuntur. Itaque ex his scribis qui digni
sunt illo ordine, patribus familiis,<a class="footnoteLink" href="#note_LCL293_226_1" id="target_note_LCL293_226_1"><sup>1</sup></a> viris bonis atque
honestis, percontamini quid sibi istae quinquagesimae velint: iam omnibus
intellegetis novam rem totam atque indignam videri. <span class="br"></span><span class="lineNumber">184</span><span class="br"></span> Ad eos me scribas revoca, si placet; noli hos colligere, qui
nummulis corrogatis de nepotum donis ac de scaenicorum corollariis, cum decuriam
emerunt, ex primo ordine explosorum in secundum ordinem civitatis se venisse
dicunt. Eos scribas tecum disceptatores huius criminis habebo qui istos scribas
esse moleste ferunt. Tametsi cum in eo ordine videamus esse multos non idoneos,
qui ordo industriae propositus est et dignitati, mirabimur turpes aliquos ibi
esse quo cuivis pretio licet pervenire?</p>
<p>LXXX. Tu ex pecunia publica HS
terdeciens scribam tuum permissu tuo cum abstulisse fateare, reliquam tibi ullam
defensionem putas esse? hoc quemquam ferre posse, hoc quemquam denique nunc
tuorum advocatorum





</p></section><notes><section class="footnotes"><ul><li class="note" id="note_LCL293_226_1"><a class="footnoteCrossrefLink" href="#target_note_LCL293_226_1" title="Click to highlight in text"><sup class="lineRef">1</sup>familias <span class="italic">O</span>: <span class="italic">but Priscian quotes
this passage as an instance of the dative used instead of the more
usual genitive</span> (<span class="italic">see Long’s note in
his edition</span>).</a></li><script type="text/javascript">document.getElementById('note_LCL293_226_1').style.display = "none";</script></ul></section></notes></section>