<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
 coniectos esse arbitrarer, ut me
quaesturamque meam quasi in aliquo terrarum orbis theatro versari existimarem,
ut semper omnia quae iucunda videntur esse, ea non modo his extraordinariis
cupiditatibus sed <span class="br"></span><span class="lineNumber">36</span><span class="br"></span> etiam ipsi naturae ac
necessitati denegarem. Nunc sum designatus aedilis; habeo rationem quid a populo
Romano acceperim; mihi ludos sanctissimos maxima cum cura et caerimonia Cereri
Libero Liberaeque faciundos, mihi Floram matrem populo plebique Romanae ludorum
celebritate placandam, mihi ludos antiquissimos, qui primi Romani appellati
sunt, cum dignitate maxima et religione Iovi Iunoni Minervaeque esse faciundos,
mihi sacrarum aedium procurationem, mihi totam urbem tuendam esse commissam; ob
earum rerum laborem et sollicitudinem fructus illos datos, antiquiorem in senatu
sententiae dicendae locum, togam praetextam, sellam curulem, ius imaginis
<span class="br"></span><span class="lineNumber">37</span><span class="br"></span> ad memoriam posteritatemque prodendae. Ex
his ego omnibus rebus, iudices, ita mihi omnes deos propitios velim ut,
tametsi<a class="footnoteLink" href="#note_LCL293_508_1" id="target_note_LCL293_508_1"><sup>1</sup></a> mihi iucundissimus est honos populi, tamen
nequaquam capio tantum voluptatis quantum et sollicitudinis et laboris, ut haec
ipsa aedilitas non quia necesse fuerit alicui candidato data, sed quia sic
oportuerit recte collocata et iudicio populi in loco esse posita videatur.</p>
<p><span class="br"></span><span class="lineNumber">38</span><span class="br"></span>XV. Tu cum esses praetor renuntiatus quoquo
modo—mitto enim et praetereo, quid tum sit actum—

</p></section><notes><section class="footnotes"><ul><li class="note" id="note_LCL293_508_1"><a class="footnoteCrossrefLink" href="#target_note_LCL293_508_1" title="Click to highlight in text"><sup class="lineRef">1</sup>etiamsi (<span class="italic">without</span> ut) <span class="italic">Peterson, with
good <span class="sc">ms</span>. support.</span></a></li><script type="text/javascript">document.getElementById('note_LCL293_508_1').style.display = "none";</script></ul></section></notes></section>