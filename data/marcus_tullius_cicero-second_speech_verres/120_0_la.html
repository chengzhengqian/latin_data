<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

postulare non desistebant, ut se ad leges suas reiceret.
<span class="br"></span><span class="lineNumber">61</span><span class="br"></span>Iste amplam occasionem<a class="footnoteLink" href="#note_LCL221_360_1" id="target_note_LCL221_360_1"><sup>1</sup></a> nactus, ubi videt esse aliquid quod amici absente Epicrate nollent defendere, asseverat se eius rei in primis actionem esse daturum. Cum omnes perspicerent ad istum non modo illos nummos qui per simulationem ab isto exierant revertisse, sed multo etiam plures eum postea nummos abstulisse, amici Epicratem defendere
destiterunt. Iste Epicratis bona Bidinos omnia possidere et sibi habere iussit; ad illa HS <span class="sc">d.</span> milia hereditaria accessit ipsius antiqua HS quindeciens pecunia. Utrum res ab initio ita ducta est, an ad extremum ita perducta, an ita parva est pecunia, an is homo Verres, ut haec quae dixi gratis facta esse videantur?</p>
<p><span class="br"></span><span class="lineNumber">62</span><span class="br"></span>Hic nunc de miseria Siculorum, iudices, audite. Et Heraclius ille Syracusanus et hic Bidinus Epicrates expulsi bonis omnibus Romam venerunt: sordidati, maxima barba et capillo, Romae biennium prope fuerunt. Cum L. Metellus in provinciam profectus est, tum isti bene commendati cum Metello una proficiscuntur.
Metellus, simul ac venit Syracusas, utrumque rescidit, et de Epicrate et de Heraclio. In utriusque bonis nihil erat quod restitui posset,
<span class="br"></span><span class="lineNumber">63</span><span class="br"></span>nisi si quid moveri loco non potuerat.</p>
<p>XXVI. Fecerat
hoc egregie primo adventu Metellus, ut omnes istius iniurias, quas modo posset, rescinderet et irritas faceret. Quod Heraclium restitui iusserat ac non restituebatur, quisquis erat eductus senator Syra-

</p></section><notes><section class="footnotes"><ul><li class="note" id="note_LCL221_360_1"><a class="footnoteCrossrefLink" href="#target_note_LCL221_360_1" title="Click to highlight in text"><sup class="lineRef">1</sup><span class="italic">The best <span class="sc">mss</span>. omit</span> occasionem, <span class="italic">the worst read</span> amplam occasionem calumniae: amplam <span class="italic">if read alone</span> (<span class="italic">so Peterson, Mueller</span>) <span class="italic">may be a substantive meaning</span> “<span class="italic">hold</span>” <span class="italic">or</span> “<span class="italic">grasp</span>.”</a></li><script type="text/javascript">document.getElementById('note_LCL221_360_1').style.display = "none";</script></ul></section></notes></section>