<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
 virtute ornatissimus, pro
tota Sicilia de aratorum miseriis graviter et copiose dixisse ac deplorasse
dicitur; ex quibus hoc iis qui aderant—nam magno conventu acta res
est—indignissimum videbatur: qua in re senatus optime ac benignissime
cum aratoribus egisset, large liberaliterque aestimasset, in ea re praedari
praetorem, bonis everti aratores, et id non modo fieri sed ita fieri quasi
liceat concessumque sit.</p>
<p><span class="br"></span><span class="lineNumber">205</span><span class="br"></span>Quid ad haec Hortensius? falsum esse crimen? Hoc
numquam dicet. Non magnam hac ratione pecuniam captam? Ne id quidem dicet. Non
iniuriam factam Siculis atque aratoribus? Qui poterit dicere? Quid igitur dicet?
Fecisse alios. Quid est hoc? utrum crimini defensio an comitatus exilio
quaeritur? Tu in hac re publica atque in hac hominum libidine et, ut adhuc
habuit se status iudiciorum, etiam licentia, non ex iure, non ex aequitate, non
ex lege, non ex eo quod oportuerit, non ex eo quod licuerit, sed ex eo quod
aliqui fecerit, id quod reprehenditur <span class="br"></span><span class="lineNumber">206</span><span class="br"></span> recte
factum esse defendes? Fecerunt alii quidem alia multa<a class="footnoteLink" href="#note_LCL293_252_1" id="target_note_LCL293_252_1"><sup>1</sup></a>; cur in hoc uno
crimine isto genere defensionis uteris? Sunt quaedam omnino in te singularia,
quae in nullum hominem alium dici neque


</p></section><notes><section class="footnotes"><ul><li class="note" id="note_LCL293_252_1"><a class="footnoteCrossrefLink" href="#target_note_LCL293_252_1" title="Click to highlight in text"><sup class="lineRef">1</sup><span class="italic">The <span class="sc">mss</span>. read</span> alia quam multa, <span class="italic">preceded by</span> alii quidem (<span class="italic">O</span>),
alii quid (<span class="italic">V</span>), <span class="italic">or</span> aliqui (<span class="italic">most others</span>). <span class="italic">Peterson’s</span> alii quidem aliquam multa <span class="italic">is very attractive.</span></a></li><script type="text/javascript">document.getElementById('note_LCL293_252_1').style.display = "none";</script></ul></section></notes></section>