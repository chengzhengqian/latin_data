<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
que populi Romani loquar, de istius impudentissimo furto, seu potius novo ac singulari latrocinio? Ausum esse in aede Castoris, celeberrimo clarissimoque monumento, quod templum in oculis cotidianoque aspectu populi Romani positum est, quo saepe numero senatus convocatur, quo maximarum rerum frequentissimae
cotidie advocationes fiunt—in eo loco in sermone hominum audaciae suae monumentum aeternum relinquere?</p>
<p><span class="br"></span><span class="lineNumber">130</span><span class="br"></span>L. Aedem Castoris, iudices, P. Iunius habuit tuendam de L. Sulla, Q. Metello consulibus. Is mortuus est; reliquit pupillum parvum filium. Cum L. Octavius C. Aurelius consules aedes sacras locavissent
neque potuissent omnia sarta tecta exigere, neque ii praetores quibus erat negotium datum, C. Sacerdos et M. Caesius, factum est senatus consultum, quibus de sartis tectis cognitum et iudicatum non esset, uti C. Verres P. Caelius praetores cognoscerent et iudicarent. Qua potestate iste permissa sic abusus est<a class="footnoteLink" href="#note_LCL221_262_1" id="target_note_LCL221_262_1"><sup>1</sup></a> ut ex Cn. Fannio et ex Q. Tadio cognovistis, verum tamen cum esset omnibus in rebus apertissime impudentissimeque praedatus, hoc voluit clarissimum relinquere indicium latrociniorum suorum, de quo non audire aliquando sed videre cotidie possemus.
<span class="br"></span><span class="lineNumber">131</span><span class="br"></span>Quaesivit quis aedem Castoris sartam tectam deberet tradere. Iunium ipsum mortuum esse sciebat; scire




</p></section><notes><section class="footnotes"><ul><li class="note" id="note_LCL221_262_1"><a class="footnoteCrossrefLink" href="#target_note_LCL221_262_1" title="Click to highlight in text"><sup class="lineRef">1</sup><span class="italic">The words</span> sic abusus est <span class="italic">are Peterson’s certain addition, being found in two <span class="sc">mss.</span></span></a></li><script type="text/javascript">document.getElementById('note_LCL221_262_1').style.display = "none";</script></ul></section></notes></section>