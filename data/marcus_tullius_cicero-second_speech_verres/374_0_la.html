<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
prope inimici atque
accusatoris vim suscipere debes. Tuus enim honos illo templo senatus populique
Romani beneficio, tui nominis aeterna memoria simul cum templo illo consecratur;
tibi haec cura suscipienda, tibi haec opera sumenda est, ut Capitolium, quem ad
modum magnificentius est restitutum, sic copiosius ornatum sit quam fuit, ut
illa flamma divinitus exstitisse videatur, non quae deleret Iovis Optimi Maximi
templum, sed quae praeclarius magnificentiusque <span class="br"></span><span class="lineNumber">70</span><span class="br"></span>
deposceret. Audisti Q. Minucium dicere domi suae deversatum esse Antiochum regem
Syracusis; se illud scire ad istum esse delatum, se scire non redditum; audisti
et audies homines<a class="footnoteLink" href="#note_LCL293_366_1" id="target_note_LCL293_366_1"><sup>1</sup></a> e conventu Syracusano qui ita dicant, sese
audientibus illud Iovi Optimo Maximo dicatum esse ab rege Antiocho et
consecratum. Si iudex non esses et haec ad te delata res esset, te potissimum
hoc persequi, te petere, te agere oporteret. Quare non dubito quo animo iudex
huius criminis esse debeas, qui apud alium iudicem multo acrior quam ego sum
actor accusatorque esse deberes.</p>
<p><span class="br"></span><span class="lineNumber">71</span><span class="br"></span>XXXII. Vobis autem, iudices, quid hoc indignius
aut quid minus ferendum videri potest? Verresne habebit domi suae candelabrum
Iovis e gemmis

</p></section><notes><section class="footnotes"><ul><li class="note" id="note_LCL293_366_1"><a class="footnoteCrossrefLink" href="#target_note_LCL293_366_1" title="Click to highlight in text"><sup class="lineRef">1</sup>homines <span class="italic">Cobet for <span class="sc">ms</span>.</span> omni <span class="italic">or</span> omnes: <span class="italic">Peterson keeps</span> omni,
<span class="italic">with the best <span class="sc">mss</span>.</span></a></li><script type="text/javascript">document.getElementById('note_LCL293_366_1').style.display = "none";</script></ul></section></notes></section>