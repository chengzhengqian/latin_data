<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">cogere invitos lucrum dare alteri, hoc est pecuniam <span class="br"></span><span class="lineNumber">72</span><span class="br"></span> dare? Quid tum? Apronio, deliciis praetoris, lucelli aliquid iussi
sunt dare. Putatote Apronio datum, si Apronianum lucellum ac non praetoria
praeda vobis videbitur. Imperas ut decumas accipiant, Apronio dent lucri tritici
medimnum <span class="sc">x͞x͞x͞i͞i͞i͞</span>.
Quid est hoc? una civitas ex uno agro plebis Romanae prope menstrua cibaria
praetoris imperio donare Apronio cogitur? Tu magno decumas vendidisti, cum
tantum lucri decumano sit datum? Profecto, si pretium exquisisses diligenter tum
cum vendebas, <span class="sc">x͞</span> medimnum potius addidissent quam
HS <span class="sc">d͞c͞</span> postea.</p>
<p>Magna praeda videtur? Audite reliqua et diligenter attendite, quo minus miremini
Siculos re necessaria coactos auxilium a patronis, ab consulibus, <span class="br"></span><span class="lineNumber">73</span><span class="br"></span> ab senatu, ab legibus, ab iudiciis petivisse. Ut
probaret Apronius hoc triticum quod ei dabatur, imperat Agyrinensibus Verres ut
in medimna singula dentur Apronio HS.</p>
<p>XXXI. Quid est hoc? tanto numero frumenti
lucri nomine imperato et expresso nummi praeterea exiguntur ut probetur
frumentum? An poterat non modo Apronius, sed quivis, exercitui



</p></section><notes></notes></section>