<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">115</span><span class="br"></span>medimna exigeret. Hoc vix ab Apronio in summo
beneficio pro iis qui etiam tum incolumes erant impetratum est. Id cum
impetrabatur, hoc videlicet impetrabatur, ut pro singulis decumis ternas decumas
dare liceret Quodsi tua res non ageretur, a te potius postularent ne amplius
quam singulas quam ab Apronio ut ne plus quam ternas decumas darent. Nunc, ut
hoc tempore ea quae regie seu potius tyrannice statuit in aratores Apronius
praetermittam, neque eos appellem a quibus omne frumentum eripuit et quibus
nihil non modo de fructu sed ne de bonis quidem suis reliqui fecit, ex hisce
ternis medimnis, quod beneficii gratiaeque causa concessit, quid lucri fiat
cognoscite.</p>
<p><span class="br"></span><span class="lineNumber">116</span><span class="br"></span>XLIX. Professio est agri Leontini ad iugerum <span class="sc">x͞x͞x͞;</span> haec sunt ad tritici
medimnum <span class="sc">x͞c͞</span>, id est mod. <span class="sc">d͞x͞x͞x͞x͞</span>;
deductis tritici mod. <span class="sc">c͞c͞x͞v͞i͞</span>,
quanti decumae venierunt, reliqua sunt tritici <span class="sc">c͞c͞c͞x͞x͞i͞i͞i͞i͞</span>.
Adde totius summae <span class="sc">dxxxx</span> milium mod. tres quinquagesimas; fit
tritici mod. <span class="sc">x͞x͞x͞i͞i͞cccc</span>
(ab omnibus enim ternae praeterea quinquagesimae exigebantur); sunt haec iam ad
<span class="sc">c͞c͞c͞L͞x͞</span> mod.
tritici. At ego <span class="sc">c͞c͞c͞c͞</span> lucri facta esse
dixeram; non enim duco in hac ratione eos quibus ternis medimnis non est licitum
decidere. Verum ut hac ipsa ratione summam mei promissi compleam, ad singula
medimna multi HS binos, multi HS singulos semis accessionis cogebantur dare; qui
minimum.



</p></section><notes></notes></section>