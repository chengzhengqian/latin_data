<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
ut sine praeda ipse discederet. Approbat consilium; auctor est ut quam primum agere incipiant, hominemque
id aetatis minime litigiosum quam tumultuosissime
adoriantur. Scribitur Heraclio dica.</p>
<p>XV. Primo mirantur omnes improbitatem calumniae: deinde qui istum nossent partim suspicabantur, partim plane videbant, adiectum esse oculum hereditati. Interea
dies advenit quo die sese ex instituto ac lege Rupilia
dicas sortiturum Syracusis iste edixerat. Paratus ad hanc dicam sortiendam venerat; tum eum docet Heraclius non posse eo die sortiri, quod lex Rupilia vetaret diebus <span class="sc">xxx</span>. sortiri dicam quibus scripta esset; dies <span class="sc">xxx</span>. nondum fuerant. Sperabat Heraclius, si illum diem effugisset, ante alteram sortitionem Q. Arrium, quem provincia tum maxime exspectabat, <span class="br"></span><span class="lineNumber">38</span><span class="br"></span>successurum. Iste omnibus dicis diem distulit, et eam diem constituit ut hanc Heraclii dicam sortiri post dies <span class="sc">xxx</span>. ex lege posset. Posteaquam ea dies venit, iste incipit simulare se velle sortiri. Heraclius cum advocatis adit et postulat ut sibi cum palaestritis, hoc est cum populo Syracusano, aequo iure disceptare liceat.   Adversarii postulant ut in eam



</p></section><notes></notes></section>