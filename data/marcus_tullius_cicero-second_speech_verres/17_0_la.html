<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

horis in accusando uti voluissem, vererer ne mihi crimina non suppeterent, ne oratio deesset, ne vox viresque deficerent, ne, quem nemo prima actione defendere ausus esset, eum ego bis accusare non possem. Ego meum consilium cum iudicibus tum populo Romano probavi; nemo est qui alia ratione istorum iniuriae atque impudentiae potuisse obsisti arbitretur. Etenim qua stultitia fuissem, si, quam diem qui istum eripiendum redemerunt in cautione viderunt, cum ita caverent, “si post Kalendas Ianuarias in consilium iretur,” in eam diem ego, cum potuissem vitare, incidissem?</p>
<p><span class="br"></span><span class="lineNumber">32</span><span class="br"></span>Nunc mihi temporis eius quod mihi ad dicendum datur, quoniam in animo est causam omnem exponere,
habenda ratio est diligenter.</p>
<p>XII. Itaque primum illum actum istius vitae turpissimum et flagitiosissimum praetermittam. Nihil a me de pueritiae suae flagitiis audiet, nihil ex illa impura adulescentia sua, quae qualis fuerit aut meministis aut ex eo quem sui simillimum produxit recognoscere potestis. Omnia praeteribo quae mihi turpia dictu videbuntur, neque solum quid istum audire, verum etiam quid me deceat dicere, considerabo. Vos, quaeso, date hoc et concedite pudori meo ut aliquam
<span class="br"></span><span class="lineNumber">33</span><span class="br"></span>partem de istius impudentia reticere possim. Omne illud tempus quod fuit antequam iste ad magistratus remque publicam accessit habeat per me solutum ac


</p></section><notes></notes></section>