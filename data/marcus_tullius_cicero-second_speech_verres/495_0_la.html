<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
 aetate laboris itinerisque suscepit, non ut
aliquid de suis bonis recuperaret, sed ut, quibus oculis cruentas cervices filii
sui viderat, isdem te condemnatum videret <span class="br"></span><span class="lineNumber">129</span><span class="br"></span>. Si
per L. Metellum licitum esset, iudices, matres illorum miserorum sororesque
veniebant; quarum una, cum ego ad Heracleam noctu accederem, cum omnibus
matronis eius civitatis et cum multis facibus mihi obviam venit, et ita me suam
salutem appellans, te suum carnificem nominans, filii nomen implorans, mihi ad
pedes misera iacuit, quasi ego eius excitare ab inferis filium possem. Faciebant
hoc itidem ceteris in civitatibus grandes natu matres et item parvi liberi
miserorum; quorum utrumque aetas laborem et industriam meam, fidem et
misericordiam <span class="br"></span><span class="lineNumber">130</span><span class="br"></span> vestram requirebat. Itaque ad me,
iudices, hanc querimoniam praeter ceteras Sicilia detulit; lacrimas ego huc, non
gloria inductus accessi, ne falsa damnatio, ne carcer, ne catenae, ne verbera,
ne secures, ne cruciatus sociorum, ne sanguis innocentium, ne denique etiam
exsanguia<a class="footnoteLink" href="#note_LCL293_608_1" id="target_note_LCL293_608_1"><sup>1</sup></a> corpora mortuorum, ne maeror parentum ac
propinquorum magistratibus nostris quaestui posset esse. Hunc ego si metum
Siciliae damnatione istius per vestram fidem et veritatem deiecero, iudices,
satis officio meo, satis illorum volun tas qui a me hoc petiverunt, factum esse
arbitrabor.</p>
</section><notes><section class="footnotes"><ul><li class="note" id="note_LCL293_608_1"><a class="footnoteCrossrefLink" href="#target_note_LCL293_608_1" title="Click to highlight in text"><sup class="lineRef">1</sup>exsanguia <span class="italic">Peterson</span> (exangula <span class="italic">the
Vatican <span class="sc">ms</span></span>.): exsanguium <span class="italic">Mueller, with the other <span class="sc">mss</span>.</span></a></li><script type="text/javascript">document.getElementById('note_LCL293_608_1').style.display = "none";</script></ul></section></notes></section>