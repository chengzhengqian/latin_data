<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2><span class="ac">Actionis secundae in C. Verrem Liber Quintus</span></h2>
<p><span class="br"></span><span class="lineNumber">1</span><span class="br"></span>I. Nemini video dubium esse, iudices, quin
apertissime C. Verres in Sicilia sacra profanaque omnia et privatim et publice
spoliarit, versatusque sit sine ulla non modo religione verum etiam
dissimulatione in omni genere furandi atque praedandi. Sed quaedam mihi
magnifica et praeclara eius defensio ostenditur; cui quem ad modum resistam
multo mihi ante est, iudices, providendum. Ita enim causa constituitur,
provinciam Siciliam virtute istius et vigilantia singulari dubiis
formidolosisque temporibus a fugitivis atque a belli periculis tutam esse
servatam. <span class="br"></span><span class="lineNumber">2</span><span class="br"></span> Quid agam, iudices? quo accusationis
meae rationem conferam? quo me vertam? ad omnes enim meos impetus quasi murus
quidam boni nomen imperatoris opponitur. Novi locum; video ubi se iactaturus sit
Hortensius. Belli pericula, tempora rei publicae, imperatorum penuriam
commemorabit; tum deprecabitur a vobis, tum etiam pro suo iure contendet,


</p></section><notes></notes></section>