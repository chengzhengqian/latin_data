<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">


in vita qui putat, potest ei non
inimicus esse qui quaestor consulem suum consiliis commissis, pecunia tradita,
rebus omnibus creditis spoliare, relinquere, prodere, oppugnare ausus sit?
Pudorem ac pudicitiam qui colit, potest animo aequo istius cotidiana adulteria,
meretriciam disciplinam, domesticum lenocinium videre? Qui religiones deorum
immortalium retinere vult, ei qui fana spoliarit omnia, qui ex tensarum orbitis
praedari sit ausus, inimicus non esse qui potest? Qui iure aequo omnes putat
esse oportere, is tibi non infestissimus sit, cum cogitet varietatem
libidinemque decretorum tuorum? Qui sociorum iniuriis provinciarumque incommodis
doleat, is in te non expilatione Asiae, vexatione Pamphyliae, squalore et
lacrimis Siciliae concitetur? Qui civium Romanorum iura ac libertatem sanctam
apud omnes haberi velit, is non tibi plus etiam quam inimicus esse debeat, cum
tua verbera, cum secures, cum cruces ad <span class="br"></span><span class="lineNumber">7</span><span class="br"></span> civium
Romanorum supplicia fixas recordetur? An si qua in re contra rem meam
decrevisset aliquid iniuria, iure ei me inimicum esse arbitrarere: cum omnia
contra omnium bonorum rem, causam, rationem, utilitatem voluntatemque fecerit,
quaeris cur ei sim inimicus cui populus Romanus infestus est? qui praesertim
plus etiam quam pars virilis postulat
</p></section><notes></notes></section>