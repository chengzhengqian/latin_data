<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

modo: Quod ex aede Minervae hoc et illud abesset, quod ex aede Iovis, quod ex
aede Liberi—ut quisque iis rebus tuendis conservandisque praefuerat,
ita perscriptum erat—cum rationem e lege redderent et quae acceperant
tradere deberent, petisse ut sibi quod eae res abessent ignosceretur; itaque
omnes liberatos discessisse, et esse ignotum omnibus. Quas ego litteras
obsignandas publico signo deportandasque curavi.</p>
<p><span class="br"></span><span class="lineNumber">141</span><span class="br"></span>De laudatione autem ratio sic mihi reddita est.
Primum, cum a C. Verre litterae aliquanto ante adventum meum de laudatione
venissent, nihil esse decretum; deinde, cum quidam ex illius amicis commonerent
oportere decerni, maximo clamore esse et convicio repudiatos; postea, cum meus
adventus appropinquaret, imperasse eum qui summam potestatem haberet ut
decernerent; decretum ita esse ut multo plus illi laudatio mali quam boni posset
afferre. Id adeo, iudices, ut mihi ab illis demonstratum est, sic vos ex me
cognoscite.</p>
<p><span class="br"></span><span class="lineNumber">142</span><span class="br"></span>LXIV. Mos est Syracusis ut, si qua de re ad
senatum referant, dicat sententiam qui velit; nominatim nemo rogatur, et tamen,
ut quisque aetate et honore antecedit, ita primus solet sua sponte dicere,
itaque a ceteris ei conceditur; sin aliquando tacent omnes, tum sortito coguntur
dicere. Cum hic mos esset,



</p></section><notes></notes></section>