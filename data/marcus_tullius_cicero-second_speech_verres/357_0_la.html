<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

clausum neque tam reconditum posse habere quod non istius cupiditati apertissimum
promptissimumque esset.</p>
<p>Tum iste ab equite Romano splendido et gratioso, Cn. Calidio, cuius filium
sciebat senatorem populi Romani et iudicem esse, eculeos argenteos
<span class="br"></span><span class="lineNumber">43</span><span class="br"></span>nobiles, qui Q. Maximi fuerant, aufert. Imprudens
hue incidi, iudices; emit enim, non abstulit; nollem dixisse; iactabit se et in
his equitabit eculeis. “Emi, pecuniam solvi.” Credo.
“Etiam tabulae proferentur.” Est tanti; cedo tabulas.
Dilue sane crimen hoc Calidianum, dum ego tabulas aspicere possim. Verum tamen
quid erat quod Calidius Romae quereretur se, cum tot annos in Sicilia
negotiaretur, a te solo ita esse contemptum, ita despectum, ut etiam una cum
ceteris Siculis despoliaretur, si emeras? Quid erat quod confirmabat se abs te
argentum esse repetiturum, si id tibi sua voluntate vendiderat? Tu porro posses
facere ut Cn. Calidio non redderes? praesertim cum is L. Sisenna, defensore tuo,
tam familiariter uteretur, et cum ceteris <span class="br"></span><span class="lineNumber">44</span><span class="br"></span>
familiaribus Sisennae reddidisses. Denique non opinor negaturum esse te homini
honesto, sed non gratiosiori quam Cn. Calidius est, L. Curidio, te argentum per
Potamonem amicum tuum reddidisse. Qui quidem ceterorum causam apud te
difficiliorem fecit. Nam cum te compluribus confirmasses redditururn,

</p></section><notes></notes></section>