<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

maximum, quod illis ipsis Bidinis, quibus iste iratus esse debuit, a quibus comperit, quod iure agere cum Epicrate nihil possent etiamsi adesset, idcirco suum decretum pecunia esse temptatum: iis, inquam, ipsis non modo illam hereditatem quae Epicrati venerat, sed, ut in Heraclio Syracusano, item in hoc (paulo etiam atrocius, quod Epicrates appellatus omnino non erat) bona patria fortunasque eius Bidinis tradidit. Ostendit enim novo modo, si quis quid de absente peteret, se auditurum. Adeunt Bidini, petunt hereditatem; procuratores postulant ut se ad leges suas reiciat aut ex lege Rupilia dicam scribi iubeat. Adversarii non audebant contra dicere; exitus nullus reperiebatur. Insimulant hominem fraudandi causa discessisse: postulant ut bona <span class="br"></span><span class="lineNumber">60</span><span class="br"></span>possidere iubeat. Debebat Epicrates nullum nummum
nemini; amici si quis quid peteret iudicium se passuros, iudicatum solvi satis daturos esse dicebant.</p>
<p>XXV. Cum omnia consilia frigerent, admonitu istius insimulare coeperunt Epicratem litteras publicas corrupisse,
a qua suspicione ille aberat plurimum; actionem eius rei postulant. Amici recusare ne quod iudicium neve ipsius cognitio, illo absente, de existimatione
eius constitueretur; et simul idem illud
</p></section><notes></notes></section>