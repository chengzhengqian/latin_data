<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>Qui testes interrogare priore actione nolueris et iis tacitus os tuum praebere
malueris, quam vis et te et patronos tuos ingeniosos esse dicito. Qua re igitur
id quod ais assecutus es? Magna est laus si superiores consilio vicisti,
posterioribus exemplum atque auctoritatem reliquisti. Tibi fortasse idoneus fuit
nemo quem imitarere; at te videlicet inventorem rerum optimarum ac principem
imitabuntur omnes. <span class="br"></span><span class="lineNumber">42</span><span class="br"></span> Quis arator te praetore
decumam dedit? quis duas? quis non maximo se affectum beneficio putavit cum
tribus decumis pro una defungereturâ€”praeter paucos qui propter
societatem furtorum tuorum nihil omnino dederunt? Vide inter importunitatem tuam
senatusque bonitatem quid intersit. Senatus cum temporibus rei publicae cogitur
ut decernat ut alterae decumae exigantur, ita decernit ut pro his decumis
pecunia solvatur aratoribus, ut, quod plus sumitur quam debetur, id emi non
auferri putetur; tu cum tot decumas non senatus consulto, sed novis edictis tuis
nefariisque institutis exigeres et eriperes, magnum te fecisse arbitrare si
pluris vendideris quam L. Hortensius, pater istius Q. Hortensii, quam Cn.
Pompeius, quam C. Marcellus, qui ab aequitate, ab lege, ab institutis non
recesserunt?</p>
<p><span class="br"></span><span class="lineNumber">43</span><span class="br"></span>An tibi unius anni aut biennii ratio fuit
habenda, </p></section><notes></notes></section>