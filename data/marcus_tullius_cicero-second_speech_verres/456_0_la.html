<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
 frumentum, cur Netinis imperasti? quarum
civitatum utraque foederata est. Ac Netini quidem sibi non defuerunt, ac, simul
pronuntiasti libenter te Mamertinis remittere, te adierunt et eandem suam causam
foederis esse docuerunt. Tu aliter decernere eadem in causa non potuisti;
pronuntias Netinos frumentum dare non debereâ€”et ab his tamen exigis.
Cedo mihi eiusdem praetoris litteras et rerum decretarum et frumenti imperati.
<span class="sc">Litterae rerum decretarum</span>. Quid potius in hac tanta et
tam turpi inconstantia suspicari possumus, iudices, quam id quod necesse est,
aut isti a Netinis pecuniam cum posceret non datam, aut id esse actum ut
intellegerent Mamertini bene se apud istum tam multa pretia ac munera
collocasse, cum idem alii iuris ex eadem causa non obtinerent?</p>
<p><span class="br"></span><span class="lineNumber">57</span><span class="br"></span>Hic mihi etiam audebit mentionem facere
Mamertinae laudationis? in qua quam multa sint vulnera quis est vestrum,
iudices, quin intellegat? Primum<a class="footnoteLink" href="#note_LCL293_530_1" id="target_note_LCL293_530_1"><sup>1</sup></a> in iudiciis qui
decem laudatores dare non potest, honestius est ei nullum dare quam illum quasi
legitimum numerum consuetudinis non explere. Tot in Sicilia civitates sunt
quibus tu per triennium praefuisti: arguunt ceterae, paucae et parvae et metu
repressae silent, una laudat. Hoc quid est nisi intellegere quid habeat
utilitatis vera laudatio, sed tamen 


</p></section><notes><section class="footnotes"><ul><li class="note" id="note_LCL293_530_1"><a class="footnoteCrossrefLink" href="#target_note_LCL293_530_1" title="Click to highlight in text"><sup class="lineRef">1</sup>Primum in <span class="italic">most editors</span>: primum ut in <span class="italic">most <span class="sc">mss</span></span>.: primum enim in <span class="italic">Peterson</span>.</a></li><script type="text/javascript">document.getElementById('note_LCL293_530_1').style.display = "none";</script></ul></section></notes></section>