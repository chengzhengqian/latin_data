<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">in agro Leontino. Quodsi fieri non poterat ut plus
quam x medimna ex iugero exararent, medimnum autem ex iugero decumano dari
oportebat cum ager, id quod perraro evenit, cum decumo extulisset, quae erat
ratio decumanis, siquidem decumae ac non bona venibant aratorum, ut pluribus
aliquanto medimnis decumas emerent, quam iugera erant sata? In Leontino iugerum
subscriptio ac professio non est plus <span class="sc">x͞x͞x͞;</span> decumae <span class="sc">x͞x͞x͞v͞i͞</span>
medimnum venierunt.</p>
<p>XLVIII. Erravit aut potius insanivit Apronius? Immo tum
insanisset, si aratoribus id quod deberent licitum esset et non quod Apronius
imperasset necesse fuisset dare.</p>
<p><span class="br"></span><span class="lineNumber">114</span><span class="br"></span>Si ostendo minus tribus medimnis in iugerum
neminem dedisse decumae, concedes, opinor, ut cum decumo fructus arationis
perceptus sit, neminem minus tribus decumis dedisse. Atque hoc in beneficii loco
petitum est ab Apronio, ut in iugera singula ternis medimnis decidere liceret.
Nam cum a multis quaterna, etiam quina exigerentur, multis autem non modo granum
nullum, sed ne paleae quidem ex omni fructu atque ex annuo labore
relinquerentur, tum aratores Centuripini, qui numerus in agro Leontino maximus
est, unum in locum convenerunt, hominem suae civitatis in primis honestum ac
nobilem, Andronem Centuripinum, legarunt ad Apronium, eundem quem hoc tempore ad
hoc iudicium legatum et testem Centuripina civitas misit—ut is apud
eum causam aratorum ageret, ab eoque peteret ut ab aratoribus Centuripinis ne
amplius in iugera singula quam terna



</p></section><notes></notes></section>