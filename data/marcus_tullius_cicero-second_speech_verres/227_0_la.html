<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">palaestra redisset et in triclinio quod in
foro Aetnae straverat recubuisset. Statuitur Lollius in illo tempestivo
<span class="br"></span><span class="lineNumber">62</span><span class="br"></span> gladiatorum convivio. Non mehercle haec quae
loquor crederem, iudices, tametsi vulgo audieram, nisi mecum ipse senex, cum
mihi atque huic voluntati accusationis meae lacrimans gratias ageret, summa cum
auctoritate esset locutus. Statuitur, ut dico, eques Romanus annos prope <span class="sc">lxxxx</span> natus in Apronii convivio, cum interea Apronius caput
atque os suum unguento confricaret. “Quid est, Lolli?”
inquit; “tu nisi malo coactus recte facere nescis?” Homo
quid ageret, taceret responderet, quid faceret denique, illa aetate et
auctoritate praeditus nesciebat. Apronius interea cenam ac pocula poscebat;
servi autem eius, qui et moribus isdem essent quibus dominus et eodem genere ac
loco nati, praeter oculos Lollii haec omnia ferebant. Ridere convivae,
cachinnare ipse Apronius, nisi forte existimatis eum in vino atque ludo<span class="italic"><a class="footnoteLink" href="#note_LCL293_72_1" id="target_note_LCL293_72_1"><sup>1</sup></a></span> non risisse, qui nunc in periculo atque exitio suo risum tenere non possit. Ne multa, iudices, his contumeliis scitote Q. Lollium coactum <span class="br"></span><span class="lineNumber">63</span><span class="br"></span> ad Apronii leges condicionesque venisse. Lollius aetate et morbo impeditus ad testimonium dicendum venire non potuit. Quid opus est Lollio? Nemo hoc

</p></section><notes><section class="footnotes"><ul><li class="note" id="note_LCL293_72_1"><a class="footnoteCrossrefLink" href="#target_note_LCL293_72_1" title="Click to highlight in text"><sup class="lineRef">1</sup>ludo <span class="italic">is Peterson’s emendation</span>: <span class="italic">the best <span class="sc">mss</span>. have</span> lucro: lustris <span class="italic">and</span> luxu <span class="italic">have also been suggested</span>.</a></li><script type="text/javascript">document.getElementById('note_LCL293_72_1').style.display = "none";</script></ul></section></notes></section>