<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

dicere audistis, sese, cum esset trierarchus, et Verrem ex Asia decedentem prosequeretur iussu Dolabellae, fuisse una cum isto Sami; seseque tum scire spoliatum
esse fanum Iunonis et oppidum Samum: posteaque se causam apud Chios, cives suos, Samiis accusantibus, publice dixisse, eoque se esse absolutum quod planum fecisset ea quae legati Samiorum dicerent ad Verrem, non ad se, pertinere.</p>
<p><span class="br"></span><span class="lineNumber">53</span><span class="br"></span>Aspendum vetus oppidum et nobile in Pamphylia scitis esse, plenissimum signorum optimorum. Non dicam illinc hoc signum ablatum esse et illud: hoc dico, nullum te Aspendi signum, Verres, reliquisse, omnia ex fanis, ex locis publicis, palam, spectantibus omnibus, plaustris evecta exportataque esse. Atque etiam illum Aspendium citharistam, de quo saepe audistis id quod est Graecis hominibus in proverbio, quem omnia intus canere dicebant, sustulit et in intimis suis aedibus posuit, ut etiam illum ipsum
<span class="br"></span><span class="lineNumber">54</span><span class="br"></span>suo artificio superasse videatur. Pergae fanum antiquissimum
et sanctissimum Dianae scimus esse; id quoque a te nudatum ac spoliatum esse, ex ipsa Diana quod habebat auri detractum atque ablatum esse dico.</p>
<p>Quae, malum, est ista tanta audacia atque amentia? Quas enim sociorum atque amicorum urbes adisti legationis iure et nomine, si in eas vi cum exercitu



</p></section><notes></notes></section>