<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
 Facilis est populi causa; legem enim se
sociorum causa iussisse et ei vos legi<a class="footnoteLink" href="#note_LCL293_604_1" id="target_note_LCL293_604_1"><sup>1</sup></a> custodes ac
vindices praeposuisse dicet. Hic locus igitur est unus quo perfugiant, hic
portus, haec arx, haec ara sociorum; quo quidem nunc non ita confugiunt ut antea
in suis repetundis rebus solebant. Non argentum, non aurum, non vestem, non
mancipia repetunt, non ornamenta quae ex urbibus fanisque erepta sunt; metuunt
homines imperiti ne iam haec populus Romanus concedat et ita fieri velit.
Patimur enim multos iam annos et silemus, cum videamus ad paucos homines omnes
omnium nationum pecunias pervenisse. Quod eo magis ferre animo aequo et
concedere videmur quia nemo istorum dissimulat, nemo laborat ut obscura
<span class="br"></span><span class="lineNumber">127</span><span class="br"></span> sua cupiditas esse videatur. In urbe nostra
pulcherrima atque ornatissima quod signum, quae tabula picta est quae non ab
hostibus victis capta atque deportata sit? at istorum villae sociorum
fidelissimorum plurimis et pulcherrimis spoliis ornatae refertaeque sunt. Ubi
pecunias exterarum nationum esse arbitramini, quae nunc omnes egent, cum
Athenas, Pergamum, Cyzicum, Miletum, Chium, Samum, totam denique Asiam, Achaiam,
Graeciam, Siciliam tam in paucis villis inclusas esse videatis? Sed haec, 
</p></section><notes><section class="footnotes"><ul><li class="note" id="note_LCL293_604_1"><a class="footnoteCrossrefLink" href="#target_note_LCL293_604_1" title="Click to highlight in text"><sup class="lineRef">1</sup>ei vos legi <span class="italic">is a widely accepted conjecture</span>: <span class="italic">the <span class="sc">mss</span>. vary greatly</span>: <span class="italic">Peterson eius legis with good <span class="sc">ms</span>.
support</span>.</a></li><script type="text/javascript">document.getElementById('note_LCL293_604_1').style.display = "none";</script></ul></section></notes></section>