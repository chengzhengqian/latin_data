<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Qua de re Cn. Lentulum, patronum Siciliae, clarissimum adulescentem, dicere audistis Siculos, cum se causam quae sibi in senatu pro his agenda esset docerent, de Sthenii calamitate questos esse, propterque hanc iniuriam quae Sthenio facta esset eos statuisse ut hoc quod dico postularetur.
<span class="br"></span><span class="lineNumber">104</span><span class="br"></span>Quae cum ita essent, tantane amentia praeditus atque audacia fuisti ut in re tam clara, tam testata, tam abs te ipso pervulgata, tabulas publicas cor-rumpere auderes? At quem ad modum corrupisti? nonne ita ut omnibus nobis tacentibus ipsae tuae te tabulae condemnare possent? Cedo, quaeso, codicem; circumfer, ostende. Videtisne totum hoc nomen, coram ubi facit delatum, esse in litura? Quid fuit istic antea scriptum? quod mendum ista litura correxit? Quid a nobis, iudices, exspectatis argumenta huius criminis? Nihil dicimus; tabulae sunt in medio, quae se corruptas atque interlitas esse
<span class="br"></span><span class="lineNumber">105</span><span class="br"></span>clamant. Ex istis etiam tu rebus effugere te posse confidis, cum te nos non opinione dubia sed tuis vestigiis persequamur, quae tu in tabulis publicis expressa ac recentia reliquisti? Is mihi etiam Sthenium litteras publicas corrupisse causa incognita iudicavit, qui defendere non poterit se non in ipsius Sthenii nomine litteras publicas corrupisse?</p>
<p><span class="br"></span><span class="lineNumber">106</span><span class="br"></span>XLIII. Videte porro aliam amentiam; videte ut, dum expedire sese vult, induat. Cognitorem ascribit Sthenio; quem? Cognatum aliquem aut propinquum?
</p></section><notes></notes></section>