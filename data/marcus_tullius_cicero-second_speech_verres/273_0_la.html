<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">


et de provincia decedere iusserunt, quod illorum culpa se minus commode audire
arbitrarentur aut quod peccare ipsos aliqua in re iudicarent: tu Apronium,
hominem vix liberum, contaminatum, perditum, flagitiosum, qui non modo animum
integrum sed ne animam quidem puram conservare potuisset, eum in tanto tuo
dedecore profecto non<a class="footnoteLink" href="#note_LCL293_164_1" id="target_note_LCL293_164_1"><sup>1</sup></a> ne verbo quidem graviore appellasses, neque apud
te tam sancta religio societatis fuisset ut tui capitis periculum neglegeres,
nisi rem tam notam esse omnibus et tam manifestam videres.</p>
<p><span class="br"></span><span class="lineNumber">135</span><span class="br"></span>Cum eodem Apronio postea P. Scandilius, eques
Romanus, quem vos omnes nostis, eandem sponsionem de societate fecit quam
Rubrius facere voluerat. Institit, oppressit, non remisit; facta est sponsio HS
<span class="sc">͞v</span>; coepit Scandilius recuperatores aut
iudicem postulare.</p>
<p>LIX. Satisne vobis praetori improbo circumdati can-celli
videntur in sua provincia, immo vero in sella ac tribunali, ut aut de suo capite
iudicium fieri patiatur praesens ac sedens aut confiteatur se omnibus iudiciis
convinci necesse esse? Sponsio est, <span class="sc">Ni te</span>
<span class="sc">Apronius socium in decumis esse dicat</span>; provincia tua est,
ades, abs te iudicium postulatur; quid facis, quid decernis? Recuperatores dicis
te daturum. Bene



</p></section><notes><section class="footnotes"><ul><li class="note" id="note_LCL293_164_1"><a class="footnoteCrossrefLink" href="#target_note_LCL293_164_1" title="Click to highlight in text"><sup class="lineRef">1</sup>non <span class="italic">is found in no <span class="sc">ms</span></span>.: <span class="italic">the reading is Mueller’s</span>: <span class="italic">earlier editors supplied</span> non <span class="italic">before</span> profecto.</a></li><script type="text/javascript">document.getElementById('note_LCL293_164_1').style.display = "none";</script></ul></section></notes></section>