<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Commoti animi sunt omnium; repertus est nemo quin mori diceret satius esse. Itaque hoc adhuc oppidum Verres invenit prope solum in orbe terrarum unde nihil eius modi rerum de publico per vim, nihil occulte, nihil imperio, nihil gratia, nihil pretio posset auferre. Verum hasce eius cupiditates exponam alio loco; nunc ad Sthenium revertar.
<span class="br"></span><span class="lineNumber">89</span><span class="br"></span>Iratus iste vehementer Sthenio et incensus hospitium ei renuntiat, domo eius emigratâ€”atque adeo exit, nam iam ante emigrarat. Eum autem statim inimicissimi Sthenii domum suam invitant, ut animum eius in Sthenium inflammarent ementiendo aliquid et criminando. Hi autem erant inimici Agathinus, homo nobilis, et Dorotheus, qui habebat in matrimonio Callidamam, Agathini eius filiam; de qua iste audierat, itaque ad generum Agathini migrare maluit. Una nox intercesserat cum iste Dorotheum sic diligebat ut diceres omnia inter eos esse communia, Agathinum ita observabat ut aliquem affinem atque propinquum; contemnere etiam signum illud Himerae iam videbatur, quod eum multo magis figura
<span class="br"></span><span class="lineNumber">90</span><span class="br"></span>et liniamenta hospitae delectabant.</p>
<p>XXXVII. Itaque hortari homines coepit ut aliquid Sthenio periculi crearent criminisque confingerent. Dicebant se illi nihil habere quod dicerent. Tum iste iis aperte ostendit et confirmavit eos in Sthenium quicquid vellent, simul atque ad se detulissent. probaturos.


</p></section><notes></notes></section>