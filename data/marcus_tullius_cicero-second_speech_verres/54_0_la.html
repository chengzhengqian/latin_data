<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ea faece legationis quaestoriaeque tuae procurationis illa sunt nomina, quae Dolabellae necessario sunt aestimata. <span class="sc">ex litibus aestimatis dolabellae pr. et</span>
<span class="br"></span><span class="lineNumber">100</span><span class="br"></span><span class="sc">pro pr</span>. Quod minus Dolabella Verri acceptum rettulit quam Verres illi expensum tulerit, HS quingenta triginta quinque milia; et quod plus fecit Dolabella Verrem accepisse quam iste in suis tabulis habuit, HS ducenta triginta duo milia; et quod plus frumenti fecit accepisse istum, HS deciens et octingenta
milia—quod tu, homo castissimus, aliud in tabulis habebas. Hinc illae extraordinariae pecuniae,
quas nullo duce tamen aliqua ex particula investigamus,
redundarunt; hinc ratio cum Q. et Cn. Postumis Curtiis, multis nominibus, quorum in tabulis iste habet nullum; hinc HS quater deciens P. Tadio numeratum Athenis testibus planum faciam; hinc empta apertissime praetura—nisi forte id etiam
<span class="br"></span><span class="lineNumber">101</span><span class="br"></span>dubium est, quo modo iste praetor factus sit. Homo scilicet aut industria aut opera probata aut frugalitatis
existimatione praeclara aut denique, id quod levissimum est, assiduitate, qui ante quaesturam cum meretricibus lenonibusque vixisset, quaesturam ita gessisset quem ad modum cognovistis, Romae post quaesturam illam nefariam vix triduum constitisset, absens non in oblivione iacuisset sed in assidua commemoratione
omnibus omnium flagitiorum fuisset:




</p></section><notes></notes></section>