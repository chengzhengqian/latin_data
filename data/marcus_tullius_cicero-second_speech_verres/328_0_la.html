<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

quis obsistet? quis erit tam cupidus vestri, tam fautor ordinis, qui de
transferendis iudiciis possit recusare?</p>
<p>XCVII. Atque utinam posset aliqua ratione hoc crimen quamvis falsa, modo humana
atque usitata defendere; minore periculo vestro, minore periculo provinciarum
omnium iudicaretis. Negaret hac aestimatione se usum, vos id credidissetis;
homini credidisse, non factum comprobasse videremini. Nullo modo negare potest;
urgetur a tota Sicilia; nemo est ex tanto numero aratorum a quo pecunia cellae
<span class="br"></span><span class="lineNumber">225</span><span class="br"></span> nomine non sit exacta. Vellem etiam hoc
posset dicere, nihil ad se istam rationem pertinere, per quaestores rem
frumentariam esse administratam. Ne id quidem ei licet dicere, propterea quod
ipsius litterae recitantur ad civitates de ternis denariis missae. Quae est
igitur defensio? “Feci quod arguis; cepi pecunias maximas cellae
nomine; sed hoc mihi licuit, vobis si prospicitis licebit.”
Periculosum provinciis genus iniuriae confirmari iudicio; perniciosum vestro
ordini populum Romanum existimare non posse eos homines qui ipsi legibus
teneantur leges in iudicando religiose defendere.</p>
<p>Atque isto praetore, iudices, non solum aestimandi</p></section><notes></notes></section>