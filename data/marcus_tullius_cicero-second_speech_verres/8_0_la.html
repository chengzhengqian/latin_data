<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

in reliquis explorata atque provisa est. Ego meum studium in rem publicam iam illo tempore ostendi cum longo intervallo veterem consuetudinem rettuli, et rogatu sociorum atque amicorum populi Romani, meorum autem necessariorum, nomen hominis audacissimi detuli. Quod meum factum lectissimi viri atque ornatissimi (quo in numero e vobis complures
fuerunt) ita probarunt ut ei qui istius quaestor fuisset, et ab isto laesus inimicitias iustas persequeretur,
non modo deferendi nominis, sed ne subscribendi quidem, cum id postularet, facerent
<span class="br"></span><span class="lineNumber">16</span><span class="br"></span>potestatem. In Siciliam sum inquirendi causa profectus;
quo in negotio industriam meam celeritas reditionis, diligentiam multitudo litterarum et testium declaravit; pudorem vero ac religionem quod, cum venissem senator ad socios populi Romani, qui in ea provincia quaestor fuissem, ad hospites meos ac necessarios
causae communis defensor deverti potius quam ad eos qui a me auxilium petivissent. Nemini meus adventus labori aut sumptui neque publice neque
privatim fuit; vim in inquirendo tantam habui quantam mihi lex dabat, non quantam habere poteram
<span class="br"></span><span class="lineNumber">17</span><span class="br"></span>ipsorum<a class="footnoteLink" href="#note_LCL221_136_1" id="target_note_LCL221_136_1"><sup>1</sup></a> studio, quos iste vexarat. Romam ut ex Sicilia redii, cum iste atque istius amici, homines
lauti et urbani, sermones eius modi dissipassent,
quo animos testium retardarent, me magna pecunia a vera accusatione esse deductum; tametsi probabatur nemini, quod et ex Sicilia testes erant ii

</p></section><notes><section class="footnotes"><ul><li class="note" id="note_LCL221_136_1"><a class="footnoteCrossrefLink" href="#target_note_LCL221_136_1" title="Click to highlight in text"><sup class="lineRef">1</sup>ipsorum <span class="italic">Mueller</span>: istorum <span class="italic"><span class="sc">mss.</span></span>, <span class="italic">retained by Peterson.</span></a></li><script type="text/javascript">document.getElementById('note_LCL221_136_1').style.display = "none";</script></ul></section></notes></section>