<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

iudicare oportere [publicanorum iudicio]<a class="footnoteLink" href="#note_LCL221_480_1" id="target_note_LCL221_480_1"><sup>1</sup></a>; quos vide-licet nunc populus iudices poscit, de quibus, ut eos iudices habeamus,legem ab homine non nostri generis, non ex equestri loco profecto, sed nobilissimo, promulgatam
<span class="br"></span><span class="lineNumber">175</span><span class="br"></span>videmus. Decumani, hoc est principes et quasi senatores publicanorum, removendas de medio litteras censuerunt. Habeo ex iis qui adfuerunt quos producam, quibus hoc committam, homines honestissimos ac locupletissimos, istos ipsos principes equestris ordinis, quorum splendore vel maxime istius qui legem promulgavit oratio et causa nititur. Venient in medium, dicent quid statuerint. Profecto, si recte homines novi, non mentientur; litteras enim communes de medio removere potuerunt, fidem suam et religionem removere non possunt. Ergo equites Romani, qui te suo iudicio condemnarunt, horum iudicio condemnari noluerunt. Vos nunc utrum illorum iudicium an voluntatem sequi malitis considerate.</p>
<p><span class="br"></span><span class="lineNumber">176</span><span class="br"></span>LXXII. Ac vide quid te amicorum tuorum studium, quid tuum consilium, quid sociorum voluntas adiuvet. Dicam paulo promptius; neque enim iam vereor ne quis hoc me magis accusatorie quam libere dixisse arbitretur. Si istas litteras non decreto decu-




</p></section><notes><section class="footnotes"><ul><li class="note" id="note_LCL221_480_1"><a class="footnoteCrossrefLink" href="#target_note_LCL221_480_1" title="Click to highlight in text"><sup class="lineRef">1</sup><span class="italic">All <span class="sc">mss</span>. have the bracketed words, which modern editors agree to suspect.</span></a></li><script type="text/javascript">document.getElementById('note_LCL221_480_1').style.display = "none";</script></ul></section></notes></section>