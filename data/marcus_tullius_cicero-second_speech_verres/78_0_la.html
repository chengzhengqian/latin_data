<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Dic, dic, quaeso, clarius. <span class="sc">c. verres praetor urbanus addidit</span>. Corriguntur leges censoriae. Quid enim? Video in multis veteribus legibus, <span class="sc">cn. domitius l.
metellus censores addiderunt, l. cassius cn. servilius
censores addiderunt;</span> vult aliquid eius modi C. Verres. Dic, quid addidit? recita. <span class="sc">qui de l. marcio
m. perperna censoribus. . . . . . . . . socium ne admittito,
neve partem dato, neve redimito</span>. Quid ita? Ne vitiosum opus fieret? at erat probatio tua. Ne parum locuples esset? at erat, et esset amplius si
<span class="br"></span><span class="lineNumber">144</span><span class="br"></span>velles, populo cautum praedibus et praediis. Hic te si res ipsa, si indignitas iniuriae tuae non commovebat, si pupilli calamitas, si propinquorum lacrimae, si D. Bruti, cuius praedia suberant, periculum, si M. Marcelli tutoris auctoritas apud te ponderis nihil habebat, ne illud quidem animadvertebas, eius modi fore hoc peccatum tuum quod tu neque negare posses (in tabulas enim legem rettulisti) neque cum defensione
aliqua confiteri? Addicitur opus HS <span class="sc">DLX</span>. milibus, cum tutores HS <span class="sc">xl</span>. milibus id opus ad illius iniquissimi hominis arbitrium se effecturos esse clamarent.
<span class="br"></span><span class="lineNumber">145</span><span class="br"></span>Etenim quid erat operis? Id quod vos vidistis. Omnes


</p></section><notes></notes></section>