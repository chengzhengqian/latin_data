<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

opinor, artifex eiusdem modi Cupidinem fecit ilium qui est Thespiis, propter quem
Thespiae visuntur, nam alia visendi causa nulla est. Atque ille L. Mummius, cum
Thespiadas, quae ad aedem Felicitatis sunt, ceteraque profana ex illo oppido
signa tolleret, hunc marmoreum Cupidinem, quod erat consecratus, non
attigit.</p>
<p><span class="br"></span><span class="lineNumber">5</span><span class="br"></span>III. Verum ut ad illud sacrarium redeam, signum
erat hoc quod dico Cupidinis e marmore; ex altera parte Hercules egregie factus
ex aere. Is dicebatur esse Myronis, ut opinor. et certe. Item ante hos deos
erant arulae, quae cuivis religionem sacrarii significare possent. Erant aenea
duo praeterea signa, non maxima, verum eximia venustate, virginali habitu atque
vestitu, quae manibus sublatis sacra quaedam more Atheniensium virginum reposita
in capitibus sustinebant; Canephoroe ipsae vocabantur; sed earum
artificem—quem? Quemnam? recte admones, Polyclitum esse dicebant.
Messanam ut quisque nostrum venerat, haec visere solebat; omnibus haec ad
visendum patebant cotidie; domus erat non <span class="br"></span><span class="lineNumber">6</span><span class="br"></span> domino
magis ornamento quam civitati. C. Claudius, cuius aedilitatem magnificentissimam
seimus fuisse, usus est hoc Cupidine tam diu dum forum dis immortalibus
populoque Romano habuit ornatum, et, cum hospes esset Heiorum, Mamertini autem
populi patronus, ut illis benignis usus est ad commodandum, sic ipse diligens
fuit ad reportandum. Nuper homines nobiles eius modi, iudices—sed
quid




</p></section><notes></notes></section>