<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

quidem die primum, iudices, citati in hunc reum consedistis,
quis tam iniquus huic ordini fuit, quis tam novarum rerum iudiciorum iudicumque cupidus, qui non aspectu consessuque vestro commoveretur?
<span class="br"></span><span class="lineNumber">20</span><span class="br"></span>Cum in eo vestra dignitas mihi fructum diligentiae referret, id sum assecutus, ut una hora qua coepi dicere reo audaci, pecunioso, profuso, perdito spem iudicii corrumpendi praeciderem; ut primo die testium tanto numero citato populus Romanus iudicaret isto absoluto rempublicam stare non posse; ut alter dies amicis istius ac defensoribus non modo spem victoriae sed etiam voluntatem defensionis auferret; ut tertius dies sic hominem prosterneret ut, morbo simulato, non quid responderet, sed quem ad modum non responderet deliberaret. Deinde reliquis diebus his criminibus, his testibus, et urbanis et provincialibus, sic obrutus atque oppressus est ut his ludorum diebus interpositis nemo istum comperendinatum
sed condemnatum iudicaret.</p>
<p><span class="br"></span><span class="lineNumber">21</span><span class="br"></span>VIII. Quapropter ego, quod ad me attinet, iudices, vici: non enim spolia C. Verris sed existimationem populi Romani concupivi. Meum fuit cum causa accedere
ad accusandum: quae causa fuit honestior quam a tam illustri provincia defensorem constitui et


</p></section><notes></notes></section>