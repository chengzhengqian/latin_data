<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
responderet quam Chelidonem nominaret; primo necessarios istius ad eum allegatos esse dicebat, deinde aliquando coactus Chelidonem nominavit.
<span class="br"></span><span class="lineNumber">140</span><span class="br"></span>Non te pudet, Verres, eius mulieris arbitratu gessisse praeturam quam L. Domitius ab se nominari vix sibi honestum esse arbitrabatur?</p>
<p>LIV. Reiecti a Chelidone capiunt consilium necessarium,
ut suscipiant ipsi negotium. Cum Habonio tutore, quod erat vix HS quadraginta milium, transigunt
HS ducentis milibus. Defert ad istum rem Habonius: ut sibi videatur, satis grandem pecuniam et satis impudentem esse. Iste, qui aliquanto plus cogitasset, male accipit verbis Habonium, negat eum sibi illa decisione satisfacere posse; ne multa, locaturum
<span class="br"></span><span class="lineNumber">141</span><span class="br"></span>se esse confirmat. Tutores hoc nesciunt; quod actum erat cum Habonio, putant id esse certissimum;
nullam maiorem pupillo metuunt calamitatem.
Iste vero non procrastinat; locare incipit, non proscripta neque edicta die, alienissimo tempore, ludis ipsis Romanis, foro ornato. Itaque renuntiat Habonius illam decisionem tutoribus. Accurrunt tamen ad tempus tutores; digitum tollit Iunius patruus. Isti color immutatus est; vultus, oratio, mens denique excidit. Quid ageret coepit cogitare. Si opus pupillo redimeretur, si res abiret ab eo



</p></section><notes></notes></section>