<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

filio condemnatus sit. Quid si doceo, si planum facio teste homine nequam, verum ad hanc rem tamen idoneoâ€”te ipso,inquam,teste docebo te huius circumsessionis
tuae causam et culpam in alios transtulisse, neque in eos quos tu insimularas esse animadversum. Iam nihil te iudicium Neronis adiuvat. Recita quas ad Neronem litteras misit. <span class="sc">epistola c. verris ad
neronem. Themistagoras et thessalus</span>. . . . Themistagoram
et Thessalum scribis populum concitasse. Quem populum? qui te circumsedit, qui te vivum comburere conatus est. Ubi hos persequeris, ubi <span class="br"></span><span class="lineNumber">84</span><span class="br"></span>accusas, ubi defendis ius nomenque legati? In Philodami
iudicio dices id actum? Cedo mihi ipsius Verris testimonium; videamus quid idem iste iuratus dixerit. Recita. <span class="sc">ab accusatore rogatus respondit
in hoc iudicio non persequi: sibi in animo esse alio
tempore persequi</span>. Quid igitur te iuvat Neronis iudicium, quid Philodami damnatio? Legatus cum esses circumsessus, cumque, quem ad modum tute ad Neronem scripsisti, populo Romano communique causae legatorum facta esset insignis iniuria, non es persecutus. Dicis tibi in animo esse alio tempore persequi. Quod fuit id tempus? quando es persecutus?
Cur imminuisti ius legationis? cur causam
</p></section><notes></notes></section>