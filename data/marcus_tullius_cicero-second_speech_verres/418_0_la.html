<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

refertur ad senatum de laudatione Verris. In quo primum, ut aliquid esset morae,
multi interpellant; de Sex. Peducaeo, qui de illa civitate totaque provincia
optime meritus esset, sese antea, cum audissent ei negotium facessitum, cumque
eum publice pro plurimis eius et maximis meritis laudare cuperent, a C. Verre
prohibitos esse; iniquum esse, tametsi Peducaeus eorum laudatione iam non
uteretur, tamen non id prius decernere quod aliquando voluissent <span class="br"></span><span class="lineNumber">143</span><span class="br"></span> quam quod tum cogerentur. Conclamant omnes et
approbant ita fieri oportere. Refertur de Peducaeo. Ut quisque aetate et honore
antecedebat, ita sententiam dixit ex ordine. Id adeo ex ipso senatus consulto
cognoscite; nam principum sententiae perscribi solent. Recita. <span class="sc">Quod verba facta sunt de Sex. Peducaeo</span>. Dic et<a class="footnoteLink" href="#note_LCL293_454_1" id="target_note_LCL293_454_1"><sup>1</sup></a> qui primi
suaserint. Decernitur. Refertur deinde de Verre. Dic, quaeso quo modo? <span class="sc">Quod verba facta sunt de C. Verre</span>. Quid postea scriptum est?
<span class="sc">Cum surgeret nemo neque sententiam diceret</span>. Quid est hoc?
<span class="sc">Sors ducitur</span>. Quam ob rem? nemo erat voluntarius laudator
praeturae tuae, defensor periculorum, praesertim cum inire a praetore gratiam
posset? Nemo. Illi ipsi

</p></section><notes><section class="footnotes"><ul><li class="note" id="note_LCL293_454_1"><a class="footnoteCrossrefLink" href="#target_note_LCL293_454_1" title="Click to highlight in text"><sup class="lineRef">1</sup>dicit <span class="italic"><span class="sc">mss</span>. and most editors</span>: dic et
<span class="italic">Richter.</span></a></li><script type="text/javascript">document.getElementById('note_LCL293_454_1').style.display = "none";</script></ul></section></notes></section>