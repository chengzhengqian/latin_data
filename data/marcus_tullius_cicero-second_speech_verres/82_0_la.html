<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Postremo ipsius Habonii tabulae praedam illam istius fuisse clamant. Recita. <span class="sc">nomina habonii.</span></p>
<p><span class="br"></span><span class="lineNumber">151</span><span class="br"></span>LVIII. Hic etiam priore actione Q. Hortensius pupillum Iunium venisse praetextatum in vestrum conspectum et stetisse cum patruo testimonium dicente questus est, et me populariter agere atque invidiam commovere, quod puerum producerem, clamitavit. Quid erat, Hortensi, tandem in illo puero populare, quid invidiosum? Gracchi, credo, aut Saturnini aut alicuius hominis eius modi produxeram
filium, ut nomine ipso et memoria patris animos imperitae multitudinis commoverem? P. Iunii erat, hominis de plebe Romana, filius, quem pater moriens cum tutoribus et propinquis, tum legibus,
tum aequitati magistratuum, tum iudiciis vestris
<span class="br"></span><span class="lineNumber">152</span><span class="br"></span>commendatum putavit. Hic istius scelerato nefarioque
latrocinio bonis patriis fortunisque omnibus spoliatus venit in iudicium, si nihil aliud, saltem ut eum cuius opere ipse multos annos esset in sordibus paulo tamen obsoletius vestitum videret. Itaque tibi, Hortensi, non illius aetas sed causa, non vestitus sed fortuna, popularis videbatur: neque te tam commovebat
quod ille cum toga praetexta quam quod sine bulla venerat. Vestitus enim neminem commovebat
is quem illi mos et ius ingenuitatis dabat:






</p></section><notes></notes></section>