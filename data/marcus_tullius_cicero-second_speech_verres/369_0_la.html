<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

haec aurea nondum fecerat; omnibus curat rebus instructum et paratum ut sit
convivium. Quid multa? rex ita discessit ut et istum copiose ornatum et se
honorifice acceptum arbitraretur. Vocat ad cenam deinde ipse praetorem; exponit
suas copias omnes, multum argentum, non pauca etiam pocula ex auro, quae, ut mos
est regius et maxime in Syria, gemmis erant distincta clarissirnis. Erat etiam
vas vinarium, ex una gemma pergrandi trulla excavata, manubrio aureo, de qua,
credo, satis idoneum, satis gravem <span class="br"></span><span class="lineNumber">63</span><span class="br"></span> testem, Q.
Minucium dicere audistis. Iste unum quodque vas in manus sumere, laudare,
mirari. Rex gaudere praetori populi Romani satis iucundum et gratum illud esse
convivium. Posteaquam inde discessum est, cogitare nihil iste aliud, quod ipsa
res declaravit, nisi quem ad modum regem ex provincia spoliatum expilatumque
dimitteret. Mittit rogatum vasa ea quae pulcherrima apud eum viderat; ait se
suis caelatoribus velle ostendere. Rex, qui ilium non nosset, sine ulla
suspicione libentissime dedit. Mittit etiam trullam gemmeam rogatum; velle se
earn diligentius considerare. Ea quoque ei mittitur.</p>
<p><span class="br"></span><span class="lineNumber">64</span><span class="br"></span>XXVIII. Nunc reliquum, iudices, attendite, de quo
et vos audistis, et populus Romanus non nunc primum audiet, et in exteris
nationibus usque ad ultimas </p></section><notes></notes></section>