<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

provinciam; venit exspectatus in Galliam ad exercitum
consularem cum pecunia. Simul ac primum ei occasio visa est (cognoscite hominis principium
magistratuum gerendorum et rei publicae administrandae)
aversa pecunia publica quaestor consulem.
<span class="br"></span><span class="lineNumber">35</span><span class="br"></span>exercitum, sortem provinciamque deseruit. Video quid egerim: erigit se, sperat sibi auram posse aliquam adflari in hoc crimine voluntatis assensionisque
eorum quibus Cn. Carbonis mortui nomen odio sit, quibus illam relictionem proditionemque consulis sui gratam sperat fore. Quasi vero id cupiditate defendendae nobilitatis aut studio partium fecerit, ac non apertissime consulem, exercitum provinciamque
compilarit et propter impudentissimum furtum aufugerit. Est enim obscurum et eius modi factum eius, ut possit aliquis suspicari C. Verrem quod ferre novos homines non potuerit ad nobilitatem, hoc est ad suos, transisse, nihil fecisse propter pecuniam.</p>
<p><span class="br"></span><span class="lineNumber">36</span><span class="br"></span>Videamus rationes quem ad modum rettulerit; iam ipse ostendet quam ob rem Cn. Carbonem reliquerit,
iam se ipse indicabit.</p>
<p>XIV. Primum brevitatem 
cognoscite. <span class="sc">accepi</span>, inquit, <span class="sc">viciens ducenta
triginta quinque milia quadringentos x. et vii. nummos. dedi stipendio, frumento, legatis</span>, <span class="sc">pro quaestore, cohorti praetoriae</span>, <span class="sc">hs mille sescenta triginta quinque milia quadringentos xvii. nummos.
reliqui arimini hs sescenta milia.</span> Hoc est rationes referre? hoc modo aut ego aut tu, Hortensi, aut



</p></section><notes></notes></section>