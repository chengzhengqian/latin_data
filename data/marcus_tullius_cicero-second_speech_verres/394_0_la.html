<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

nomen defertur; is accusatur, ficti testes in eum dantur. Rem cunctus senatus
Catinensium legibus iudicabat. Sacerdotes vocantur; ex iis quaeritur secreto in
curia quid esse factum arbitrarentur, quem ad modum signum esset ablatum.
Respondent illae praetoris in eo loco servos esse visos. Res, quae esset iam
antea non obscura, sacerdotum testimonio perspicua esse coepit. Itur in
consilium; servus ille innocens omnibus sententiis absolvitur, quo facilius vos
hunc omnibus sententiis condemnare possitis. <span class="br"></span><span class="lineNumber">101</span><span class="br"></span>
Quid enim postulas, Verres? quid speras, quid exspectas, quem tibi aut deum aut
hominem auxilio futurum putas? Eone tu servos ad spoliandum fanum immittere
ausus es quo liberos adire ne ornandi<a class="footnoteLink" href="#note_LCL293_406_1" id="target_note_LCL293_406_1"><sup>1</sup></a> quidem causa fas
erat? iisne rebus manus afferre non dubitasti a quibus etiam oculos cohibere te
religionum iura cogebant? Tametsi ne oculis quidem captus in hanc fraudem tam
sceleratam ac tam nefariam decidisti; nam id concupisti quod numquam videras,
id, inquam, adamasti quod antea non aspexeras; auribus tu tantam cupiditatem
concepisti, ut eam non metus, non religio, non deorum <span class="br"></span><span class="lineNumber">102</span><span class="br"></span> vis, non hominum existimatio contineret. At ex bono viro, credo,
audieras et bono auctore. Qui id potes, qui ne ex viro quidem audire potueris?
Audisti igitur ex muliere, quoniam id viri nec vidisse neque nosse poterant.
Qualem porro illam feminam fuisse

</p></section><notes><section class="footnotes"><ul><li class="note" id="note_LCL293_406_1"><a class="footnoteCrossrefLink" href="#target_note_LCL293_406_1" title="Click to highlight in text"><sup class="lineRef">1</sup>ornandi <span class="italic">Peterson, with the best <span class="sc">mss</span></span>.: <span class="italic">orandi most editors, with the
worse.</span></a></li><script type="text/javascript">document.getElementById('note_LCL293_406_1').style.display = "none";</script></ul></section></notes></section>