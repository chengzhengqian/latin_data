<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
 metiri quo portare non
expediat, ubi emere non <span class="br"></span><span class="lineNumber">194</span><span class="br"></span> possim? Improbum
facinus, iudices, non ferendum, nemini lege concessum, sed fortasse adhuc in
nullo etiam vindicatum! Tamen ego hoc, quod ferri nego posse, Verri, iudices,
concedo et largior. Si ullo in loco eius provinciae frumentum tanti fuit quanti
iste aestimavit, hoc crimen in istum reum valere oportere non arbitror. Verum
enim vero, cum esset HS binis aut etiam ternis quibusvis in locis provinciae,
duodenos sestertios exegisti. Si mihi tecum neque de annona neque de
aestimatione tua potest esse controversia, quid sedes, quid exspectas, quid
defendis? utrum tibi pecuniae captae<a class="footnoteLink" href="#note_LCL293_240_1" id="target_note_LCL293_240_1"><sup>1</sup></a> conciliatae
videntur adversus leges, adversus rem publicam, cum maxima sociorum iniuria, an
vero id recte, ordine, e re publica, sine cuiusquam iniuria factum esse
defendis?</p>
<p><span class="br"></span><span class="lineNumber">195</span><span class="br"></span>Cum tibi senatus ex aerario pecuniam prompsisset
et singulos tibi denarios adnumerasset quos tu pro singulis modiis aratoribus
solveres, quid facere debuisti? Si quod L. Piso ille Frugi, qui legem de
pecuniis repetundis primus tulit, cum emisses quanti esset, quod superaret
pecuniae rettulisses; si ut ambitiosi homines aut benigni, cum pluris senatus
aestimasset quam quanti esset annona, ex senatus aestimatione, non ex annonae
ratione solvisses; sin ut plerique faciunt, in quo erat aliqui quaestus, sed is

</p></section><notes><section class="footnotes"><ul><li class="note" id="note_LCL293_240_1"><a class="footnoteCrossrefLink" href="#target_note_LCL293_240_1" title="Click to highlight in text"><sup class="lineRef">1</sup>captae <span class="italic">is Muellerâ€™s reading</span>: <span class="italic">some <span class="sc">mss</span>. read</span> coactae, <span class="italic">the others nothing.</span></a></li><script type="text/javascript">document.getElementById('note_LCL293_240_1').style.display = "none";</script></ul></section></notes></section>