<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

adiutore Q. Opimium per ludum et iocum fortunis omnibus evertisse.</p>
<p><span class="br"></span><span class="lineNumber">156</span><span class="br"></span>Is mihi etiam queritur quod a nobis <span class="sc">ix</span>. solis diebus prima actio sui iudicii transacta sit, cum apud ipsum tribus horis Q. Opimius, senator populi Romani, bona, fortunas, ornamenta omnia amiserit? cuius propter indignitatem iudicii saepissime est actum in senatu ut genus hoc totum multarum atque eius modi iudiciorum tolleretur. Iam vero in bonis Q. Opimii vendendis quas iste praedas quam aperte, quam improbe fecerit, longum est dicere: hoc dico: nisi vobis id hominum honestissimorum tabulis planum fecero, fingi a me
<span class="br"></span><span class="lineNumber">157</span><span class="br"></span>hoc totum temporis causa putatote. Iam qui ex calamitate senatoris populi Romani, cum praetor iudicio eius praefuisset, spolia domum suam referre et manubias detrahere conatus sit, is ullam ab sese calamitatem poterit deprecari?</p>
<p>LXI. Nam de subsortitione illa Iuniana iudicum nihil dico. Quid enim? contra tabulas quas tu protulisti audeam dicere? Difficile est; non enim me tua solum et iudicum auctoritas sed etiam anulus aureus scribae tui deterret. Non dicam id quod probare difficile est: hoc dicam quod ostendam




</p></section><notes></notes></section>