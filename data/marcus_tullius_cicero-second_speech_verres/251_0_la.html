<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">Amestrati M. Caesio decumano darent? quod neque ante
te praetorem illi fecerant neque tu ipse hoc ita statueras antea per
biennium.</p>
<p>Theomnastus Syracusanus in agrum Mutycensem cur abs te immissus est? qui aratores
ita vexavit ut illi in alteras decumas, id quod in aliis quoque civitatibus
ostendam, triticum emere necessario propter inopiam cogerentur.</p>
<p><span class="br"></span><span class="lineNumber">102</span><span class="br"></span>Iam vero ex Hyblensium pactionibus intellegetis,
quae factae sunt cum decumano Cn. Sergio, sexiens tanto quam quantum satum sit
ablatum esse ab aratoribus. Recita sationes et pactiones ex litteris publicis.
Cognoscite pactiones Menaenorum cum Venerio servo. Cognoscite item professiones
sationum [et pactiones]<a class="footnoteLink" href="#note_LCL293_120_1" id="target_note_LCL293_120_1"><sup>1</sup></a> Menaenorum. Patiemini, iudices, a sociis, ab
aratoribus populi Romani, ab eis qui vobis laborant, vobis serviunt, qui ita
plebem Romanam ab sese ali volunt ut sibi ac liberis suis tantum supersit quo
ipsi ali possint, ab his per summam iniuriam, per acerbissimas contumelias plus
aliquanto ablatum esse quam natum sit?</p>
<p><span class="br"></span><span class="lineNumber">103</span><span class="br"></span>Sentio, iudices, moderandum iam mihi esse
orationi meae fugiendamque vestram satietatem. Non





</p></section><notes><section class="footnotes"><ul><li class="note" id="note_LCL293_120_1"><a class="footnoteCrossrefLink" href="#target_note_LCL293_120_1" title="Click to highlight in text"><sup class="lineRef">1</sup>[et pactiones]. <span class="italic">To bracket these words seems the easiest
way to make sense of this passage. For</span> cognoscite item <span class="italic">Long reads</span> recita ex litteris publicis, <span class="italic">without <span class="sc">ms</span>. authority.</span><span class="linebreak"></span>
<span class="italic">In view of the preceding sentence, either</span> et pactiones
<span class="italic">or</span> Menaenorum <span class="italic">must be corrupt
readings</span>.</a></li><script type="text/javascript">document.getElementById('note_LCL293_120_1').style.display = "none";</script></ul></section></notes></section>