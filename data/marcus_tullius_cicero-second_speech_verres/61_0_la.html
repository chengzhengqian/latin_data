<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
in ea maxime offendisti, cum tuam auctoritatem
tute ipse edicto provinciali repudiabas.</p>
<p>XLIV. Atque ego non dubito quin, ut mihi, cui mea filia maxime cordi est, res haec acerba videtur atque indigna, sic uni cuique vestrum, qui simili sensu atque indulgentia filiarum commovemini. Quid enim natura nobis iucundius, quid carius esse voluit? quid est dignius in quo omnis nostra diligentia indulgentiaque
<span class="br"></span><span class="lineNumber">113</span><span class="br"></span>consumatur? Homo importunissime, cur tantam iniuriam P. Annio mortuo fecisti? cur hunc dolorem cineri eius atque ossibus inussisti, ut liberis eius bona patria, voluntate patris, iure, legibus tradita, eriperes et cui tibi esset commodum condonares? Quibuscum
vivi bona nostra partimur, iis praetor adimere nobis mortuis bona fortunasque poterit? <span class="sc">nec petitionem,</span>
inquit, <span class="sc">nec possessionem dabo</span>. Eripies igitur pupillae togam praetextam, detrahes ornamenta non solum fortunae sed etiam ingenuitatis? Miramur ad arma contra istum hominem Lampsacenos isse? Miramur istum de provincia decedentem clam Syracusis profugisse? Nos si alienam vicem pro nostra iniuria doleremus, vestigium istius in foro non esset




</p></section><notes></notes></section>