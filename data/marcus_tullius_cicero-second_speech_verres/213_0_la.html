<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

usque ad Lilybaeum aliquem vadaretur, ex miseris aratoribus calumniandi quaestus
accederet.</p>
<p>Quamquam illa fuit ad calumniam singulari consilio reperta ratio, quod edixerat
ut aratores iugera sationum suarum profiterentur. Quae res cum ad pactiones
iniquissimas magnam vim habuit, sicut ostendam, neque ad ullam utilitatem rei
publicae pertinuit, tum vero ad calumnias, in quas omnes inciderent <span class="br"></span><span class="lineNumber">39</span><span class="br"></span> quos vellet Apronius. Ut enim quisque contra voluntatem
eius dixerat, ita in eum iudicium de professione iugerum postulabatur, cuius
iudicii metu magnus a multis frumenti numerus ablatus magnaeque pecuniae coactae
sunt; non quo iugerum numerum vere profiteri esset difficile aut amplius etiam
profiteri (quid enim in eo periculi posset esse?), sed causa erat iudicii
postulandi quod ex edicto professus non esset. Iudicium autem quod fuerit isto
praetore, si quae cohors et qui comitatus fuerit meministis, scire debetis.</p>
<p>Quid igitur est quod ex hac iniquitate novorum edictorum intellegi velim,
iudices? Iniuriamne factam sociis? At videtis. Auctoritatem superiorum
<span class="br"></span><span class="lineNumber">40</span><span class="br"></span> repudiatam? Non audebit negare.</p>
<p>XVI. Apronium tantum isto praetore potuisse? Confiteatur


</p></section><notes></notes></section>