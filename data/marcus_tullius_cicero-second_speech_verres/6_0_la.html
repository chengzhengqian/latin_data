<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
eius peculatum vel acerrime vindicandum putent, quod iste M. Marcelli et P. Africani monumenta, quae nomine illorum, re vera populi Romani et erant et habebantur, ex fanis religiosissimis et ex urbibus sociorum atque amicorum non dubitarit auferre.</p>
<p>V. <span class="br"></span><span class="lineNumber">12</span><span class="br"></span>Emerserit ex peculatus etiam iudicio: meditetur de ducibus hostium quos accepta pecunia liberavit; videat quid de illis respondeat quos in eorum locum subditos domi suae reservavit; quaerat non solum quem ad modum nostro crimini, verum etiam quo pacto suae confessioni, possit mederi; meminerit se priore actione, clamore populi Romani infesto atque inimico excitatum, confessum esse duces praedonum a se securi non esse percussos, se iam tum esse veritum ne sibi crimini daretur eos ab se pecunia liberatos; fateatur id quod negari non potest, se privatum hominem praedonum duces vivos atque incolumes domi suae, posteaquam Romam redierit, usque dum per me licuerit retinuisse. Hoc in illo maiestatis iudicio si licuisse sibi ostenderit, ego oportuisse concedam.
Ex hoc quoque evaserit: proficiscar eo quo me
<span class="br"></span><span class="lineNumber">13</span><span class="br"></span>iampridem vocat populus Romanus; de iure enim libertatis et civitatis suum putat esse iudicium, et recte putat. Confringat iste sane vi sua consilia senatoria, quaestiones omnium perrumpat, evolet ex vestra severitate: mihi credite, artioribus apud
</p></section><notes></notes></section>