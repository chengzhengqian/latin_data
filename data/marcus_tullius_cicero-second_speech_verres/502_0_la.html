<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
in hoc uno, iudices; in ceteris
enim non magnopere causas requiram. Locutus erat liberius de istius improbitate
atque nequitia. Quod isti simulac renuntiatum est, hominem iubet Lilybaeum
vadimonium Venerio servo promittere. Promittit; Lilybaeum venitur. Cogere eum
coepit, cum ageret nemo, nemo postularet, sponsionem mille nummum facere cum
lictore suo, <span class="sc">ni furtis quaestum faceret</span>. Recuperatores se de
cohorte sua dicebat daturum. Servilius et recusare et deprecari ne iniquis
iudicibus nullo adversario <span class="br"></span><span class="lineNumber">142</span><span class="br"></span> iudicium capitis in
se constitueretur. Haec cum maxime loqueretur, sex lictores circumsistunt
valentissimi et ad pulsandos verberandosque homines exercitatissimi, caedunt
acerrime virgis; denique proximus lictor, de quo iam saepe dixi, Sextius,
converso bacillo oculos misero tundere vehementissi me coepit. Itaque ille, cum
sanguis os oculosque complesset, concidit, cum illi nihilo minus iacenti latera
tunderent, ut aliquando spondere se diceret. Sic ille affectus illim tum pro
mortuo sublatus perbrevi postea est mortuus. Iste autem homo Venerius, adfluens
omni lepore ac venustate, de bonis illius in aede Veneris argenteum Cupidinem
posuit. Sic etiam fortunis hominum abutebatur ad nocturna vota cupiditatum
suarum.</p>
<p><span class="br"></span><span class="lineNumber">143</span><span class="br"></span>LV. Nam quid ego de ceteris civium Romanorum





</p></section><notes></notes></section>