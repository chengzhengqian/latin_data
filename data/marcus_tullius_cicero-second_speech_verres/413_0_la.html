<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

parvo, ea quae accepisset a maioribus vendidisse atque abalienasse. Etenim
mirandum in modum Graeci rebus istis quas nos contemnimus delectantur. Itaque
maiores nostri facile patiebantur haec esse apud illos quam plurima: apud
socios, ut imperio nostro quam ornatissimi florentissimique essent; apud eos
autem quos vectigales aut stipendiarios fecerant tamen haec relinquebant, ut
illi, quibus haec iucunda sunt quae nobis levia videntur, haberent haec
oblectamenta et <span class="br"></span><span class="lineNumber">135</span><span class="br"></span> solacia servitutis. Quid
arbitramini Reginos, qui iam cives Romani sunt, merere velle ut ab iis marmorea
Venus illa auferatur? quid Tarentinos ut Europam in tauro amittant, ut Satyrum
qui apud illos in aede Vestae est, ut cetera? quid Thespienses ut Cupidinis
signum propter quod unum visuntur Thespiae, quid Cnidios ut Venerem marmoream,
quid ut pictam Coos, quid Ephesios ut Alexandrum, quid Cyzicenos ut Aiacem aut
Medeam, quid Rhodios ut Ialysum, quid Athenienses ut ex marmore Iacchum aut
Paralum pictum aut ex aere Myronis buculam? Longum est et non necessarium
commemorare quae apud quosque visenda sint tota Asia et Graecia; verum illud est
quam ob rem haec commemorem, quod existimare hoc vos volo, mirum quendam dolorem
accipere eos ex quorum urbibus haec auferantur.</p>
<p><span class="br"></span><span class="lineNumber">136</span><span class="br"></span>LXI. Atque ut ceteros omittamus, de ipsis
Syracusanis cognoscite. Ad quos ego cum venissem, sic </p></section><notes></notes></section>