<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">familias, L. Titio, civi Romano, anulus de digito detractus est.</p>
<p>Illa vero eius cupiditas incredibilis est. Nam ut in singula conclavia, quae iste
non modo Romae sed in omnibus villis habet, tricenos lectos optime stratos cum
ceteris ornamentis convivii quaereret, nimium multa comparare videretur. Nulla
domus in Sicilia <span class="br"></span><span class="lineNumber">59</span><span class="br"></span> locuples fuit ubi iste non
textrinum instituent. Mulier est Segestana perdives et nobilis, Lamia nomine;
per triennium isti plena domo telarum stragulam vestem confecit, nihil nisi
conchylio tinctum: Attalus, homo pecuniosus, Neti, Lyso Lilybaei, Critolaus
Aetnae, Syracusis Aeschrio Cleomenes Theomnastus, Helori
Archonidas—dies me citius defecerit quam nomina. “Ipse
dabat purpuram, tantum operam amici.” Credo; iam enim non libet omnia
criminari; quasi vero hoc mihi non satis sit ad crimen, habuisse tam multum quod
daret, voluisse deportare tam multa, hoc denique, quod concedit, amicorum operis
esse in <span class="br"></span><span class="lineNumber">60</span><span class="br"></span> huiusce modi rebus usum. Iam vero lectos
aeratos et candelabra aenea num cui praeter istum Syracusis per triennium facta
esse existimatis? “Emebat.” Credo; sed tantum vos
certiores, iudices, facio quid iste in provincia praetor egerit, ne cui forte
neglegens


</p></section><notes></notes></section>