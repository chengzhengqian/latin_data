<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
audisset unde essent, statim
certos homines in quinqueremi misisse qui eos dentes reponerent. Itaque in iis
scriptum litteris Punicis fuit regem Masinissam imprudentem accepisse, re
cognita reportandos reponendosque curasse. Erat praeterea magna vis eboris,
multa ornamenta, in quibus eburneae Victoriae <span class="br"></span><span class="lineNumber">104</span><span class="br"></span>
antiquo opere ac summa arte perfectae. Haec iste omnia, ne multis morer, uno
impetu atque uno nuntio per servos Venerios, quos eius rei causamiserat,
tollenda atque asportanda curavit.</p>
<p>XLVII. Pro di immortales, quem ego hominem accuso? quem legibus aut iudiciali
iure persequor? de quo vos sententiam per tabellam feretis? Dicunt legati
Melitenses publice spoliatum templum esse Iunonis, nihil istum in religiosissimo
fano reliquiss; quem in locum classes hostium saepe accesserint, ubi piratae
fere quotannis hiemare soleant, quod neque praedo violarit antea neque umquam
hostis attigerit, id ab uno isto sic spoliatum esse ut nihil omnino sit
relictum. Hic nunc iste reus, aut ego accusator, aut hoc iudicium appellabitur?
Criminibus enim coarguitur aut suspicionibus in iudicium vocatur? Di ablati,
fana vexata, nudatae urbes reperiuntur; earum autem rerum nullam sibi iste neque
infitiandi </p></section><notes></notes></section>