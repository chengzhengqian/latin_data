<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent"> gloriosissimae classes, cum mari plurimum poterant,
multis bellis saepe conatae umquam aspirare potuerunt, neque populi Romani
invicta ante te praetorem gloria illa navalis umquam tot Punicis
Siciliensibusque bellis penetrare potuit; qui locus eius modi est ut ante
Syracusani in moenibus suis, in urbe, in foro hostem armatum ac victorem quam in
portu ullam <span class="br"></span><span class="lineNumber">98</span><span class="br"></span> hostium navem viderint. Hic te
praetore praedonum naviculae pervagatae sunt, quo Atheniensium classis sola post
hominum memoriam trecentis navibus vi ac multitudine invasit; quae in eo ipso
portu loci ipsius portusque natura victa atque superata est. Hie primum opes
illius civitatis comminutae depressaeque sunt; in hoc portu Atheniensium
nobilitatis, imperii, gloriae naufragium factum existimatur.</p>
<p>XXXVIII. Eone
pirata penetravit quo simul atque adisset non modo a latere sed etiam a tergo
magnam partem urbis relinqueret? Insulam totam praetervectus est, quae est urbs
Syracusis suo nomine ac moenibus, quo in loco maiores, ut ante dixi, Syracusanum
habitare vetuerunt, quod, qui illam partem urbis tenerent, in <span class="br"></span><span class="lineNumber">99</span><span class="br"></span> eorum potestatem portum futurum intellegebant. At quem
ad modum est pervagatus! Radices palmarum agrestium, quas in nostris navibus
invenerant, iactabant, ut omnes istius improbitatem et calamitatem Siciliae
possent cognoscere. Siculosne milites, aratorumne liberos, quorum patres tantum
labore suo </p></section><notes></notes></section>