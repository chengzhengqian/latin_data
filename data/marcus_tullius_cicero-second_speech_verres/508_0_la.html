<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
 translator quaesturae, aversor pecuniae
publicae, tantum sibi auctoritatis in re publica suscepit ut, quibus hominibus
per senatum, per populum Romanum, per omnes magistratus, in foro, in suffragiis,
in hac urbe, in re publica versari liceret, iis omnibus mortem acerbam
crudelemque proponeret, si fortuna eos ad aliquam <span class="br"></span><span class="lineNumber">153</span><span class="br"></span> partem Siciliae detulisset. Ad Cn. Pompeium, clarissimum virum et
fortissimum, permulti occiso Perperna ex illo Sertoriano numero militum
confugerunt. Quem non ille summo cum studio salvum incolumemque servavit? cui
civi supplici<a class="footnoteLink" href="#note_LCL293_634_1" id="target_note_LCL293_634_1"><sup>1</sup></a> non illa dextera invicta fidem porrexit et spem
salutis ostendit? Itane vero? quibus fuit portus apud eum quem contra arma
tulerant, iis apud te, cuius nullum in re publica momentum umquam fuit, mors et
cruciatus erat constitutus?</p>
<p>LIX. Vide quam commodam defensionem excogitaris!
Malo mehercule id quod tu defendis his iudicibus populoque Romano quam id quod
ego insimulo probari, malo, inquam, te isti generi hominum quam mercatoribus et
naviculariis inimicum atque infestum putari; meum enim crimen avaritiae te
nimiae coarguit, tua defensio furoris cuiusdam et immanitatis et inauditae
crudelitatis et paene novae proscriptionis.</p>
<p><span class="br"></span><span class="lineNumber">154</span><span class="br"></span>Sed non licet me isto tanto bono, iudices, uti,
non 


</p></section><notes><section class="footnotes"><ul><li class="note" id="note_LCL293_634_1"><a class="footnoteCrossrefLink" href="#target_note_LCL293_634_1" title="Click to highlight in text"><sup class="lineRef">1</sup>supplicanti <span class="italic">Peterson, with good <span class="sc">ms</span>.
support</span></a></li><script type="text/javascript">document.getElementById('note_LCL293_634_1').style.display = "none";</script></ul></section></notes></section>