<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

sed Venerem possumus dicere. Quodsi fortunam tibi obici non oportet, cur tu
fortunae illorum innocentium veniam ac locum non dedisti?</p>
<p><span class="br"></span><span class="lineNumber">133</span><span class="br"></span>Etiam illud praecidas licet, te, quod supplicium
more maiorum sumpseris securique percusseris, idcirco a me in crimen et invidiam
vocari. Non in supplicio crimen meum vertitur; non ego securi nego<a class="footnoteLink" href="#note_LCL293_612_1" id="target_note_LCL293_612_1"><sup>1</sup></a>
quemquam feriri debere, non ego metum ex re militari, non severitatem imperii,
non poenam flagitii tolli dico oportere; fateor non modo in socios sed etiam in
cives militesque nostros persaepe esse severe ac vehementer vindicatum.</p>
<p>LI.
Quare haec quoque praetermittas licet: ego culpam non in nauarchis sed in te
fuisse demonstro, te pretio remiges militesque dimisisse arguo. Hoc nauarchi
reliqui dicunt, hoc Netinorum foederata civitas publice dicit, hoc Amestratini,
hoc Herbitenses, hoc Hennenses, Agyrinenses, Tyndaritani publice dicunt, tuus
denique testis, tuus imperator, tuus aemulus, tuus hospes Cleomenes hoc dicit,
sese in terram esse egressum ut Pachyno e terrestri praesidio milites colligeret
quos in navibus collocaret; quod certe non fecisset si suum numerum naves
haberent; ea est enim ratio instructarum ornatarumque navium ut non modo plures
sed ne singuli <span class="br"></span><span class="lineNumber">134</span><span class="br"></span> quidem possint accedere. Dico
praeterea illos ipsos reliquos nautas fame atque inopia rerum omnium



</p></section><notes><section class="footnotes"><ul><li class="note" id="note_LCL293_612_1"><a class="footnoteCrossrefLink" href="#target_note_LCL293_612_1" title="Click to highlight in text"><sup class="lineRef">1</sup>ego nego securi <span class="italic">Peterson with the Vatican
palimpsest</span>.</a></li><script type="text/javascript">document.getElementById('note_LCL293_612_1').style.display = "none";</script></ul></section></notes></section>