<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

crimen defendendum non quid fecerit quispiam proferre solent, sed quid probarit.
Antonium, cum multa contra sociorum salutem, multa contra utilitatem
provinciarum et faceret et cogitaret, in mediis iniuriis eius et cupiditatibus
mors oppressit. Tu mihi, quasi eius omnia facta atque consilia senatus, populus,
iudices comprobarint, ita M. Antonii exemplo istius audaciam defendis?</p>
<p><span class="br"></span><span class="lineNumber">214</span><span class="br"></span>XCII. At idem fecit Sacerdos. Hominem innocentem
et summa prudentia praeditum nominas; sed tum idem fecisse erit existimandus si
eodem consilio fecerit. Nam genus aestimationis ipsum a me numquam est
reprehensum, sed eius aequitas aratorum commodo et voluntate perpenditur. Non
potest reprehendi ulla aestimatio quae aratori non modo incommoda non est sed
etiam grata est. Sacerdos, ut in provinciam venit, frumentum in cellam
imperavit. Cum esset ante novum tritici modius denariis <span class="sc">v</span>,
petiverunt ab eo civitates ut aestimaret. Remissior aliquanto eius fuit
aestimatio quam annona; nam aestimavit denariis <span class="sc">iii</span>. Vides
eandem aestimationem propter temporis dissimilitudinem in illo laudis causam
habere, in te criminis, in illo beneficii, <span class="br"></span><span class="lineNumber">215</span><span class="br"></span> in
te iniuriae. Eodem tempore Antonius <span class="sc">iii</span> denariis aestimavit
post messem, summa in vilitate, cum

</p></section><notes></notes></section>