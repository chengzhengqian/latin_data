<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

octo continuos his opus non defuit, cum vas nullum fieret nisi aureum. Tum illa,
ex patellis et turibulis quae evellerat, ita scite in aureis poculis illigabat,
ita apte in scaphiis aureis includebat, ut ea ad illam rem nata esse diceres;
ipse tamen praetor, qui sua vigilantia pacem in Sicilia dicit fuisse, in hac
officina maiorem partem diei cum tunica pulla sedere solebat et pallio.</p>
<p><span class="br"></span><span class="lineNumber">55</span><span class="br"></span>XXV. Haec ego, iudices, non auderem proferre, ni
vererer ne forte plura de isto ab aliis in sermone quam a me in iudicio vos
audisse diceretis. Quis enim est qui de hac officina, qui de vasis aureis, qui
de istius pallio non audierit? Quern voles e conventu Syracusano virum bonum
nominato, producam: nemo <span class="br"></span><span class="lineNumber">56</span><span class="br"></span> erit quin hoc se
audisse aut vidisse dicat. O tempora, o mores! Nihil nimium vetus proferam: sunt
vestrum aliquam multi qui L. Pisonem cognorint, huius L. Pisonis qui praetor
fuit patrem. Ei, cum esset in Hispania praetor, qua in provincia occisus est,
nescio quo pacto, dum armis exercetur, anulus aureus quem habebat fractus et
comminutus est. Cum vellet sibi anulum facere, aurificem iussit vocari in forum
ad sellam Cordubae, et palam appendit aurum; hominem in foro iubet sellam ponere
et


</p></section><notes></notes></section>