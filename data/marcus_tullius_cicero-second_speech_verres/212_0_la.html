<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">nascitur, ut ante Kalendas Sextiles omnes
decumas <span class="br"></span><span class="lineNumber">37</span><span class="br"></span> ad aquam deportatas haberent. Hoc edicto
non Siculi, nam eos quidem superioribus edictis satis perdiderat atque
afflixerat, sed isti ipsi equites Romani qui suum ius retinere se contra
Apronium posse erant arbitrati, splendidi homines et aliis praetoribus gratiosi,
vincti Apronio traditi sunt. Attendite enim cuius modi edicta sint. <span class="sc">Ne toliat</span>, inquit, <span class="sc">ex area, nisi erit
pactus</span>. Satis haec magna vis est ad inique paciscendum; malo enim plus
dare quam non mature ex area tollere. At ista vis Septicium et non nullos
Septicii similes non coërcet, qui ita dicunt, “Non tollam
potius quam paciscar.” His hoc opponitur, “Deportatum
habeas ante Kalendas Sextiles.” Deportabo igitur. “Nisi
pactus eris, non commovebis.” Sic deportandi dies praestituta tollere
cogebat ex area: prohibitio tollendi nisi pactus esset vim adhibebat pactioni,
non voluntatem.</p>
<p><span class="br"></span><span class="lineNumber">38</span><span class="br"></span>XV. Iam vero illud non solum contra legem
Hieronicam nec solum contra consuetudinem superiorum, sed etiam contra omnia
iura Siculorum quae habent a senatu populoque Romano, ne quis extra suum forum
vadimonium promittere cogatur. Statuit iste ut arator decumano quo vellet
decumanus vadimonium promitteret, ut hic quoque Apronio, cum ex Leontino

</p></section><notes></notes></section>