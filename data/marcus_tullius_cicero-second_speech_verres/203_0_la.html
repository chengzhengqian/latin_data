<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">commutaret sed everteret, eaque quae iam diu ad
salutem sociorum utilitatemque rei publicae composita comparataque essent ad
suos improbissimos quaestus converteret; qui primum certos instituerit nomine
decumanos, re vera ministros ac satellites cupiditatum suarum, per quos ostendam
sic provinciam per triennium vexatam atque vastatam, iudices, ut eam multis
annis multorum innocentia sapientiaque recreare nequeamus.</p>
<p><span class="br"></span><span class="lineNumber">22</span><span class="br"></span>IX. Eorum omnium qui decumani vocabantur princeps
erat Q. ille Apronius, quem videtis; de cuius improbitate singulari
gravissimarum legationum querimonias audivistis. Aspicite, iudices, vultum
hominis et aspectum, et ex ea contumacia quam hic in perditis rebus retinet
illos eius spiritus Sicilienses quos fuisse putetis recordamini. Hic est
Apronius quem in provincia tota Verres, cum undique nequissimos homines
conquisisset, et cum ipse secum sui similes duxisset non parum multos, nequitia,
luxuria, audacia sui simillimum iudicavit; itaque istos inter se perbrevi
tempore non res, non ratio, non commendatio aliqua, sed studiorum turpitudo
similitudoque coniunxit. <span class="br"></span><span class="lineNumber">23</span><span class="br"></span> Verris mores improbos
impurosque nostis; fingite vobis aliquem, si potestis, qui in omnibus isti rebus
par ad omnium flagitiorum nefarias libidines esse possit; is erit Apronius ille,
qui, ut ipse non solum </p></section><notes></notes></section>