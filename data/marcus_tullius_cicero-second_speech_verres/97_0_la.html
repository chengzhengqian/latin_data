<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Liguri, Sacerdote praetore. Quid? ad Verrem quis detulit? Nemo, nisi forte existimatis ei quadruplatores
ad fretum praesto fuisse.</p>
<p>VIII. Ad urbem cum esset, audivit Dioni cuidam Siculo permagnam venisse hereditatem; heredem statuas iussum esse in foro ponere; nisi posuisset, Veneri Erycinae esse multatum. Tametsi positae essent ex testamento, tamen putabat, quoniam Veneris nomen esset,
<span class="br"></span><span class="lineNumber">22</span><span class="br"></span>causam calumniae se reperturum. Itaque apponit qui petat Veneri Erycinae illam hereditatem. Non enim quaestor petit, ut est consuetudo, is qui Erycum montem obtinebat: petit Naevius Turpio quidam, istius excursor et emissarius, homo omnium ex illo conventu quadruplatorum deterrimus, C. Sacerdote praetore condemnatus iniuriarum. Etenim erat eius modi causa ut ipse praetor, cum quaereret calumniatorem, paulo tamen consideratiorem reperire non posset. Hunc hominem Veneri absolvit, sibi condemnat. Maluit videlicet homines peccare quam deos, se potius a Dione quod non licebat quam
<span class="br"></span><span class="lineNumber">23</span><span class="br"></span>Venerem quod non debebatur auferre. Quid ego hic nunc Sex. Pompeii Chlori testimonium recitem, qui causam Dionis egit, qui omnibus rebus interfuit, hominis honestissimi, tametsi civis Romanus virtutis causa iam diu est, tamen omnium Siculorum primi ac nobilissimi? quid ipsius Q. Caecilii Dionis, hominis




</p></section><notes></notes></section>