<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
 est? an quod ager Syracusanus praedonum
incendiis te praetore vastatus est? an quod forum Syracusanum nauarchorum
sanguine redundavit? an quod in portu Syracusano piraticus myoparo navigavit?
Nihil possum reperire quam ob rem te in istam amentiam incidisse arbitrer, nisi
forte id egisti ut hominibus ne oblivisci quidem rerum tuarum male gestarum
liceret.</p>
<p><span class="br"></span><span class="lineNumber">187</span><span class="br"></span>Anulo est aureo scriba donatus, et ad eam
donationem contio est advocata. Quod erat os tuum, cum videbas in contione eos
homines quorum ex bonis istum anulo aureo donabas, qui ipsi anulos aureos
posuerant liberisque suis detraxerant, ut esset unde scriba tuus hoc tuum munus
ac beneficium tueretur? Quae porro tua praefatio<a class="footnoteLink" href="#note_LCL293_230_1" id="target_note_LCL293_230_1"><sup>1</sup></a> donationis fuit?
Illa scilicet vetus atque imperatoria, <span class="sc">Quandoque tu quidem in
proelio, in bello, in re militari</span>? cuius ne mentio quidem te praetore
ulla facta est: an illa, <span class="sc">Quandoque tu nulla umquam mihi in
cupiditate ac turpitudine defuisti omnibusque in isdem flagitiis mecum et in
legatione et in praetura et hic in</span>
<span class="sc">Sicilia versatus es, ob eas res te, quoniam re locupletavi, hoc
anulo aureo dono</span>? Vera haec fuisset oratio; neque enim iste anulus
aureus abs te datus istum virum fortem, sed hominem locupletem esse 



</p></section><notes><section class="footnotes"><ul><li class="note" id="note_LCL293_230_1"><a class="footnoteCrossrefLink" href="#target_note_LCL293_230_1" title="Click to highlight in text"><sup class="lineRef">1</sup>praefectio tuae <span class="italic">Peterson with most <span class="sc">mss</span>.: the reading in the text is that of O.</span></a></li><script type="text/javascript">document.getElementById('note_LCL293_230_1').style.display = "none";</script></ul></section></notes></section>