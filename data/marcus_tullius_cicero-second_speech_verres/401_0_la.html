<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

videretur. Etenim urbs illa non urbs videtur sed fanum Cereris esse; habitare
apud sese Cererem Hennenses arbitrantur, ut mihi non cives illius civitatis, sed
omnes sacerdotes, omnes accolae atque <span class="br"></span><span class="lineNumber">112</span><span class="br"></span>
antistites Cereris esse videantur. Henna tu simulacrum Cereris tollere audebas,
Henna tu de manu Cereris Victoriam eripere et deam deae detrahere conatus es?
quorum nihil violare, nihil attingere ausi sunt in quibus erant omnia quae
sceleri propiora sunt quam religioni. Tenuerunt enim P. Popilio P. Rupilio
consulibus illum locum servi, fugitivi, barbari, hostes; sed neque tam servi
illi dominorum quam tu libidinum neque tam fugitivi illi ab dominis quam tu ab
iure et ab legibus, neque tam barbari lingua et natione illi quam tu natura et
moribus, neque tam illi hostes hominibus quam tu dis immortalibus. Quae
deprecatio est igitur ei reliqua qui indignitate servos, temeritate fugitivos,
scelere barbaros, crudelitate hostes vicerit?</p>
<p><span class="br"></span><span class="lineNumber">113</span><span class="br"></span>LI. Audistis Theodorum et Numenium et
Nicasionem, legatos Hennenses, publice dicere sese a suis civibus haec habere
mandata, ut ad Verrem adirent et eum simulacrum Cereris et Victoriae
reposcerent; id si impetrassent, tum ut morem veterem Hennensium conservarent,
publice in eum, tametsi vexasset Siciliam, tamen, quoniam haec a maioribus
instituta accepissent, testimonium ne quod dicerent; sin


</p></section><notes></notes></section>