<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">69</span><span class="br"></span> ceteris oppidis Siciliae deduci imperantur. Eo
quod multos captivos cives Romanos coniecerat, quod eodem ceteros piratas condi
imperarat, intellexit, si hunc subditivum archipiratam in eandem custodiam
dedisset, fore ut a multis in lautumiis verus ille dux quaereretur. Itaque
hominem huic optimae tutissimaeque custodiae non audet committere, denique
Syracusas totas timet, amandat hominemâ€”quo? Lilybaeum fortasse?
Video; tamen homines maritimos non plane reformidat. Minime, iudices. Panhormum
igitur? Audio; quamquam Syracusis, quoniam in Syracusano captus erat, maxime, si
minus <span class="br"></span><span class="lineNumber">70</span><span class="br"></span> supplicio affici, at custodiri oportebat.
Ne Panhormum quidem. Quo igitur? quo putatis? Ad homines a piratarum metu et
suspicione alienissimos, a navigando rebusque maritimis remotissimos, ad
Centuripinos, homines maxime mediterraneos, summos aratores, qui nomen numquam
timuissent maritimi praedonis, unum te praetore horruissent Apronium, terrestrem
archipiratam. Et ut quivis facile perspiceret id ab isto actum esse ut ille
suppositus facile et libenter se illum qui non erat esse simularet, imperat
Centuripinis ut is victu ceterisque rebus quam liberalissime commodissimeque
adhiberetur.</p>
<p><span class="br"></span><span class="lineNumber">71</span><span class="br"></span>XXVIII. Interea Syracusani, homines periti et
humani, qui non modo ea quae perspicua essent videre 

</p></section><notes></notes></section>