<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

liceat, sed homines et satis fortes et plane frugi ac sobrii, et in primis haec
civitas de qua loquor, iudices. <span class="br"></span><span class="lineNumber">68</span><span class="br"></span> Itaque homini
improbissimo respondent Agyrinenses sese decumas ei quem ad modum deberent
daturos: lucrum, cum ille magno praesertim emisset, non addituros. Apronius
certiorem facit istum cuia res erat.</p>
<p>XXVIII. Statim, tamquam coniuratio aliqua
Agyrii contra rem publicam facta aut legatus praetoris pulsatus esset, ita
Agyrio magistratus et quinque primi accitu istius evocantur. Veniunt Syracusas;
praesto est Apronius; ait eos ipsos qui venissent contra edictum praetoris
fecisse. Quaerebant quid. Respondebat se ad recuperatores esse dicturum. Iste
aequissimus homo formidinem illam suam miseris Agyrinensibus iniciebat;
recuperatores se de cohorte sua daturum minabatur. Agyrinenses, viri fortissimi,
<span class="br"></span><span class="lineNumber">69</span><span class="br"></span> iudicio se passuros esse dicebant. Ingerebat
iste Artemidorum Cornelium medicum et Tlepolemum Cornelium pictorem et eius modi
recuperatores, quorum civis Romanus nemo erat, sed Graeci sacrilegi iam pridem
improbi, repente Cornelii. Videbant Agyrinenses, quicquid ad eos recuperatores
Apronius attulisset, ilium perfacile probaturum; condemnari cum istius invidia
infamiaque malebant quam ad eius condiciones pactionesque accedere. Quaerebant
quae in verba recuperatores daret. Respondebat,



</p></section><notes></notes></section>