<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
contra. Et his tot criminibus
testimoniisque convictus in eorum tabella spem sibi aliquam proponit, quorum
omnium palam causa incognita voce damnatus est?</p>
<p><span class="br"></span><span class="lineNumber">42</span><span class="br"></span>XVII. Esto, nihil ex fugitivorum bello aut
suspicione belli laudis adeptus est, quod neque bellum eius modi neque belli
periculum fuit in Sicilia, neque ab isto provisum est ne quod esset; at vero
contra bellum praedonum classem habuit ornatam diligentiamque in eo singularem,
itaque ab isto praeclare defensa provincia est. Sic de bello praedonum, sic de
classe Siciliensi, iudices, dicam, ut hoc iam ante confirmem, in hoc uno genere
omnes inesse culpas istius maximas, avaritiae, maiestatis, dementiae, libidinis,
crudelitatis. Haec dum breviter expono, quaeso, ut fecistis adhuc, diligenter
attendite.</p>
<p><span class="br"></span><span class="lineNumber">43</span><span class="br"></span>Rem navalem primum ita dico esse administratam,
non uti provincia defenderetur, sed uti classis nomine pecunia quaereretur.
Superiorum praetorum consuetudo cum haec fuisset, ut naves civitatibus certusque
numerus nautarum militumque imperaretur, maximae et locupletissimae civitati
Mamertinae nihil horum imperavisti. Ob hanc rem quid tibi Mamertini clam
pecuniae dederint, post, si videbitur, ex <span class="br"></span><span class="lineNumber">44</span><span class="br"></span>
ipsorum litteris testibusque quaeremus. Navem vero cybaeam maximam, triremis
instar, pulcherrimam </p></section><notes></notes></section>