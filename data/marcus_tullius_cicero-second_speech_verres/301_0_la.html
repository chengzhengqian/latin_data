<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>LXXVII. Etenim nova quoque alia res, iudices, exstitit in hoc crimine, quae
tollat omnem dubitationem superioris illius decumani criminis. Nam ut illud
missum faciam, permultos aratores in alteras decumas et in haec <span class="sc">dccc</span> milia modium quod emptum populo Romano darent non habuisse, et a
tuo procuratore, hoc est ab Apronio, emisse, ex quo intellegi potest nihil te
aratoribus reliqui fecisse,â€”ut hoc praeteream, quod multorum est
testimoniis expositum, potest illo quicquam esse certius, in tua potestate atque
in tuis horreis omne frumentum Siciliae per triennium atque omnes fructus agri
decumani fuisse? <span class="br"></span><span class="lineNumber">179</span><span class="br"></span> Cum enim a civitatibus pro
frumento pecuniam exigebas, unde erat frumentum quod Romam mitteres, si tu id
non omne clausum et compressum possidebas? Ita in eo frumento primus tibi ille
quaestus erat ipsum frumentum quod erat ereptum ab aratoribus, alter, quod
frumentum improbissime per triennium partum non semel sed bis, neque uno sed
duobus pretiis unum et idem frumentum vendidisti, semel civitatibus HS <span class="sc">xv</span> in medimnum, iterum populo Romano, a quo HS <span class="sc">xxi</span> in medimna pro eodem illo frumento abstulisti.</p>
<p><span class="br"></span><span class="lineNumber">180</span><span class="br"></span>At enim frumentum Centuripinorum et
Agrigentinorum et non nullorum fortasse praeterea probasti et his populis
pecuniam dissolvisti. Sint sane aliquae civitates in eo numero quarum frumentum
improbare nolueris; quid tandem? his civitatibus omnisne </p></section><notes></notes></section>