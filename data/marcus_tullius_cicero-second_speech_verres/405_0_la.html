<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent"> urbis partes, quae una via lata perpetua multisque transversis divisae
privatis aedificiis continentur. Tertia est urbs quae, quod in ea parte Fortunae
fanum antiquum fuit, Tycha nominata est; in qua gymnasium amplissimum est et
complures aedes sacrae, coliturque ea pars et habitatur frequentissime. Quarta
autem est, quae quia postrema coaedificata est, Neapolis nominatur; quam ad
summam theatrum maximum, praeterea duo templa sunt egregia, Cereris unum,
alterum Liberae, signumque Apollinis qui Temenites vocatur pulcherrimum et
maximum; quod iste si portare potuisset, non dubitasset auferre.</p>
<p><span class="br"></span><span class="lineNumber">120</span><span class="br"></span>LIV. Nunc ad Marcellum revertar, ne haec a me
sine causa commemorata esse videantur. Qui cum tam praeclaram urbem vi copiisque
cepisset, non putavit ad laudem populi Romani hoc pertinere, hanc
pulchritudinem, ex qua praesertim periculi nihil ostenderetur, delere et
exstinguere. Itaque aedificiis omnibus, publicis privatis, sacris profanis, sic
pepercit quasi ad ea defendenda cum exercitu, non oppugnanda<a class="footnoteLink" href="#note_LCL293_428_1" id="target_note_LCL293_428_1"><sup>1</sup></a> venisset. In
ornatu urbis habuit victoriae rationem, habuit humanitatis; victoriae putabat
esse multa Romam deportare quae ornamento urbi esse possent, humanitatis non
plane exspoliare urbem, praesertim quam conservare <span class="br"></span><span class="lineNumber">121</span><span class="br"></span> voluisset. In hac partitione ornatus non plus victoria Marcelli
populo Romano appetivit quam humanitas Syracusanis reservavit. Romam quae
apportata sunt, ad aedem Honoris et Virtutis itemque aliis

</p></section><notes><section class="footnotes"><ul><li class="note" id="note_LCL293_428_1"><a class="footnoteCrossrefLink" href="#target_note_LCL293_428_1" title="Click to highlight in text"><sup class="lineRef">1</sup>expugnanda <span class="italic">Mueller, with fair <span class="sc">ms</span>.
support.</span></a></li><script type="text/javascript">document.getElementById('note_LCL293_428_1').style.display = "none";</script></ul></section></notes></section>