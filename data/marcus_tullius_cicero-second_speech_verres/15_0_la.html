<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

calumniatores ex sinu suo apposuit qui illam hereditatem Veneri Erycinae commissam esse, dicerent,
hac de re ostendit se ipsum cogniturum.‚Äù
<span class="br"></span><span class="lineNumber">28</span><span class="br"></span>Possum deinceps totam rem explicare, deinde ad extremum id, quod accidit, dicere: Dionem HS deciens centena millia numerasse, ut causam certissimam
obtineret: praeterea greges equarum eius istum abigendos curasse, argenti, vestis stragulae quod fuerit curasse auferendum. Haec neque cum
ego dicerem neque cum tu negares magni momenti nostra esset oratio. Quo tempore igitur aures iudex erigeret animumque attenderet? Cum Dio ipse prodiret, cum ceteri qui tum in Sicilia negotiis Dionis interfuissent, cum per eos ipsos dies per quos causam Dio diceret reperiretur pecunias sumpsisse mutuas, nomina sua exegisse, praedia vendidisse, cum tabulae virorum bonorum proferrentur, cum qui pecuniam Dioni dederunt dicerent se iam tum audisse eos nummos sumi ut Verri darentur. cum amici, hospites, patroni Dionis, homines honestissimi, haec eadem se
<span class="br"></span><span class="lineNumber">29</span><span class="br"></span>audisse dicerent. Opinor, cum haec fierent, tum vos audiretis, sicut audistis; tum causa agi vere videretur. Sic a me sunt acta omnia priore actione ut in criminibus omnibus nullum esset in quo quisquam
vestrum perpetuam accusationem requireret. Nego esse quicquam a testibus dictum quod aut
</p></section><notes></notes></section>