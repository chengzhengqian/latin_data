<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
damnatus est absens, non solum illius hereditatis de qua ambigebatur, quae erat HS triciens, sed omnium bonorum paternorum ipsius Heraclii, quae non minor erat pecunia, palaestrae Syracusanorum, hoc est
<span class="br"></span><span class="lineNumber">46</span><span class="br"></span>Syracusanis, possessio traditur. Quae est ista praetura?
Eripis hereditatem quae venerat a propinquo,
venerat testamento, venerat legibus; quae bona is qui testamentum fecit huic Heraclio, aliquanto
ante quam est mortuus, omnia utenda ac possidenda tradiderat; cuius hereditatis, cum ille aliquanto ante te praetorem esset mortuus, controversia
fuerat nulla, mentionem fecerat nemo.</p>
<p>XIX. Verum esto: eripe hereditatem propinquis, da palaestritis, praedare in bonis alienis nomine civitatis, everte leges, testamenta, voluntates mortuorum, iura vivorum: num etiam patriis Heraclium bonis exturbare oportuit? Qui simul ac profugit, quam impudenter, quam palam, quam acerbe, di immortales, illa bona direpta sunt! quam illa res calamitosa Heraclio, quaestuosa Verri, turpis Syracusanis, miseranda omnibus videbatur! Nam illud quidem statim curatur, ut quicquid caelati argenti fuit in illis bonis ad istum deferatur, quicquid Corinthiorum vasorum, stragulae vestis; haec nemo dubitabat quin non modo ex illa domo capta et oppressa, verum
</p></section><notes></notes></section>