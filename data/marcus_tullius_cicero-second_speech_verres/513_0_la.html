<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
fuisse quereretur; quem iam
ingredientem in navem et Verri nimis atrociter minitantem ab se retractum esse
et asservatum, ut ipse in eum statueret quod <span class="br"></span><span class="lineNumber">161</span><span class="br"></span>
videretur. Agit hominibus gratias, et eorum benivolentiam erga se diligentiamque
collaudat. Ipse inflammatus scelere et furore in forum venit; ardebant oculi,
toto ex ore crudelitas eminebat. Exspectabant omnes quo tandem progressurus aut
quidnam acturus esset, cum repente hominem proripi atque in foro medio nudari ac
deligari et virgas expediri iubet. Clamabat ille miser se civem esse Romanum,
municipem Consanum; meruisse cum L. Raecio, splendidissimo equite Romano, qui
Panhormi negotiaretur, ex quo haec Verres scire posset. Tum iste, se comperisse
eum speculandi causa in Siciliam a ducibus fugitivorum esse missum; cuius rei
neque index neque vestigium aliquod neque suspicio cuiquam esset ulla; deinde
iubet undique hominem <span class="br"></span><span class="lineNumber">162</span><span class="br"></span> vehementissime verberari.
Caedebatur virgis in medio foro Messanae civis Romanus, iudices, cum interea
nullus gemitus, nulla vox alia illius miseri inter dolorem crepitumque plagarum
audiebatur nisi haec, “Civis Romanus sum.” Hac se
commemoratione civitatis omnia verbera depulsurum cruciatumque a corpore
deiecturum arbitrabatur; is non modo hoc non perfecit, ut virgarum vim
deprecaretur, sed, cum </p></section><notes></notes></section>