<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
aestimate harum
omnium rerum pretia, et cogitate in his iniquitatibus unum haesisse Apollonium,
ceteros profecto multos ex his incommodis pecunia se liberasse. Postremo
tenebrae, vincla, career, inclusum supplicium atque a conspectu parentium ac
liberum, denique a libero spiritu atque a communi luce seclusumâ€”haec
vero, quae vel vita redimi recte possunt, <span class="br"></span><span class="lineNumber">24</span><span class="br"></span>
aestimare pecunia non queo. Haec omnia sero redemit Apollonius iam maerore ac
miseriis perditus, sed tamen ceteros docuit ante istius avaritiae scelerique
occurrere; nisi vero existimatis hominem pecuniosissimum sine causa quaestus
electum ad tam incredibile crimen aut sine eadem causa repente e carcere
emissum, aut hoc praedandi genus ab isto in illo uno adhibitum ac temptatum, et
non per illum omnibus pecuniosis Siculis metum propositum et iniectum.</p>
<p><span class="br"></span><span class="lineNumber">25</span><span class="br"></span>X. Cupio mihi ab illo,<a class="footnoteLink" href="#note_LCL293_494_1" id="target_note_LCL293_494_1"><sup>1</sup></a> iudices, subici,
quoniam de militari eius gloria dico, si quid forte praetereo. Nam mihi videor
iam de omnibus rebus eius gestis dixisse, quae quidem ad belli fugitivorum
suspicionem pertinerent; certe nihil sciens praetermisi. Habetis hominis
consilia, diligentiam, vigilantiam, custodiam defensionemque provinciae. Summa
illuc pertinet, ut sciatis, quoniam plura genera sunt imperatorum, exquo

</p></section><notes><section class="footnotes"><ul><li class="note" id="note_LCL293_494_1"><a class="footnoteCrossrefLink" href="#target_note_LCL293_494_1" title="Click to highlight in text"><sup class="lineRef">1</sup>illo <span class="italic">all <span class="sc">mss</span>., probably rightly</span>:
<span class="italic">most editors</span> ipso.</a></li><script type="text/javascript">document.getElementById('note_LCL293_494_1').style.display = "none";</script></ul></section></notes></section>