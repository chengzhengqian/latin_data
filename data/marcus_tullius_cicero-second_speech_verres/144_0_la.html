<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

utrum potius pro Sthenio inimicum cognitorem esse factum an te ad Sthenii periculum inimici eius nomine abusum esse credemus?</p>
<p><span class="br"></span><span class="lineNumber">108</span><span class="br"></span>XLIV. Ac ne qui forte dubitet cuius modi totum sit negotium, tametsi iam dudum omnibus istius improbitatem perspicuam esse confido, tamen paulum etiam attendite. Videtis illum subcrispo capillo, nigrum, qui eo vultu nos intuetur ut sibi ipsi peracutus esse videatur, qui tabulas tenet, qui scribit. qui monet, qui proximus est. Is est C. Claudius, qui in Sicilia sequester istius, interpres, confector negotiorum, prope collega Timarchidi numerabatur, nunc obtinet eum locum ut vix Apronio illi de familiaritate concedere videatur, et<a class="footnoteLink" href="#note_LCL221_408_1" id="target_note_LCL221_408_1"><sup>1</sup></a> qui se non Timarchidi sed
<span class="br"></span><span class="lineNumber">109</span><span class="br"></span>ipsius Verris collegam et socium esse dicebat. Dubitate etiam, si potestis, quin eum iste potissimum ex omni numero delegerit cui hanc cognitoris falsi improbam personam imponeret, quem et huic inimicissimum et sibi amicissimum esse arbitraretur. Hic vos dubitabitis, iudices, tantam istius audaciam, tantam crudelitatem, tantam iniuriam vindicare? Dubitabitis exemplum illorum iudicum sequi qui damnato Cn. Dolabella damnationem Philodami Opuntii resciderunt, quod is non absens reus factus esset, quae res iniquissima et acerbissima est, sed

</p></section><notes><section class="footnotes"><ul><li class="note" id="note_LCL221_408_1"><a class="footnoteCrossrefLink" href="#target_note_LCL221_408_1" title="Click to highlight in text"><sup class="lineRef">1</sup><span class="italic">The <span class="sc">mss</span>. read</span> et <span class="italic">for</span> ei, <span class="italic">which is Benedictâ€™s conjecture; et makes very fair sense: Claudius was considered nearly on a level with Timarchides, but thought and described himself as higher still.</span></a></li><script type="text/javascript">document.getElementById('note_LCL221_408_1').style.display = "none";</script></ul></section></notes></section>