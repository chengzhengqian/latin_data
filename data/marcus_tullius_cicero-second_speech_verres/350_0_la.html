<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

adferre. Permotus sum” inquit; “binos habebam; iubeo promi
utrosque, ne quid plus mali nasceretur, et mecum ad praetoris domum ferri. Eo
cum venio, praetor quiescebat; fratres illi Cibyratae inambulabant. Qui me ubi
viderunt ‘Ubi sunt, Pamphile,’ inquiunt,
‘scyphi?’ Ostendo tristis; laudant. Incipio queri me nihil
habiturum quod alicuius esset pretii si etiam scyphi essent ablati. Tum illi,
ubi me conturbatum vident, ‘Quid vis nobis dare ut isti abs te ne
auferantur?’ Ne multa, HS mille me “inquit”
poposcerunt; dixi me daturum. Vocat interea praetor, poscit scyphos.”
Tum illos coepisse praetori dicere putasse se, id quod audissent, alicuius
pretii scyphos esse Pamphili; luteum negotium esse, non dignum quod in suo
argento Verres haberet. Ait ille idem sibi videri. Ita Pamphilus scyphos optimos
aufert.</p>
<p><span class="br"></span><span class="lineNumber">33</span><span class="br"></span>Et mehercule ego antea, tametsi hoc nescio quid
nugatorium sciebam esse, ista intellegere, tamen mirari solebam istum in his
ipsis rebus aliquem sensum habere, quem scirem nulla in re quicquam simile
hominis habere.</p>
<p>XV. Tum primum intellexi ad earn rem istos fratres Cibyratas
fuisse, ut iste in furando manibus suis oculis illorum uteretur. At ita
studiosus est huius praeclarae existimationis, ut putetur in hisce rebus
intellegens esse, ut nuper—videte hominis </p></section><notes></notes></section>