<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
iudices, audistis, verum fortasse ita
audistis ut auctorem rumorem haberetis sermonemque hominum. Cognoscite nunc
innumerabilem pecuniam frumentario nomine ereptam, ut simul illam quoque eius
vocem improbam agnoscatis qui se uno quaestu decumarum omnia sua pericula
redempturum esse dicebat.</p>
<p><span class="br"></span><span class="lineNumber">50</span><span class="br"></span>XX. Audivimus hoc iam diu,
iudices—nego quemquam vestrum esse quin saepe
audierit—socios istius fuisse decumanos. Nihil aliud arbitror falso
in istum esse dictum ab iis qui male de isto existimarunt, nisi hoc. Nam socii
putandi sunt quos inter res communicata est: ego rem totam fortunasque omnes
aratorum istius fuisse dico; Apronium Veneriosque servos, quod isto praetore
fuit novum genus publicanorum, ceterosque decumanos procuratores istius
<span class="br"></span><span class="lineNumber">51</span><span class="br"></span> quaestus et admimstros rapinarum fuisse
dico. “Quo modo hoc doces?” Quo modo ex illa locatione
columnarum docui istum esse praedatum: opinor, ex eo maxime quod iniquam legem
novamque dixisset. Quis enim umquam conatus est iura omnia et consuetudinem
omnium commutare cum vituperatione sine quaestu? Pergam atque insequar longius.
Iniqua lege vendebas quo pluris venderes. Cur addictis iam et venditis decumis,
cum iam ad summam decumarum nihil, ad tuum quaestum multum posset accedere,
subito atque ex tempore nova nascebantur

</p></section><notes></notes></section>