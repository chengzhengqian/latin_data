<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

sive togatum sive Siculum, rogato, et eum qui tibi inimicissimus esse videbitur, qui se spoliatum abs te dicet, ecquid suo nomine in tuam statuam contulerit: neminem reperies qui neget; etenim
<span class="br"></span><span class="lineNumber">153</span><span class="br"></span>omnes dederunt. Quemquam igitur putas dubitaturum quin is quem tibi inimicissimum esse oporteat, qui abs te gravissimas iniurias acceperit, pecuniam statuae nomine dederit vi atque imperio adductus, non officio ac voluntate? Et huius ego pecuniae, iudices, quae permagna est impudentissimeque coacta ab invitis, non habui rationem neque habere potui, quantum ab aratoribus, quantum ab negotiatoribus qui Syracusis, qui Agrigenti, qui Panhormi, qui Lilybaei negotiantur, esset coactum. Eam iam<a class="footnoteLink" href="#note_LCL221_456_1" id="target_note_LCL221_456_1"><sup>1</sup></a> intellegitis ipsius quoque confessione ab invitissimis coactam esse.</p>
<p><span class="br"></span><span class="lineNumber">154</span><span class="br"></span>LXIII. Venio nunc ad civitates Siciliae, de quibus facillime iudicium fieri voluntatis potest. An etiam Siculi inviti contulerunt? Non est probabile. Etenim sic C. Verrem praeturam in Sicilia gessisse constat ut, cum utrisque satis facere non posset, et Siculis et togatis, officii potius in socios quam ambitionis in cives rationem duxerit. Itaque eum non solum <span class="sc">patronum</span> istius insulae sed etiam <span class="sc">sotera</span> inscriptum vidi Syracusis. Hoc quantum est? Ita magnum ut Latine uno verbo exprimi non possit. Is est nimirum <span class="sc">soter</span>
</p></section><notes><section class="footnotes"><ul><li class="note" id="note_LCL221_456_1"><a class="footnoteCrossrefLink" href="#target_note_LCL221_456_1" title="Click to highlight in text"><sup class="lineRef">1</sup>eam iam <span class="italic">Peterson for <span class="sc">ms</span></span>. quoniam <span class="italic">or</span> ut iam: <span class="italic">other proposals are</span> et iam (<span class="italic">poor sense</span>) <span class="italic">and</span> quam iam.</a></li><script type="text/javascript">document.getElementById('note_LCL221_456_1').style.display = "none";</script></ul></section></notes></section>