<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
 videretur quas veritus esset ne iste
legibus ac vestro <span class="br"></span><span class="lineNumber">164</span><span class="br"></span> iudicio non esset
persoluturus. Nunc, quoniam iam exploratum est omnibus quo loco causa tua sit,
et quid de te futurum sit, sic tecum agam. Gavium istum, quem repentinum
speculatorem fuisse dicis, ostendam in lautumias Syracusis a te esse coniectum,
neque id solum ex litteris ostendam Syracusanorum, ne possis dicere me, quia sit
aliquis in litteris Gavius, hoc fingere et eligere nomen ut hunc ilium esse
possim dicere, sed ad arbitrium tuum testes dabo qui istum ipsum Syracusis abs
te in lautumias coniectum esse dicant. Producam etiam Consanos, municipes illius
ac necessarios, qui te nunc sero doceant, iudices non sero, ilium P. Gavium quem
tu in crucem egisti civem Romanum et municipem Consanum, non speculatorem
fugitivorum fuisse.</p>
<p><span class="br"></span><span class="lineNumber">165</span><span class="br"></span>LXIV. Cum haec omnia, quae polliceor, cumulate
tuis proximis plana fecero, tum istuc ipsum tenebo quod abs te mihi datur, eo
contentum me esse dicam. Quid enim nuper tu ipse, cum populi Romani clamore
atque impetu perturbatus exsiluisti, quid, inquam, elocutus es? Illum, quod
moram supplicio quaereret, ideo clamitasse se esse civem Romanum, sed
speculatorem fuisse. Iam mei testes veri sunt. Quid enim dicit aliud C.
Numitorius, quid M. et P. Cottii, nobilissimi 

</p></section><notes></notes></section>