<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

petita sint, praetor improbus, cui nemo intercedere possit, det quem velit iudicem, iudex nequam et
<span class="br"></span><span class="lineNumber">31</span><span class="br"></span>levis quod praetor iusserit iudicet. Si vero illud quoque accedet, ut praetor in ea verba iudicium det ut vel L. Octavius Balbus iudex, homo et iuris et officii peritissimus, non possit aliter iudicare,â€”si iudicium sit eius modi: <span class="sc">l. octavius iudex esto: si
paret fundum capenatem, quo de agitur, ex iure quiritium p. servilii esse, neque is fundus q. catulo
restituetur</span>: non necesse erit L. Octavio iudici cogere P. Servilium Q. Catulo fundum restituere, aut condemnare eum quem non oporteat? Eius modi totum ius praetorium, eius modi omnis res iudiciaria fuit in Sicilia per triennium Verre praetore. Decreta eius modi: <span class="sc">si non accipit quod te debere dicis, accuses; si petit, ducas</span>. C. Fuficium duci iussit petitorem, L. Suettium, L. Racilium. Iudicia eius modi: qui cives Romani erant, si Siculi essent, cum Siculos eorum legibus dari oporteret; qui
<span class="br"></span><span class="lineNumber">32</span><span class="br"></span>Siculi, si cives Romani essent. Verum, ut totum genus amplectamini iudiciorum, prius iura Siculorum, deinde istius instituta cognoscite.</p>
</section><notes></notes></section>