<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

pauperrimus. Huic hereditas ad HS facile triciens venit testamento propinqui sui Heraclii, plena domus caelati argenti optimi multaeque stragulae vestis pretiosorumque mancipiorum, quibus in rebus istius cupiditates et insanias quis ignorat? Erat in sermone
res, magnam Heraclio pecuniam relictam; non solum Heraclium divitem, sed etiam ornatum supellectile,
<span class="br"></span><span class="lineNumber">36</span><span class="br"></span>argento, veste, mancipiis futurum. Audit haec etiam Verres, et primo illo suo leniore artificio Heraclium aggredi conatur, ut eum roget inspicienda quae non reddat. Deinde a quibusdam Syracusanis admonetur—hi autem quidam erant affines istius, quorum iste uxores numquam alienas existimavit, Cleomenes et Aeschrio, qui quantum apud istum et quam turpi de causa potuerint ex reliquis criminibus intellegetis—hi, ut dico, hominem admonent rem esse praeclaram, refertam omnibus rebus; ipsum autem Heraclium hominem esse maiorem natu, non promptissimum; eum praeter Marcellos patronum, quem suo iure adire aut appellare posset, habere neminem; esse in eo testamento quo ille heres esset scriptus ut statuas in palaestra deberet ponere. “Faciemus ut palaestritae negent ex testamento esse positas, petant hereditatem, quod eam palaestrae
<span class="br"></span><span class="lineNumber">37</span><span class="br"></span>commissam esse dicant.” Placuit ratio Verri: nam hoc animo providebat, cum tanta hereditas in controversiam
venisset iudicioque peteretur, fieri non posse



</p></section><notes></notes></section>