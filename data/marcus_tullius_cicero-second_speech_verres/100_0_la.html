<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

necessitudine aliqua attingebat, ita maxime manus tua putabatur; cohors tota illa, quae plus mali Siciliae dedit quam si centum cohortes fugitivorum fuissent, tua manus sine controversia fuit. Quicquid ab horum quopiam captum est, id non modo tibi datum sed tua manu numeratum iudicari necesse est. Nam si hanc defensionem probabitis, “Non accepit ipse,” licet omnia de pecuniis repetundis iudicia tollatis. Nemo umquam reus tam nocens adducetur qui ista defensione non possit uti. Etenim cum Verres utatur, quis erit umquam posthac reus tam perditus qui non ad Q. Mucii innocentiam referatur si cum isto conferatur? Neque nunc tam mihi isti Verrem defendere videntur quam in Verre defensionis temptare rationem.</p>
<p><span class="br"></span><span class="lineNumber">28</span><span class="br"></span>Qua de re, iudices, magno opere vobis providendum
est; pertinet hoc ad summam rem publicam et ad existimationem ordinis nostri salutemque sociorum. Si enim innocentes existimari volumus, non solum nos sed etiam nostros comites praestare debemus.</p>
<p>XI. Primum omnium opera danda est ut eos nobiscum educamus qui nostrae famae capitique
consulant; deinde, si in hominibus eligendis nos spes amicitiae fefellerit, ut vindicemus, missos faciamus,
semper ita vivamus ut rationem reddendam



</p></section><notes></notes></section>