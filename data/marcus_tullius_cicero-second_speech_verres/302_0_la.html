<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent"> pecunia quae pro frumento debita est dissoluta est?
Unum mihi reperi non populum, sed aratorem; vide, quaere, circumspice, si quis
est forte ex ea provincia, in qua tu triennium praefuisti, qui te nolit perisse;
unum, inquam, da mihi ex illis aratoribus qui tibi ad statuam pecuniam
contulerunt, qui sibi dicat omne esse pro frumento quod oportuerit solutum.
Confirmo, iudices, neminem esse dicturum.</p>
<p><span class="br"></span><span class="lineNumber">181</span><span class="br"></span>LXXVIII. Ex omni pecunia quam aratoribus solvere
debuisti certis nominibus deductiones fieri solebant, primum pro spectatione et
collybo, deinde pro nescio quo cerario. Haec omnia, iudices, non rerum certarum,
sed furtorum improbissimorum sunt vocabula. Nam collybus esse qui potest, cum
utuntur omnes uno genere nummorum? Cerarium veroâ€”quid? quo modo hoc
nomen ad rationes magistratus, quo modo ad pecuniam publicam allatum est? Nam
illud genus tertium deductionis erat eius modi quasi non modo liceret sed etiam
oporteret, nec solum oporteret sed plane necesse esset. Scribae nomine de tota
pecunia binae quinquagesimae detrahebantur. Quis hoc tibi concessit, quae lex,
quae senatus auctoritas, quae porro aequitas, ut tantam pecuniam scriba tuus
auferret sive de aratorum bonis sive <span class="br"></span><span class="lineNumber">182</span><span class="br"></span> de populi
Romani vectigalibus? Nam si potest ista pecunia sine aratorum iniuria detrahi,
populus Romanus habeat, in tantis praesertim aerarii angustiis; 




</p></section><notes></notes></section>