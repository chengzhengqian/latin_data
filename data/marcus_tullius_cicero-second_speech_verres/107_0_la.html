<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

rem iudices dentur, ex iis civitatibus quae in id forum convenirent electi, qui Verri viderentur: Heraclius contra, ut iudices e lege Rupilia dentur, ut ab institutis
superiorum, ab auctoritate senatus, ab iure
<span class="br"></span><span class="lineNumber">39</span><span class="br"></span>omnium Siculorum ne recedatur.</p>
<p>XVI. Quid ego istius in iure dicundo libidinem et scelera demonstrem? quis vestrum non ex urbana iuris dictione cognovit? quis umquam isto praetore Chelidone invita lege agere potuit? Non istum, ut non neminem, provincia
corrupit: idem fuit qui Romae. Cum id quod omnes intellegebant diceret Heraclius, ius esse certum Siculis inter se quo iure certarent, legem esse Rupiliam quam P. Rupilius consul de decem legatorum sententia dedisset, hanc omnes semper in Sicilia consules praetoresque servasse: negavit se iudices e lege Rupilia sortiturum, quinque iudices, quos commodum ipsi fuit, dedit.</p>
<p><span class="br"></span><span class="lineNumber">40</span><span class="br"></span>Quid hoc homine facias? quod supplicium dignum libidine eius invenias? Praescriptum tibi cum esset, homo deterrime et impudentissime, quem ad modum iudices inter Siculos dares; cum imperatoris populi Romani auctoritas, legatorum decem, summorum hominum, dignitas, senatus consultum intercederet, cuius consulto P. Rupilius de <span class="sc">x.</span> legatorum sententia leges in Sicilia constituerat; cum omnes ante te
</p></section><notes></notes></section>