<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">dicatum atque promissum, per nefarium scelus
de manibus regiis extorsit, cuiusque sanctissimum et pulcherrimum simulacrum
Syracusis sustulit; teque, Iuno Regina, cuius duo fana duabus in insulis posita
sociorum, Melitae et Sami, sanctissima et antiquissima, simili scelere idem iste
omnibus donis ornamentisque nudavit; teque, Minerva, quam item duobus in
clarissimis et religiosissimis templis expilavit, Athenis, cum auri grande
pondus, Syracusis, cum <span class="br"></span><span class="lineNumber">185</span><span class="br"></span> omnia praeter tectum et
parietes abstulit; teque, Latona et Apollo et Diana, quorum iste Deli non fanum,
sed, ut hominum opinio et religio fert, sedem antiquam divinumque domicilium
nocturno latrocinio atque impetu compilavit; etiam te, Apollo, quem iste Chio
sustulit; teque etiam atque etiam, Diana, quam Pergae spoliavit, cuius
simulacrum sanctissimum Segestae, bis apud Segestanos consecratum, semel ipsorum
religione, iterum P. Africani victoria, tollendum asportandumque curavit; teque,
Mercuri, quem Verres in domo et in privata aliqua palaestra posuit, P. Africanus
in urbe sociorum et in gymnasio Tyndaritanorum iuventutis illorum custodem ac
praesidem <span class="br"></span><span class="lineNumber">186</span><span class="br"></span> voluit esse; teque, Hercules, quem
iste Agrigenti </p></section><notes></notes></section>