<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

cum fana spoliarit, cum tot homines innocentes necarit, cum cives Romanos morte, cruciatu, cruce affecerit, cum praedonum duces accepta pecunia dimiserit, quam eos, si qui istum tot, tantis, tam nefariis sceleribus coopertum iurati sententia sua
<span class="br"></span><span class="lineNumber">10</span><span class="br"></span>liberarint? Non est, non est in hoc homine cuiquam peccandi locus, iudices: non is est reus, non id tempus,
non id consilium, (metuo ne quid arrogantius apud tales viros videar dicere) ne actor quidem est is cui reus tam nocens, tam perditus, tam convictus aut occulte surripi aut impune eripi possit. His ego iudicibus
non probabo C. Verrem contra leges pecuniam cepisse? Sustinebunt tales viri se tot senatoribus, tot equitibus Romanis, tot civitatibus, tot hominibus honestissimis ex tam illustri provincia, tot populorum privatorumque litteris non credidisse? Tantae populi
<span class="br"></span><span class="lineNumber">11</span><span class="br"></span>Romani voluntati restitisse? Sustineant: reperiemus,
si istum vivum ad aliud iudicium perducere poterimus, quibus probemus istum in quaestura pecuniam
publicam Cn. Carboni consuli datam avertisse, quibus persuadeamus istum alieno nomine a quaestoribus
urbanis, quod priore actione didicistis, pecuniam abstulisse; erunt qui et in eo quoque audaciam
eius reprehendant, quod aliquot nominibus de capite quantum commodum fuerit frumenti decumani detraxerit; erunt etiam fortasse, iudices, qui illum
</p></section><notes></notes></section>