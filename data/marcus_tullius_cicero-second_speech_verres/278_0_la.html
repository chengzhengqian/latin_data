<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
existimationis
suae iudicium extra cohortem suam committendum fuisse nemini.</p>
<p>LXII. Ecquis est iudex cui non ab initio decumani criminis persuasum sit istum in
aratorum bona fortunasque impetum fecisse? Quis hoc non ex eo statim iudicavit,
quod ostendi istum decumas nova lege atque adeo nulla lege contra omnium
consuetudinem atque <span class="br"></span><span class="lineNumber">143</span><span class="br"></span> instituta vendidisse? Verum
ut istos ego iudices tam severos, tam diligentes, tam religiosos non habeam,
ecquis est ex iniuriarum magnitudine, improbitate decretorum, iudiciorum
iniquitate qui hoc non iam dudum statuerit ac iudicarit? Etiam sane sit aliquis
dissolutior in iudicando, legum, officii, rei publicae, sociorum atque amicorum
neglegentior: quid? is possitne de istius improbitate dubitare, cum tanta lucra
facta, tam iniquas pactiones vi et metu expressas cognoverit, cum tanta praemia
civitates vi atque imperio, virgarum ac mortis metu, non modo Apronio atque eius
similibus verum etiam Veneriis servis dare <span class="br"></span><span class="lineNumber">144</span><span class="br"></span>
coactas? Quodsi quis sociorum incommodis minus commovetur, si quem aratorum
fugae, calamitates, exilia, suspendia denique non permovent, non possum dubitare
quin is tamen, cum vastatam Siciliam, relictos agros ex civitatum litteris et ex
epistula L. Metelli cognoverit, statuat fieri non posse ut de isto </p></section><notes></notes></section>