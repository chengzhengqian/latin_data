<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

quae ad istum laudandum missa est princeps est Heiusâ€”etenim est primus
civitatis: ne forte, dum publicis <span class="br"></span><span class="lineNumber">16</span><span class="br"></span> mandatis
serviat, de privatis iniuriis reticeat. Haec cum scirem et cogitarem, commisi
tamen, iudices, Heio; produxi prima actione; neque id tamen ullo periculo feci.
Quid enim poterat Heius respondere, si esset improbus, si sui dissimilis? esse
ilia signa domi suae, non esse apud Verrem? Qui poterat quicquam eius modi
dicere? Ut homo turpissimus esset impudentissimeque mentiretur, hoc diceret,
illa se habuisse venalia, eaque sese quanti voluerit vendidisse. Homo domi suae
nobilissimus, qui vos de religione sua ac dignitate vere existimare maxime
vellet, primo dixit se istum publice laudare, quod sibi ita mandatum esset;
deinde neque se habuisse ilia venalia neque ulla condicione, si utrum vellet
liceret, adduci umquam potuisse ut venderet ilia quae in sacrario fuissent a
maioribus suis relicta et tradita.</p>
<p><span class="br"></span><span class="lineNumber">17</span><span class="br"></span>VIII. Quid sedes, Verres? quid exspectas? quid te
a Centuripina civitate, a Catinensi, ab Halaesina, a Tyndaritana, Hennensi,
Agyrinensi ceterisque Siciliae civitatibus circumveniri atque opprimi dicis? Tua
te altera patria, quem ad modum dicere solebas, Messana circumvenit; tua,
inquam, Messana, tuorum adiutrix scelerum, libidinum testis, praedarum ac
furtorum receptrix. Adest enim vir amplissimus eius civitatis legatus huius
iudicii causa domo missus,

</p></section><notes></notes></section>