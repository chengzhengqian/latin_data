<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">96</span><span class="br"></span><span class="sc">ratum esse non placere</span>. Eo die transigi nihil potuit, quod et id temporis erat et ille pater istius invenerat homines qui dicendo tempus consumerent. Postea senex Verres defensores atque hospites omnes Sthenii convenit; rogat eos atque orat ne oppugnent filium suum; de Sthenio ne laborent; confirmat iis curaturumse esse ne quid ei per filium suum noceretur, se homines certos eius rei causa in Siciliam et terra et mari esse missurum. Et erat spatium dierum fere triginta ante Kalendas Decembres, quo die iste ut
<span class="br"></span><span class="lineNumber">97</span><span class="br"></span>Syracusis Sthenius adesset edixerat. Commoventur amici Sthenii; sperant fore ut patris litteris nuntiis-que filius ab illo furore revocetur. In senatu postea causa non agitur. Veniunt ad istum domestici nuntii litterasque a patre afferunt ante Kalendas Decembres, cum isti etiam tum de Sthenio in integro tota res esset; eodemque ei tempore de eadem re litterae complures a multis eius amicis ac necessariis afferuntur.</p>
<p>XL. Hic iste, qui prae cupiditate neque officii sui neque periculi neque pietatis neque humani-tatis rationem habuisset umquam, neque in eo quod monebatur auctoritatem patris neque in eo quod rogabatur voluntatem anteponendam putavit libidini suae, mane Kalendis Decembribus ut edixerat
<span class="br"></span><span class="lineNumber">98</span><span class="br"></span>Sthenium citari iubet.â€”Si abs te istam rem parens
</p></section><notes></notes></section>