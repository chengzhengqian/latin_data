<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

sacrorum fanorumque violatae, simulacraque deorum, quae non modo ex suis templis ablata sunt, sed etiam iacent in tenebris ab isto retrusa atque abdita, consistere
eius animum sine furore atque amentia non
<span class="br"></span><span class="lineNumber">8</span><span class="br"></span>sinunt. Neque iste mihi videtur se ad damnationem solum offerre, neque hoc avaritiae supplicio communi,
qui se tot sceleribus obstrinxerit, contentus esse: singularem quandam poenam istius immanis atque importuna natura desiderat. Non id solum quaeritur, ut isto damnato bona restituantur iis quibus erepta sunt, sed et religiones deorum immortalium
expiandae et civium Romanorum cruciatus multorumque innocentium sanguis istius supplicio
<span class="br"></span><span class="lineNumber">9</span><span class="br"></span>luendus est. Non enim furem sed ereptorem, non adulterum sed expugnatorem pudicitiae, non sacrilegum
sed hostem sacrorum religionumque, non sicarium sed crudelissimum carnificem civium sociorumque
in vestrum iudicium adduximus; ut ego hunc unum eius modi reum post hominum memoriam fuisse arbitrer cui damnari expediret.</p>
<p>IV. Nam quis hoc non intellegit, istum absolutum dis hominibusque invitis tamen ex manibus populi Romani eripi nullo modo posse? Quis hoc non perspicit,
praeclare nobiscum actum iri si populus Romanus
istius unius supplicio contentus fuerit, ac non
sic statuerit, non istum maius in sese scelus concepisse,
</p></section><notes></notes></section>