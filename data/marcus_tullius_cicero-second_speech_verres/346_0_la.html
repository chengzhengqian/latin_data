<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Lucius frater meus summa illorum voluntate devertit. Senator populi Romani, quod
in vobis fuit, in vestro oppido iacuit et pernoctavit in publico. Nulla hoc
civitas umquam alia commisit. “Amicum enim nostrum in iudicium
vocabas.” Tu quid ego privatim negotii geram interpretabere
imminuendo honore <span class="br"></span><span class="lineNumber">26</span><span class="br"></span> senatorio? Verum haec tum
queremur si quid de vobis per eum ordinem agetur, qui ordo a vobis adhuc solis
contemptus est.</p>
<p>In populi Romani quidem conspectum quo ore vos commisistis? nec prius illam
crucem quae etiam nunc civis Romani sanguine redundat, quae fixa est ad portum
urbemque vestram, revellistis neque in profundum abiecistis locumque ilium omnem
expiastis, quam Romam atque in horum conventum adiretis? In Mamertinorum solo
foederato atque pacato monumentum istius crudelitatis constitutum est. Vestrane
urbs electa est, ad quam quicumque<a class="footnoteLink" href="#note_LCL293_310_1" id="target_note_LCL293_310_1"><sup>1</sup></a> adirent ex Italia
crucem civis Romani prius quam quemquam amicum populi Romani viderent? quam vos
Reginis, quorum civitati invidetis, itemque incolis vestris, civibus Romanis,
ostendere soletis, quo minus sibi arrogent minusque vos despiciant, cum videant
ius civitatis illo supplicio esse mactatum.</p>
<p><span class="br"></span><span class="lineNumber">27</span><span class="br"></span>XII. Verum haec emisse te dicis. Quid?
peripetasmata<a class="footnoteLink" href="#note_LCL293_310_2" id="target_note_LCL293_310_2"><sup>2</sup></a> illa Attalica tota Sicilia nominata ab eodem Heio
emere oblitus es? Licuit, eodem modo ut


</p></section><notes><section class="footnotes"><ul><li class="note" id="note_LCL293_310_1"><a class="footnoteCrossrefLink" href="#target_note_LCL293_310_1" title="Click to highlight in text"><sup class="lineRef">1</sup>quicumque <span class="italic">is Mueller’s emendation of the <span class="sc">ms</span>. reading</span> cum, <span class="italic">which
Peterson keeps, adding</span> cives <span class="italic">after</span> ex
Italia.</a></li><script type="text/javascript">document.getElementById('note_LCL293_310_1').style.display = "none";</script><li class="note" id="note_LCL293_310_2"><a class="footnoteCrossrefLink" href="#target_note_LCL293_310_2" title="Click to highlight in text"><sup class="lineRef">2</sup>peripetasmata <span class="italic">in the <span class="sc">mss</span>. follows</span>
Heio: <span class="italic">the transposition is my own</span>: <span class="italic">some editors bracket the word.</span></a></li><script type="text/javascript">document.getElementById('note_LCL293_310_2').style.display = "none";</script></ul></section></notes></section>