<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
rationem neque defendendi
facultatem reliquit; omnibus in rebus coarguitur a me, convincitur a testibus,
urgetur confessione sua, manifestis in maleficiis teneturâ€”et manet
etiam, ac tacitus facta mecum sua recognoscit.</p>
<p><span class="br"></span><span class="lineNumber">105</span><span class="br"></span>Nimium mihi diu videor in uno genere versari
criminum; sentio, iudices, occurrendum esse satietati aurium animorumque
vestrorum. Quam ob rem multa praetermittam; ad ea autem quae dicturus sum
reficite vos, quaeso, iudices, per deos immortales, eos ipsos de quorum
religione iam diu dicimus, dum id eius facinus commemoro et profero quo
provincia tota commota est. De quo si paulo altius ordiri ac repetere memoriam
religionis videbor, ignoscite; rei magnitudo me breviter perstringere
atrocitatem criminis non sinit.</p>
<p><span class="br"></span><span class="lineNumber">106</span><span class="br"></span>XLVIII. Vetus est haec opinio, iudices, quae
constat ex antiquissimis Graecorum litteris ac monumentis, insulam Siciliam
totam esse Cereri et Liberae consecratam. Hoc cum ceterae gentes sic
arbitrantur, tum ipsis Siculis ita persuasum est ut in animis eorum insitum
atque innatum esse videatur. Nam et natas esse has in iis locis deas et fruges
in ea terra primum repertas esse arbitrantur, et raptam esse Liberam, quam
eandem Proserpinam vocant, ex Hennensium nemore, qui locus, quod in media est
insula situs, umbilicus Siciliae nominatur. Quam cum investigare et conquirere
Ceres vellet, dicitur inflammasse taedas </p></section><notes></notes></section>