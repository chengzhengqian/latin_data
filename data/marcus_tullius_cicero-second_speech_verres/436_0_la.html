<section class="div1 language" lang="la"><header><hgroup><h1>Cicero</h1></hgroup></header><section class="div2">
<p><span class="br"></span><span class="lineNumber">20</span><span class="br"></span>Non defendam Apollonii causam, amici atque
hospitis mei, ne tuum iudicium videar rescindere; nihil de hominis frugalitate,
virtute, diligentia dicam; praetermittam illud etiam de quo ante dixi, fortunas
eius ita constitutas fuisse familia, pecore, villis, pecuniis creditis, ut
nemini minus expediret ullum in Sicilia tumultum aut bellum commoveri; non dicam
ne illud quidem, si maxime in culpa fuerit Apollonius, tamen in hominem
honestissimae<a class="footnoteLink" href="#note_LCL293_490_1" id="target_note_LCL293_490_1"><sup>1</sup></a> civitatis honestissimum tam graviter animadverti
causa indicta non <span class="br"></span><span class="lineNumber">21</span><span class="br"></span> oportuisse. Nullam in te
invidiam ne ex illis quidem rebus concitabo, cum esset talis vir in carcere, in
tenebris, in squalore, in sordibus, tyrannicis interdictis tuis patri exacta
aetate et adulescenti filio adeundi ad illum miserum potestatem numquam esse
factam. Etiam illud praeteribo, quotienscumque Panhormum veneris illo anno et
sex mensibus—nam tam diu fuit Apollonius in
carcere—totiens te senatum Panhormitanum adisse supplicem, cum
magistratibus sacerdotibusque publicis, orantem atque obsecrantem ut aliquando
ille miser atque innocens calamitate illa liberaretur. Relinquo haec omnia; quae
si velim persequi, facile ostendam tua crudelitate in alios omnes tibi aditus
misericordiae iudicum <span class="br"></span><span class="lineNumber">22</span><span class="br"></span> iam pridem esse
praeclusos.</p>
<p>IX. Omnia tibi ista concedam et remittam; provideo enim quid sit
defensurus Hortensius; fatebitur apud istum neque senectutem patris neque
adulescentiam filii neque

</p></section><notes><section class="footnotes"><ul><li class="note" id="note_LCL293_490_1"><a class="footnoteCrossrefLink" href="#target_note_LCL293_490_1" title="Click to highlight in text"><sup class="lineRef">1</sup>honestissimae <span class="italic">some good <span class="sc">mss</span>.</span>; <span class="italic">others</span> honestissimae maximae: <span class="italic">some
editors would read</span> maximae.</a></li><script type="text/javascript">document.getElementById('note_LCL293_490_1').style.display = "none";</script></ul></section></notes></section>