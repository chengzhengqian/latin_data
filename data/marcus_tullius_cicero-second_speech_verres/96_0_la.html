<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

furandi sed etiam nomina certissima, accipite argumentum
quo facilius de singulari eius impudentia existimare possitis.</p>
<p><span class="br"></span><span class="lineNumber">19</span><span class="br"></span>Quo die Siciliam attigit (videte satisne paratus ex illo omine urbano ad everrendam provinciam venerit) statim Messana litteras Halaesam mittit, quas ego istum in Italia conscripsisse arbitror, nam simul atque e navi egressus est dedit: Halaesinus ad se Dio continuo
veniret; se de hereditate velle cognoscere quae eius filio a propinquo homine Apollodoro
<span class="br"></span><span class="lineNumber">20</span><span class="br"></span>Laphirone venisset. Ea erat, iudices, pergrandis pecunia. Hic est Dio, iudices, nunc beneficio Q. Metelli civis Romanus factus; de quo multis viris primariis testibus multorumque tabulis vobis priore actione satis factum est HS deciens numerata esse ut eam causam in qua ne tenuissima quidem dubitatio posset esse isto cognoscente obtineret; praeterea greges nobilissimarum equarum abactos, argenti vestisque stragulae domi quod fuerit esse direptum: ita HS deciens Q. Dionem quod hereditas ei venisset,
<span class="br"></span><span class="lineNumber">21</span><span class="br"></span>nullam aliam ob causam, perdidisse. Quid? haec hereditas quo praetore Dionis filio venerat? Eodem quo Anniae, P. Annii senatoris filiae, codem quo M. Liguri senatori, C. Sacerdote praetore. Quid? tum nemo molestus Dioni fuerat? Non plus quam


</p></section><notes></notes></section>