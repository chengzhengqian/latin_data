<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

mancipe quem ipse apposuisset, sibi nullam praedam esse. Itaque excogitat—quid? nihil ingeniose, nihil ut quisquam possit dicere “improbe, verum callide.” Nihil ab isto vafrum, nihil veteratorium exspectaveritis; omnia aperta, omnia perspicua
<span class="br"></span><span class="lineNumber">142</span><span class="br"></span>reperientur, impudentia, amentia, audacia. “Si pupillo opus redimitur, mihi praeda de manibus eripitur. Quod est igitur remedium? quod? ne liceat pupillo redimere.” Ubi illa consuetudo in bonis praedibus praediisque vendundis omnium consulum,
censorum, praetorum, quaestorum denique, ut optima condicione sit is cuia res sit, cuium periculum?
Excludit eum solum cui prope dicam soli potestatem factam esse oportebat. Quid enim? quisquam ad meam pecuniam me invito aspirat, quisquam accedit? Locatur opus id quod ex mea pecunia reficiatur; ego me refecturum dico; probatio
futura est tua qui locas; praedibus et praediis populo cautum est; et, si non putas cautum, scilicet tu praetor in mea bona quos voles immittes, me ad meas fortunas defendendas accedere non sines?</p>
<p><span class="br"></span><span class="lineNumber">143</span><span class="br"></span>LV. Operae pretium est legem ipsam cognoscere; dicetis eundem conscripsisse qui illud edictum de hereditate. <span class="sc">lex operi faciundo. quae pupilli iunii. . .</span>
</p></section><notes></notes></section>