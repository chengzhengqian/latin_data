<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

edicta? Nam ut vadimonium decumano quocumque is vellet promitteretur, ut ex area,
nisi pactus esset, arator ne tolleret, ut ante Kalendas Sextiles decumas
deportatas haberet, haec omnia iam venditis decumis anno tertio te edixisse
dico; quae si rei publicae causa faceres, in vendundo essent pronuntiata; quia
tua causa faciebas, quod erat imprudentia praecermissum, id quaestu ac tempore
admonitus <span class="br"></span><span class="lineNumber">52</span><span class="br"></span> reprehendisti. Illud vero cui probari
potest, te sine tuo quaestu, ac maximo quaestu, tantam tuam infamiam, tantum
capitis tui fortunarumque tuarum periculum neglexisse, ut, cum totius Siciliae
cotidie gemitus querimoniasque audires, cum, ut ipse dixisti, reum te fore
putares, cum huiusce iudicii discrimen ab opinione tua non abhorreret, paterere
tamen aratores indignissimis iniuriis vexari ac diripi? Profecto, quamquam es
singulari crudelitate et audacia, tamen abs te totam alienari provinciam, tot
homines honestissimos ac locupletissimos tibi inimicissimos fieri nolles, nisi
hanc rationem et cogitationem salutis tuae pecuniae cupiditas ac praesens illa
praeda superaret.</p>
<p><span class="br"></span><span class="lineNumber">53</span><span class="br"></span>Etenim, quoniam summam ac numerum iniuriarum
vobis, iudices, non possum expromere, singillatim autem de unius cuiusque
incommodo dicere infinitum est, genera ipsa iniuriarum, quaeso, cognoscite.</p>
</section><notes></notes></section>