<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

putare nihil agi posse absente Epicrate. Nam Heraclius tamen adfuerat, cum primo sunt dati iudices: de hoc qui antequam aditum in ius esset, antequam mentio denique controversiae facta esset ulla, discessisset, putabant nihil agi posse. Homines Regium proficiscuntur,Epicratem conveniunt; demonstrant
id quod ille sciebat, se HS <span class="sc">lxxx.</span> dedisse; rogant eum ut sibi id quod ab ipsis abisset pecuniae curet, ab sese caveat, quemadmodum velit, de illa hereditate
<span class="br"></span><span class="lineNumber">56</span><span class="br"></span>cum Epicrate neminem esse acturum. Epicrates homines multis verbis ab se male acceptos dimittit. Redeunt illi Regio Syracusas; queri cum multis, ut fit, incipiunt se HS <span class="sc">lxxx.</span> nummum frustra dedisse. Res percrebruit et in ore atque sermone omnium coepit esse. Verres refert illam suam Syracusanam; ait se velle de illis HS <span class="sc">lxxx.</span> cognoscere; advocat multos. Dicunt Bidini Volcatio se dedisse; illud non addunt, iussu istius. Volcatium vocat, pecuniam referri imperat. Volcatius animo aequissimo nummos
affert, qui nihil amitteret, reddit inspectantibus
<span class="br"></span><span class="lineNumber">57</span><span class="br"></span>multis: Bidini nummos auferunt. Dicet aliquis, Quid ergo in hoc Verrem reprehendis, qui non modo ipse fur non est, sed ne alium quidem passus est esse? Attendite; iam intellegetis hanc pecuniam, quae via modo visa est exire ab isto, eam<a class="footnoteLink" href="#note_LCL221_354_1" id="target_note_LCL221_354_1"><sup>1</sup></a> semita revertisse.

</p></section><notes><section class="footnotes"><ul><li class="note" id="note_LCL221_354_1"><a class="footnoteCrossrefLink" href="#target_note_LCL221_354_1" title="Click to highlight in text"><sup class="lineRef">1</sup>eadem <span class="italic">most <span class="sc">mss</span></span>.: eodem <span class="italic">Peterson</span>: eam <span class="italic">Mueller with one good <span class="sc">ms</span></span>.</a></li><script type="text/javascript">document.getElementById('note_LCL221_354_1').style.display = "none";</script></ul></section></notes></section>