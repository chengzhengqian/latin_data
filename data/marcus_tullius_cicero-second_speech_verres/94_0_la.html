<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

venisse non moleste tuli, quo reliquae tot et tantae et tam graves civitates, tota denique Sicilia plus auctoritatis
apud vos haberet, cum videretis nulla vi retineri, nullo periculo prohiberi potuisse quo minus experirentur
ecquid apud vos querimoniae valerent antiquissimorum
<span class="br"></span><span class="lineNumber">15</span><span class="br"></span>fidelissimorumque sociorum. Nam quod fortasse non nemo vestrum audierit, istum a Syracusanis
publice laudari, id tametsi priore actione ex Heraclii Syracusani testimonio cuius modi esset cognovistis,
tamen vobis alio loco ut se tota res habeat, quod ad eam civitatem attinet, demonstrabitur. Intellegetis enim nullis hominibus quemquam tanto odio quanto istum Syracusanis et esse et fuisse.</p>
<p>VI. At enim istum Siculi soli persequuntur: cives Romani qui in Sicilia negotiantur, defendunt, diligunt, salvum esse cupiunt. Primum, si ita esset, tamen vos in hac quaestione de pecuniis repetundis, quae sociorum causa constituta est legc iudicioque sociali,
<span class="br"></span><span class="lineNumber">16</span><span class="br"></span>sociorum querimonias audire oporteret. Sed intellegere
potuistis priore actione cives Romanos honestissimos
ex Sicilia plurimos maximis de rebus, et quas ipsi accepissent iniurias et quas scirent esse aliis factas, pro testimonio dicere. Ego hoc quod intellego, iudices, sic confirmo. Videor mihi gratum fecisse Siculis quod eorum iniurias meo labore, inimicitiis, periculo sim persecutus: non minus hoc gratum me
</p></section><notes></notes></section>