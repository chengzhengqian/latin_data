<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

adulescens, quod eandem suam causam videbat esse quam illorum qui innocentes
peribant, accedit ad hominem Timarchides; a securi negat esse ei periculum,
virgis ne caederetur monet ut caveat. Ne multa, ipsum dicere adulescentem
audistis se ob hunc <span class="br"></span><span class="lineNumber">117</span><span class="br"></span> metum pecuniam Timarchidi
numerasse. Levia sunt haec in hoc reo. Metum virgarum nauarchus, homo
nobilissimus suae civitatis, pretio redemit: humanum est. Alius ne condemnaretur
pecuniam dedit: usitatum est. Non vult populus Romanus obsoletis criminibus
accusari Verrem; nova postulat, inaudita desiderat; non de praetore Siciliae sed
de nefario tyranno fieri iudicium arbitratur.</p>
<p>XLV. Includuntur in carcerem condemnati; supplicium constituitur in illos,
sumitur de miseris parentibus nauarchorum; prohibentur adire ad filios,
prohibentur <span class="br"></span><span class="lineNumber">118</span><span class="br"></span> liberis suis cibum vestitumque
ferre. Patres hi quos videtis iacebant in limine; matresque miserae pernoctabant
ad ostium carceris ab extremo conspectu liberum exclusae, quae nihil aliud
orabant nisi ut filiorum suorum postremum spiritum ore excipere liceret. Aderat
ianitor carceris, carnifex praetoris, mors terrorque sociorum et civium
Romanorum, lictor Sextius, cui ex omni gemitu doloreque certa merces
comparabatur. “Ut adeas, tantum dabis; ut cibum tibi vestitumque
intro ferre liceat, tantum.” Nemo </p></section><notes></notes></section>