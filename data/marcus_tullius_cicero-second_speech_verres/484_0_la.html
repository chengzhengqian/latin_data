<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent"><span class="br"></span><span class="lineNumber">109</span><span class="br"></span> revocare potuit? Sed quid ego hospitii
iura in hac immani belua commemoro? Qui Sthenium Thermitanum, hospitem suum,
cuius domum per hospitium exhausit et exinanivit, absentem in reos rettulerit,
causa indicta capite damnarit, ab eo nunc hospitiorum iura atque officia
quaeramus? Cum homine enim crudeli nobis res est an cum fera atque immani belua?
Te patris lacrimae de innocentis filii periculo non movebant: cum patrem domi
reliquisses, filium tecum haberes, te neque praesens filius de liberum caritate
neque absens pater <span class="br"></span><span class="lineNumber">110</span><span class="br"></span> de indulgentia patria
commonebat? Catenas habebat hospes tuus Aristeus, Dexonis filius. Quid ita?
“Prodiderat classem.” Quod ob praemium?
“Deseruerat.” Quid Cleomenes? “Ignavus
fuerat.” At eum tu ob virtutem corona ante donaras.
“Dimiserat nautas.” At ab omnibus tu mercedem missionis
acceperas. Alter parens ex altera parte erat Herbitensis Eubulida, homo domi
suae clarus et nobilis; qui quia Cleomenem in defendendo filio laeserat, nudus
paene est destitutus. Quid erat autem quod quisquam diceret aut defenderet?
“Cleomenem nominare non licet.” At causa cogit.
“Moriere, si appellaris;” numquam enim iste cuiquam est
mediocriter minatus. At remiges non erant. “Praetorem tu accuses?
frange cervices.” Si neque praetorem neque praetoris </p></section><notes></notes></section>