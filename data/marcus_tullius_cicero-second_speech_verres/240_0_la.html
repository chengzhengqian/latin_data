<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">


de calamitate aratorum et de fuga et de reliquorum paucitate publice diceret,
animadvertistis gemitum, iudices, populi Romani, cuius frequentia huic causae
numquam defuit. Qua de paucitate aratorum alio loco dicam:</p>
<p>XXXV. nunc illud quod
praeterii non omnino relinquendum videtur.</p>
<p>Nam, per deos immortales, quod de capite iste dempsit, quo tandem modo vobis non
modo ferendum <span class="br"></span><span class="lineNumber">81</span><span class="br"></span> verum etiam audiendum videtur?
Unus adhuc fuit post Romam conditam—di immortales faxint ne sit
alter—cui res publica totam se traderet temporibus et malis coacta
domesticis, L. Sulla. Hic tantum potuit ut nemo illo invito nec bona nec patriam
nec vitam retinere posset; tantum animi habuit ad audaciam ut dicere in contione
non dubitaret, bona civium Romanorum cum venderet, se praedam suam vendere. Eius
omnes res gestas non solum obtinemus, verum etiam propter maiorum incommodorum
et calamitatum metum publica auctoritate defendimus; unum hoc aliquot senatus
consultis reprehensum, decretumque est ut, quibus ille de capite dempsisset, ii
pecuniae in aerarium referrent. Statuit senatus hoc ne illi quidem esse licitum
cui concesserat omnia, a populo factarum quaesitarumque rerum <span class="br"></span><span class="lineNumber">82</span><span class="br"></span> summas imminuere. Illum viris fortissimis iudicarunt
patres conscripti remittere de summa non potuisse:


</p></section><notes></notes></section>