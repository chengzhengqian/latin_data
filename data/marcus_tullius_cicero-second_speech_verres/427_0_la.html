<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

non quid in re militari fortiter feceris, sed quem ad modum manus ab alienis
pecuniis abstinueris, abs te doceri oportere; non, inquam, sic agam, sed ita
quaeram, quem ad modum te velle intellego, quae tua opera et quanta fuerit in
bello.</p>
<p><span class="br"></span><span class="lineNumber">5</span><span class="br"></span>Quid dicis? an bello fugitivorum Siciliam virtute
tua liberatam? Magna laus et honesta oratio; sed tamen quo bello? Nos enim, post
illud bellum quod Mâ€™. Aquilius confecit, sic accepimus, nullum in
Sicilia fugitivorum bellum fuisse. At in Italia fuit. Fateor, et magnum quidem
ac vehemens. Num igitur ex eo bello partem aliquam laudis appetere conaris? num
tibi illius victoriae gloriam cum M. Crasso aut Cn. Pompeio communicatam putas?
Non arbitror hoc etiam tuae deesse impudentiae, ut quicquam eius modi dicere
audeas. Obstitisti videlicet ne ex Italia transire in Siciliam fugitivorum
copiae possent. Ubi, quando, qua ex parte? cum aut ratibus aut navibus
conarentur accedere? Nos enim nihil umquam prorsus audivimus; sed illud
audivimus, M. Crassi, fortissimi viri, virtute consilioque factum ne ratibus
coniunctis freto fugitivi ad Messanam transire possent: a quo illi conatu non
tanto opere prohibendi fuissent, si ulla in Sicilia praesidia ad illorum
adventum opposita <span class="br"></span><span class="lineNumber">6</span><span class="br"></span> putarentur. At cum esset in
Italia bellum


</p></section><notes></notes></section>