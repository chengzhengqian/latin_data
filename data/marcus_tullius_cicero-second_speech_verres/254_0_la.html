<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">


quid lucelli fecerit homo non malus, familiaris praetoris, Apronius. Id, quaeso,
ex ipsorum testimonio cognoscite.—Recita. <span class="sc">Testimonium</span>
<span class="sc">Aetnensium</span>.</p>
<p>XLV. Quid ais? Dic, dic, quaeso, clarius, ut
populus Romanus de suis vectigalibus, de suis aratoribus, de suis sociis atque
amicis audiat. <span class="sc">l͞</span>
<span class="sc">med</span>., HS <span class="sc">l͞.</span>—Per
deos immortales, unus ager uno anno trecenta milia mod. tritici et praeterea HS
<span class="sc">l͞</span> lucri dat Apronio! Tantone minoris decumae
venierunt quam fuerunt, an, cum satis magno venissent, hic tantus tamen frumenti
pecuniaeque numerus ab aratoribus per vim ablatus est? Utrum enim horum dixeris,
in eo culpa <span class="br"></span><span class="lineNumber">107</span><span class="br"></span> et crimen haerebit. Nam illud
quidem non dices—quod utinam dicas!—ad Apronium non
pervenisse tantum. Ita te non modo publicis tenebo sed etiam privatis aratorum
pactionibus ac litteris ut intellegas non te diligentiorem in faciundis fuisse
furtis quam me in deprehendendis. Hoc tu feres? hoc quisquam defendet? hoc hi,
si aliter de te statuere voluerint, sustinebunt? uno adventu ex uno agro Q.
Apronium, praeter eam quam dixi pecuniam numeratam, <span class="sc">ccc</span>
<span class="br"></span><span class="lineNumber">108</span><span class="br"></span> milia mod. tritici lucri nomine sustulisse?
Quid? hoc Aetnenses soli dicunt? Immo etiam Centuripini, qui agri Aetnensis
multo maximam partem possident; quorum legatis, hominibus nobilissimis, Androni
et Artemoni, senatus ea mandata dedit quae publice ad civitatem ipsorum
pertinebant; de iis iniuriis quas cives Centuripini non in suis sed in aliorum
finibus </p></section><notes></notes></section>