<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

vestrae laudi existimationique servisse. Accessi enim ad invidiam iudiciorum levandam vituperationemque
tollendam; ut, cum haec res pro voluntate populi Romani esset iudicata, aliqua ex parte mea diligentia constituta auctoritas iudiciorum videretur: postremo, utcumque<a class="footnoteLink" href="#note_LCL221_126_1" id="target_note_LCL221_126_1"><sup>1</sup></a> esset hoc iudicatum, ut finis aliquando iudiciariae controversiae constitueretur.
<span class="br"></span><span class="lineNumber">6</span><span class="br"></span>Etenim sine dubio, iudices, in hac causa ea res in discrimen adducitur. Reus est enim nocentissimus;
qui si condemnatur, desinent homines dicere his iudiciis pecuniam plurimum posse; sin absolvitur, desinemus nos de iudiciis transferendis recusare.</p>
<p>Tametsi de absolutione istius neque ipse iam sperat nec populus Romanus metuit: de impudentia singulari, quod adest, quod respondet. sunt qui mirentur. Mihi pro cetera eius audacia atque amentia ne hoc quidem mirandum videtur. Multa enim et in deos et in homines impie nefarieque commisit,
quorum scelerum poenis agitatur et a mente
<span class="br"></span><span class="lineNumber">7</span><span class="br"></span>consilioque deducitur.</p>
<p>III. Agunt eum praecipitem poenae civium Romanorum, quos partim securi percussit, partim in vinculis necavit, partim implorantes
iura libertatis et civitatis in crucem sustulit. Rapiunt eum ad supplicium di patrii, quod iste inventus est qui e complexu parentum abreptos filios ad necem duceret et parentes pretium pro sepultura liberum posceret. Religiones vero caerimoniaeque omnium


</p></section><notes><section class="footnotes"><ul><li class="note" id="note_LCL221_126_1"><a class="footnoteCrossrefLink" href="#target_note_LCL221_126_1" title="Click to highlight in text"><sup class="lineRef">1</sup>postremo ut <span class="italic"><span class="sc">mss</span>.</span>, perperam si <span class="italic">Peterson. The conjecture in the text gives the required sense.</span></a></li><script type="text/javascript">document.getElementById('note_LCL221_126_1').style.display = "none";</script></ul></section></notes></section>