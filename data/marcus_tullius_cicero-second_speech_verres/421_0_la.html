<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

acute quid decernat. Nam ante quam verbum facerem, de sella surrexit atque abiit.
Itaque tum de foro, cum iam advesperasceret, discessimus.</p>
<p>LXVI. Postridie mane
ab eo postulo ut Syracusanis liceret senatus consultum, quod pridie fecissent,
mihi reddere. Ille enim vero negat, et ait indignum facinus esse quod ego in
senatu Graeco verba fecissem; quod quidem apud Graecos Graece locutus essem, id
ferri nullo modo posse. Respondi homini ut potui, ut debui, ut volui. Cum multa
tum etiam hoc me memini dicere, facile esse perspicuum quantum inter hunc et
illum Numidicum, verum et germanum Metellum, interesset; illum noluisse sua
laudatione iuvare L. Lucullum, sororis virum, quicum optime convenisset, hunc
homini alienissimo a civitatibus <span class="br"></span><span class="lineNumber">148</span><span class="br"></span> laudationes
per vim et metum comparare. Quod ubi intellexi multum apud illum recentes
nuntios, multum tabellas non commendaticias sed tributarias valuisse, admonitu
ipsorum Syracusanorum impetum in eas tabulas facio in quibus senatus consultum
perscripserant. Ecce autem nova turba atque rixa, ne tamen istum omnino
Syracusis sine amicis, sine hospitibus, plane nudum esse ac desertum putetis.
Retinere incipit tabulas Theomnastus quidam, homo ridicule insanus, quem
Syracusani Theoractum vocant; qui




</p></section><notes></notes></section>