<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

qui se elegantes dici volunt vicerit. Nam quia quam pulchra essent intellegebat,
idcirco existimabat ea non ad hominum luxuriem, sed ad ornatum fanorum atque
oppidorum esse facta, ut posteris monumenta religiosa esse videantur.<a class="footnoteLink" href="#note_LCL293_404_1" id="target_note_LCL293_404_1"><sup>1</sup></a></p>
<p><span class="br"></span><span class="lineNumber">99</span><span class="br"></span>XLV. Audite etiam singularem eius, iudices,
cupiditatem, audaciam, amentiam, in iis praesertim sacris polluendis quae non
modo manibus attingi sed ne cogitatione quidem violari fas fuit. Sacrarium
Cereri est apud Catinenses eadem religione qua Romae, qua in ceteris locis, qua
prope in toto orbe terrarum. In eo sacrario intimo signum fuit Cereris
perantiquum, quod viri non modo cuius modi esset sed ne esse quidem sciebant;
aditus enim in id sacrarium non est viris; sacra per mulieres ac virgines
confici solent. Hoc signum noctu clam istius servi ex illo religiosissimo atque
antiquissimo loco sustulerunt. Postridie sacerdotes Cereris atque illius fani
antistitae maiores natu, probatae ac nobiles mulieres, rem ad magistratus suos
deferunt. Omnibus acerbum, <span class="br"></span><span class="lineNumber">100</span><span class="br"></span> indignum, luctuosum
denique videbatur. Tum iste permotus illa atrocitate negotii, ut ab se sceleris
illius suspicio demoveretur, dat hospiti suo cuidam negotium ut aliquem
reperiret quem illud fecisse insimularet, daretque operam ut is eo crimine
damnaretur, ne ipse esset in crimine. Res non procrastinatur. Nam cum iste
Catina profectus esset, servi cuiusdam

</p></section><notes><section class="footnotes"><ul><li class="note" id="note_LCL293_404_1"><a class="footnoteCrossrefLink" href="#target_note_LCL293_404_1" title="Click to highlight in text"><sup class="lineRef">1</sup>ut posteris nostris monumenta . . . videantur <span class="italic">all <span class="sc">mss</span></span>.: <span class="italic">editors agree in
thinking the clause interpolated or corrupt.</span></a></li><script type="text/javascript">document.getElementById('note_LCL293_404_1').style.display = "none";</script></ul></section></notes></section>