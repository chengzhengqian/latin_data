<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

intellegi facillime re ipsa potest.</p>
<p>LVI. Nam L. Metellus, qui, posteaquam ego inquirendi causa in Siciliam veni, repente Laetilii adventu istius non modo amicus verum etiam cognatus factus estâ€”is, quod videbat istius censu stari nullo modo posse, eum censum observari iussit qui viro fortissimo atque innocentissimo Sex. Peducaeo praetore habitus esset. Erant enim tum censores legibus facti, delecti a suis civitabibus; quibus, si quid commisissent, poenae <span class="br"></span><span class="lineNumber">139</span><span class="br"></span>legibus erant constitutae. Te autem praetore, quis censor aut legem metueret, qua non tenebatur, quoniam creatus lege non erat, aut animadversionem tuam, cum id quod abs te emerat vendidisset? Teneat iam sane meos testes Metellus, cogat alios laudare, sicut in multis conatus est; modo haec faciat quae facit. Quis enim umquam tanta a quoquam contumelia, quis tanta ignominia affectus est? Quinto quoque anno Sicilia tota censetur; erat censa praetore Peducaeo; quintus annus cum in te praetorem incidisset, censa denuo est; postero anno L. Metellus mentionem tui census fieri vetat, censores dicit de integro sibi creari placere, interea Peducaeanum censum observari iubet. Hoc si tuus inimicus tibi fecisset, tamen, si animo aequo provincia tulisset, inimici iudicium grave videretur. Fecit amicus recens et cognatus voluntarius; aliter enim,
</p></section><notes></notes></section>