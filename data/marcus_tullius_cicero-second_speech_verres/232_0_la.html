<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="sc">Si paret adversus edictum fecisse</span>; qua in re se<span class="italic">
<a class="footnoteLink" href="#note_LCL293_82_1" id="target_note_LCL293_82_1"><sup>1</sup></a>
</span> in iudicio dicturum esse aiebat. Iniquissimis verbis, improbissimis
recuperatoribus conflictari malebant quam quicquam cum isto sua voluntate
decidere. Summittebat iste Timarchidem qui moneret eos, si saperent, ut
transigerent. Pernegabant. “Quid ergo? in singulos HS quinquagenis
milibus damnari mavultis?” Malle dicebant. Tum iste clare omnibus
audientibus: “Qui damnatus erit” inquit “virgis
ad necem caedetur.” Hic illi flentes rogare atque orare coeperunt ut
suas sibi segetes fructusque omnes arationesque vacuas Apronio tradere liceret,
ut ipsi sine ignominia molestiaque discederent.</p>
<p><span class="br"></span><span class="lineNumber">70</span><span class="br"></span>Hac lege, iudices, decumas vendidit Verres. Dicat
licet Hortensius, si volet, magno Verrem decumas vendidisse.</p>
<p>XXIX. Haec condicio
fuit isto praetore aratorum, ut secum praeclare agi arbitrarentur si vacuos
agros Apronio tradere liceret; multas enim cruces propositas effugere cupiebant.
Quantum Apronius edidisset deberi, tantum ex edicto dandum erat. Etiamne si plus
edidisset quam quantum natum esset? Etiam, quando magistratus ex istius edicto
exigere debebant. At arator repetere poterat. Verum Artemidoro recuperatore.
Quid si minus dedisset arator quam poposcisset Apronius? Iudicium



</p></section><notes><section class="footnotes"><ul><li class="note" id="note_LCL293_82_1"><a class="footnoteCrossrefLink" href="#target_note_LCL293_82_1" title="Click to highlight in text"><sup class="lineRef">1</sup>se <span class="italic">has no good <span class="sc">ms</span>. authority.</span></a></li><script type="text/javascript">document.getElementById('note_LCL293_82_1').style.display = "none";</script></ul></section></notes></section>