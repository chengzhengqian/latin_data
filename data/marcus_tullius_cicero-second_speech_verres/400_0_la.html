<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

loco signa duo sunt, Cereris unum, alterum Triptolemi, pulcherrima ac perampla.
Pulchritudo periculo, amplitudo saluti fuit, quod eorum demolitio atque
asportatio perdifficilis videbatur. Insistebat in manu Cereris dextra grande
simulacrum pulcherrime factum Victoriae; hoc iste e signo Cereris avellendum
asportandumque curavit.</p>
<p>L. Qui tandem istius animus est nunc in recordatione scelerum suorum, cum ego
ipse in commemoratione eorum non solum animo commovear verum etiam corpore
perhorrescam? Venit enim mihi fani, loci, religionis illius in mentem; versantur
ante oculos omnia, dies ille quo, cum ego Hennam venissem, praesto mihi
sacerdotes Cereris cum infulis ac verbenis fuerunt, contio conventusque civium,
in quo ego cum loquerer tanti gemitus fletusque fiebant ut <span class="br"></span><span class="lineNumber">111</span><span class="br"></span> acerbissimus tota urbe luctus versari videretur. Non
illi decumarum imperia, non bonorum direptiones, non iniqua iudicia, non
importunas istius libidines, non vim, non contumelias, quibus vexati oppressique
erant, conquerebantur; Cereris numen, sacrorum vetustatem, fani religionem
istius sceleratissimi atque audacissimi supplicio expiari volebant; omnia se
cetera pati ac neglegere dicebant. Hic dolor erat tantus, ut<a class="footnoteLink" href="#note_LCL293_418_1" id="target_note_LCL293_418_1"><sup>1</sup></a> alter Orcus
venisse Hennam et non Proserpinam asportasse sed ipsam abripuisse Cererem




</p></section><notes><section class="footnotes"><ul><li class="note" id="note_LCL293_418_1"><a class="footnoteCrossrefLink" href="#target_note_LCL293_418_1" title="Click to highlight in text"><sup class="lineRef">1</sup>ut Verres alter Orcus <span class="italic"><span class="sc">mss</span>.</span></a></li><script type="text/javascript">document.getElementById('note_LCL293_418_1').style.display = "none";</script></ul></section></notes></section>