<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">venditurum, hoc est in omni ratione decumarum nihil istius simile facturum.
Atque haec non cupiditate aliqua scribit inductus, ut in alienam provinciam
mittat litteras ante tempus, sed consilio, ne, si tempus sationis praeterisset,
granum ex provincia Sicilia <span class="br"></span><span class="lineNumber">45</span><span class="br"></span> nullum haberemus.
Cognoscite Metelli litteras. Recita. <span class="sc">Epistula l. metelli.</span></p>
<p>XVIII. Hae litterae, iudices, L. Metelli, quas audistis, hoc quantum est ex
Sicilia frumenti hornotini exaraverunt; glebam commosset in agro decumano
Siciliae nemo, si Metellus hanc epistulam non misisset. Quid? Metello divinitus
hoc venit in mentem, an ab Siculis, qui Romam frequentissimi convenerant,
negotiatoribusque Siciliae doctus est? quorum quanti conventus ad Marcellos,
antiquissimos Siciliae patronos, quanti ad Cn. Pompeium tum consulem designatum
ceterosque illius provinciae necessarios fieri soliti sint quis ignorat? quod
quidem, iudices, nullo umquam de homine factum est, ut absens accusaretur ab iis
palam quorum in bona liberosque summum imperium potestatemque haberet. Tanta vis
erat iniuriarum ut homines quidvis perpeti quam non de istius improbitate
deplorare <span class="br"></span><span class="lineNumber">46</span><span class="br"></span> et conqueri mallent. Quas litteras cum
ad omnes civitates prope suppliciter misisset Metellus, tamen antiquum modum
sationis nulla ex parte assequi potuit; diffugerant enim permulti, id quod </p></section><notes></notes></section>