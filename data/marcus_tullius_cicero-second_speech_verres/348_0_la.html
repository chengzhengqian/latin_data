<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

sic a ceteris audiebamâ€”non enim parum res erat clara: tam te has
phaleras a Phylarcho Centuripino abstulisse dicebant quam alias item nobiles ab
Aristo Panhormitano, quam tertias a Cratippo Tyndaritano. Etenim si Phylarchus
vendidisset, non ei, posteaquam reus factus es, redditurum te promisisses. Quod
quia vidisti plures scire, cogitasti, si ei reddidisses, te minus habiturum, rem
nihilo minus testatam futuram; non reddidisti. Dixit Phylarchus pro testimonio
se, quod nosset tuum istum morbum, ut amici tui appellant, cupisse te celare de
phaleris; cum abs te appellatus esset, negasse habere sese; apud alium quoque
eas habuisse depositas, ne qua invenirentur; tuam<a class="footnoteLink" href="#note_LCL293_314_1" id="target_note_LCL293_314_1"><sup>1</sup></a> tantam fuisse
sagacitatem ut eas per illum ipsum inspiceres<a class="footnoteLink" href="#note_LCL293_314_1" id="target_note_LCL293_314_1"><sup>1</sup></a> ubi erant
depositae; tum se deprensum negare non potuisse; ita ab se invito phaleras
sublatas gratis.</p>
<p><span class="br"></span><span class="lineNumber">30</span><span class="br"></span>XIII. Iam ut haec omnia reperire ac perscrutari
solitus sit, iudices, est operae pretium cognoscere. Cibyratae sunt fratres
quidam, Tlepolemus et Hiero, quorum alterum fingere opinor e cera solitum esse,
alterum esse pictorem. Hosce opinor, Cibyrae cum in suspicionem venissent suis
civibus fanum expilasse Apollinis, veritos poenam iudicii ac legis domo
profugisse. Quod Verrem artificii sui cupidum cognoverant tum cum iste, id quod
ex testibus didicistis,

</p></section><notes><section class="footnotes"><ul><li class="note" id="note_LCL293_314_1"><a class="footnoteCrossrefLink" href="#target_note_LCL293_314_1" title="Click to highlight in text"><sup class="lineRef">1</sup>tuam . . . inspiceres <span class="italic">Peterson</span>: istius . . .
inspiceres <span class="italic">the best <span class="sc">mss</span></span>.: istius .
. . inspiceret <span class="italic">Mueller.</span></a></li><script type="text/javascript">document.getElementById('note_LCL293_314_1').style.display = "none";</script></ul></section></notes></section>