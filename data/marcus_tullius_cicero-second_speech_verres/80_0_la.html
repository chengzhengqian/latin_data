<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

caedendus et apportandus fuit machina sua; nam illo non saxum, non materies advecta est; tantum operis in ista locatione fuit quantum paucae operae fabrorum mercedis tulerunt, et manuspretium machinae.
Utrum existimatis minus operis esse unam columnam efficere ab integro novam nullo lapide redivivo, an quattuor illas reponere? Nemo dubitat quin multo maius sit novam facere. Ostendam in aedibus privatis, longa difficilique vectura, columnas singulas ad impluvium HS <span class="sc">xx.</span> milibus non minus
<span class="br"></span><span class="lineNumber">148</span><span class="br"></span>magnas locatas. Sed ineptum est de tam perspicua eius impudentia pluribus verbis disputare, praesertim cum iste aperte tota lege omnium sermonem atque existimationem contempserit, qui etiam ad extremum
ascripserit <span class="sc">rediviva sibi habeto</span>; quasi quicquam
redivivi ex opere illo tolleretur ac non totum opus ex redivivis constitueretur.</p>
<p>At enim si pupillo redimi non licebat non necesse erat rem ad ipsum pervenire; poterat aliquis ad id negotium de populo accedere. Omnes exclusi sunt non minus aperte quam pupillus. Diem praestituit operi faciundo Kalendas Decembres, locat circiter Idus Septembres; angustiis temporis excluduntur
<span class="br"></span><span class="lineNumber">149</span><span class="br"></span>omnes.</p>
<p>LVII. Quid ergo? Habonius istam diem quomodo assequitur? Nemo Habonio molestus est
</p></section><notes></notes></section>