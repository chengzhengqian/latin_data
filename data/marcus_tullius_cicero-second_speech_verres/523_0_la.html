<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
 meis persolutam; nam istum paucis horis
primae actionis omnium mortalium sententiis condemnavi. Reliquum iudicium iam
non de mea fide, quae perspecta est, nec de istius vita, quae damnata est, sed
de iudicibus et, vere ut dicam, de te futurum est.</p>
<p>At quo tempore futurum est? nam id maxime providendum est; etenim cum omnibus in
rebus, tum in re publica permagni momenti est ratio atque inclinatio temporum.
Nempe eo cum populus Romanus aliud genus hominum atque alium ordinem ad res
iudicandas requirit, nempe lege de iudiciis iudicibusque novis promulgata; quam
non is promulgavit quo nomine proscriptam videtis, sed hic reus, hic, inquam,
sua spe atque opinione quam de vobis habet, legem <span class="br"></span><span class="lineNumber">178</span><span class="br"></span> illam scribendam promulgandamque curavit. Itaque cum primo agere coepimus lex
non erat promulgata; cum iste vestra severitate permotus multa signa dederat
quam ob rem responsurus non videretur, mentio de lege nulla fiebat; posteaquam
iste recreari et confirman visus est, lex statim promulgata est. Cui legi cum
vestra dignitas vehementer adversetur, istius spes falsa et insignis impudentia
maxime suffragatur. Hic si quid erit commissum a quoquam vestrum quod 

</p></section><notes></notes></section>