<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
 accommodatum intellegetis; omnia quae
dicimus rationibus populorum non interpositis neque perturbatis neque
repentinis, sed certis, institutis, ordine relata atque confecta sunt. Recita.
<span class="sc">Rationes</span>
<span class="sc">Halaesinorum</span>. Cui pecuniam datam dicit? Die etiam clarius.
<span class="sc">Volcatio</span>, <span class="sc">Timarchidi</span>, <span class="sc">Maevio</span>.</p>
<p>LXXVI. Quid est, Verres? ne illam quidem tibi defensionem reliquam fecisti,
mancipes in istis rebus esse versatos, mancipes frumentum improbasse, mancipes
pretio cum civitatibus decidisse, et eosdem abs te illarum civitatum nomine
pecunias abstulisse, deinde ipsos sibi frumentum coemisse, nihil haec ad te
pertinere. Mala mehercule ac misera defensio praetorem hoc dicere:
“Ego frumentum neque attigi neque aspexi, mancipibus potestatem
probandi improbandique permisi; mancipes a civitatibus pecunias extorserunt, ego
autem quam pecuniam <span class="br"></span><span class="lineNumber">176</span><span class="br"></span> populis dare debui
mancipibus dedi!” Mala est haec quidem, ut dixi, ac potius perdita
maximorum peccatorum, huius autem iniquitatis et inertiae confessio, non
defensio criminis; sed tamen hac ipsa tibi, si uti cupias, non licet; vetat te
Volcatius, tuae tuorumque deliciae, mentionem mancipis facere; Timarchides
autem, columen familiae vestrae, premit fauces defensionis tuae, cui simul et
Volcatio pecunia a civitatibus numerata est; iam vero scriba tuus anulo



</p></section><notes></notes></section>