<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Archagathum et argentum in lectica cubans ad mare <span class="br"></span><span class="lineNumber">52</span><span class="br"></span>
infra oppidum exspectabat. Quem concursum in oppido factum putatis, quem
clamorem, quem porro fletum mulierum? qui videret equum Troianum introductum,
urbem captam diceret. Efferri sine thecis vasa, extorqueri alia e manibus
mulierum, ecfringi multorum fores, revelli claustra. Quid enim putatis? Scuta si
quando conquiruntur a privatis in bello ac tumultu, tamen homines inviti dant,
etsi ad salutem communem dari sentiunt; ne quem putetis sine maximo dolore
argentum caelatum domo, quod alter eriperet, protulisse. Omnia deferuntur.
Cibyratae fratres vocantur; pauca improbant; quae probarant, iis crustae aut
emblemata detrahebantur. Sic Haluntini excussis deliciis cum argento puro domum
revertuntur.</p>
<p><span class="br"></span><span class="lineNumber">53</span><span class="br"></span>XXIV. Quod umquam, iudices, huiusce modi
everriculum ulla in provincia fuit? Avertere aliquid de publico quam
obscurissime per magistratum solebant; etiam cum aliquid a privato nonnumquam,
occulte auferebant; et ii tamen condemnabantur. Et si quaeritis ut ipse de me
detraham, illos ego accusatores </p></section><notes></notes></section>