<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">54</span><span class="br"></span> se frumentum non imperare pronuntiat. Audite
decretum mercennarii praetoris ex ipsius commentario, et cognoscite quanta in
scribendo gravitas, quanta in constituendo iure sit auctoritas. Recita. C<span class="sc">ommentarius</span>. De consilii sententia libenter ait se facere,
itaque perscribit. Quid, si hoc verbo non esses usus
“libenter”? nos videlicet invitum te quaestum facere
putaremus. Ac “de consilii sententia”! Praeclarum recitari
consilium, iudices, audistis; utrum vobis consilium tandem praetoris recitari
videbatur, cum audiebatis nomina, an praedonis improbissimi <span class="br"></span><span class="lineNumber">55</span><span class="br"></span> societas atque comitatus? En foederum interpretes,
societatis pactores,<a class="footnoteLink" href="#note_LCL293_528_1" id="target_note_LCL293_528_1"><sup>1</sup></a> religionis auctores! Numquam in Sicilia frumentum
publice est emptum quin Mamertinis pro portione imperaretur, antequam hoc
delectum praeclarumque consilium iste dedit, ut ab his nummos acciperet ac sui
similis esset. Itaque tantum valuit istius decreti auctoritas quantum debuit
eius hominis qui, a quibus frumentum emere debuisset, iis decretum vendidisset.
Nam statim L. Metellus ut isti successit, ex C. Sacerdotis et ex Sex. Peducaei
instituto ac litteris frumentum Mamertinis imperavit.</p>
<p><span class="br"></span><span class="lineNumber">56</span><span class="br"></span> XXII. Tum illi intellexerunt se id quod a malo auctore emissent
diutius obtinere non posse.</p>
<p>Age porro, tu qui tam religiosum existimari te voluisti interpretem foederum, cur
Tauromenitanis 
</p></section><notes><section class="footnotes"><ul><li class="note" id="note_LCL293_528_1"><a class="footnoteCrossrefLink" href="#target_note_LCL293_528_1" title="Click to highlight in text"><sup class="lineRef">1</sup><span class="italic">The best <span class="sc">mss</span>. have</span> pactiones,
<span class="italic">not</span> pactores: <span class="italic">whence Nohl,
followed by Peterson, would read</span> pactionis.</a></li><script type="text/javascript">document.getElementById('note_LCL293_528_1').style.display = "none";</script></ul></section></notes></section>