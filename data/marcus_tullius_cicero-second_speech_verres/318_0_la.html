<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

convenire possint, quaedam tibi cum multis communia. Ergo, ut omittam tuos
peculatus, ut ob ius dicendum pecunias acceptas, ut eius modi cetera quae
forsitan alii quoque iam<a class="footnoteLink" href="#note_LCL293_254_1" id="target_note_LCL293_254_1"><sup>1</sup></a> fecerint, illud in quo te gravissime accusavi,
quod ob iudicandam rem pecuniam accepisses, eadem ista ratione defendes, fecisse
alios? Ut ego assentiar orationi, defensionem tamen non probabo. Potius enim te
damnato ceteris angustior locus improbitatis defendendae relinquatur,<a class="footnoteLink" href="#note_LCL293_254_2" id="target_note_LCL293_254_2"><sup>2</sup></a>
quam te absoluto alii quod audacissime fecerunt recte fecisse existimentur.</p>
<p><span class="br"></span><span class="lineNumber">207</span><span class="br"></span>LXXXIX. Lugent omnes provinciae, queruntur omnes
liberi populi, regna denique etiam omnia de nostris cupiditatibus et iniuriis
expostulant; locus intra Oceanum iam nullus est neque tam longinquus neque tam
reconditus quo non per haec tempora nostrorum hominum libido iniquitasque
pervaserit; sustinere iam populus Romanus omnium nationum non vim, non arma, non
bellum, sed luctus, lacrimas, querimonias non potest. In eius modi re ac moribus
si is qui erit adductus in iudicium, cum manifestis in flagitiis tenebitur,
alios eadem fecisse dicet, illi exempla non deerunt: rei publicae salus deerit,
si improborum exemplis improbi iudicio ac periculo <span class="br"></span><span class="lineNumber">208</span><span class="br"></span> liberabuntur. Placent vobis hominum mores? placet ita geri
magistratus ut geruntur? placet socios sic



</p></section><notes><section class="footnotes"><ul><li class="note" id="note_LCL293_254_1"><a class="footnoteCrossrefLink" href="#target_note_LCL293_254_1" title="Click to highlight in text"><sup class="lineRef">1</sup>quoque etiam <span class="italic"><span class="sc">mss</span>. and editors</span>:
quoque iam <span class="italic">is my conjecture.</span></a></li><script type="text/javascript">document.getElementById('note_LCL293_254_1').style.display = "none";</script><li class="note" id="note_LCL293_254_2"><a class="footnoteCrossrefLink" href="#target_note_LCL293_254_2" title="Click to highlight in text"><sup class="lineRef">2</sup>relinquetur (<span class="italic">Peterson</span>) <span class="italic">has also good
<span class="sc">ms</span>. support.</span></a></li><script type="text/javascript">document.getElementById('note_LCL293_254_2').style.display = "none";</script></ul></section></notes></section>