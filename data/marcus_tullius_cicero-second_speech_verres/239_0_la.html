<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">


est Pipae, tantum dare quantum erat de capite demptum, tritici modium <span class="sc">i͞i͞i͞dc</span>. Mulierculae
publicanae noluit ex decumis nimium lucri dare, ne forte ab nocturno suo quaestu
animum ad vectigalia redimenda <span class="br"></span><span class="lineNumber">79</span><span class="br"></span> transferred
Transactum putabant Herbitenses, cum iste, “Quid? de
hordeo” inquit “et de Docimo, amiculo meo, quid
cogitatis?” Atque hoc agebat in cubiculo, iudices, atque in lecto
suo. Negabant illi quicquam sibi esse mandatum. “Non audio; numerate
HS <span class="sc">x͞i͞i͞</span>.” Quid
facerent miseri, aut quid recusarent? praesertim cum in lecto decumanae mulieris
vestigia viderent recentia, quibus illum inflammari ad perseverandum
intellegebant. Ita civitas una sociorum atque amicorum duabus deterrimis
mulierculis Verre praetore vectigalis fuit.</p>
<p>Atque ego nunc eum frumenti numerum et eas pecunias publice decumanis ab
Herbitensibus datas esse dico; quo illi frumento et quibus pecuniis tamen ab
decumanorum iniuriis cives suos non redemerunt. Perditis enim iam et direptis
aratorum bonis, haec decumanis merces dabatur ut aliquando ex eorum <span class="br"></span><span class="lineNumber">80</span><span class="br"></span> agris atque ex urbibus abirent. Itaque cum Philinus
Herbitensis, homo disertus et prudens et domi nobilis,


</p></section><notes></notes></section>