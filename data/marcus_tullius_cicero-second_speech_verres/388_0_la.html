<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">honore in eos ipsos qui honorem illi habuerant
supplicia quaerebas? Quid postea? quid tandem tuis statuis fore arbitrabare? an
vero id quod accidit? Nam Tyndaritani statuam istius, quam sibi propter
Marcellos altiore etiam basi poni iusserat, deturbarunt simul ac successum isti
audierunt.</p>
<p>XLII. Dedit igitur tibi nunc fortuna Siculorum C. Marcellum iudicem,
ut, cuius ad statuam Siculi te praetore alligabantur, eius religioni te ipsum
devinctum<a class="footnoteLink" href="#note_LCL293_394_1" id="target_note_LCL293_394_1"><sup>1</sup></a> adstrictumque dedamus.</p>
<p><span class="br"></span><span class="lineNumber">91</span><span class="br"></span>Ac primo, iudices, hoc signum Mercurii dicebat
iste Tyndaritanos M. Marcello huic Aesernino vendidisse, atque hoc sua causa
etiam M. Marcellum ipsum sperabat esse dicturum; quod mihi numquam veri simile
visum est, adulescentem illo loco natum, patronum Siciliae, nomen suum isti ad
translationem criminis commodaturum. Verum tamen ita mihi res tota provisa atque
praecauta est ut, si maxime esset inventus qui in se suscipere istius culpam
crimenque cuperet, tamen is proficere nihil posset. Eos enim deduxi testes et
eas litteras deportavi ut de istius <span class="br"></span><span class="lineNumber">92</span><span class="br"></span> facto dubium
esse nemini possit. Publicae litterae sunt deportatum Mercurium esse Messanam
sumptu publico; dicent quanti; praefuisse huic negotio publice legatum Poleam.
Quid? is ubi est? Praesto

</p></section><notes><section class="footnotes"><ul><li class="note" id="note_LCL293_394_1"><a class="footnoteCrossrefLink" href="#target_note_LCL293_394_1" title="Click to highlight in text"><sup class="lineRef">1</sup><span class="italic"><span class="sc">ms</span>. readings are</span> religione te isti
devinctum <span class="italic">and</span> religioni te eundem vinctum: <span class="italic">the text follows Nohl’s emendation</span>: <span class="italic">see Peterson’s edition for his own and other
emendations.</span></a></li><script type="text/javascript">document.getElementById('note_LCL293_394_1').style.display = "none";</script></ul></section></notes></section>