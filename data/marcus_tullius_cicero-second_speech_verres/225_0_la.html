<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

vestros tota Sicilia decumanorum hos impetus, aratorum direptiones, huius
importunitatem, Apronii regnum proponite. Contempsit Siculos; non duxit homines;
nec ipsos ad persequendum vehementes fore, et vos eorum iniurias leviter laturos
existimavit.</p>
<p><span class="br"></span><span class="lineNumber">59</span><span class="br"></span>XXIV. Esto; falsam de illis habuit
opinionem, malam de vobis; verum tamen, cum de Siculis male mereretur, cives
Romanos coluit, iis induisit, eorum voluntati et gratiae deditus fuit. Iste
cives Romanos? At nullis inimicior aut infestior fuit. Mitto vincla, mitto
carcerem, mitto verbera, mitto secures, crucem denique illam praetermitto, quam
iste civibus Romanis testem humanitatis in eos ac benivolentiae suae voluit
esse; mitto, inquam, haec omnia atque in aliud dicendi tempus reicio: de
decumis, de civium Romanorum condicione in arationibus disputo; qui quem ad
modum essent accepti, iudices, audistis ex <span class="br"></span><span class="lineNumber">60</span><span class="br"></span>
ipsis; bona sibi erepta esse dixerunt. Verum haec, quoniam eius modi causa fuit,
ferenda sunt, nihil valuisse aequitatem, nihil consuetudinem; damna denique,
iudices, nulla tanta sunt quae non viri fortes ac magno et libero animo affecti
ferenda arbitrentur. Quid si equitibus Romanis, non obscuris neque ignotis sed
honestis et illustribus, manus ab Apronio isto praetore sine ulla dubitatione
afferebantur? Quid


</p></section><notes></notes></section>