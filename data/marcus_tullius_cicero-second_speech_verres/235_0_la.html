<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">


si metiendum esset, improbare Siculum frumentum, quod illi ex area, si vellet,
admetiri licebat? Frumenti tantus numerus imperio tuo datur et cogitur. Non est
satis; nummi praeterea imperantur. Dantur. Parum est. Pro decumis hordei alia
pecunia cogitur; iubes HS <span class="sc">x͞x͞x͞</span> lucri dari. Ita ab una
civitate vi, minis, imperio iniuriaque praetoris, eripiuntur tritici medimnum
<span class="sc">x͞x͞x͞i͞i͞i͞</span>
et praeterea HS <span class="sc">l͞x͞</span>.</p>
<p>An<span class="italic">
<a class="footnoteLink" href="#note_LCL293_88_1" id="target_note_LCL293_88_1"><sup>1</sup></a>
</span> haec obscura sunt? aut, si omnes homines velint, obscura esse possunt?
Quae tu palam egisti, in conventu imperasti, omnibus inspectantibus
coëgisti; qua de re Agyrinenses magistratus et quinque primi, quos tu
tui quaestus causa evocaras, acta et imperia tua domum ad senatum suum
renuntiaverunt; quorum renuntiatio legibus illorum litteris publicis mandata
est; quorum legati, homines nobilissimi, Romae sunt, qui hoc idem pro testimonio
<span class="br"></span><span class="lineNumber">74</span><span class="br"></span> dixerunt! Cognoscite Agyrinensium publicas
litteras, deinde testimonium publicum civitatis. Recita. <span class="sc">litterae
publicae, testimonium publicum</span>. Animadvertistis in hoc testimonio,
iudices, Apollodorum, cui Pyragro cognomen est, principem suae civitatis,






</p></section><notes><section class="footnotes"><ul><li class="note" id="note_LCL293_88_1"><a class="footnoteCrossrefLink" href="#target_note_LCL293_88_1" title="Click to highlight in text"><sup class="lineRef">1</sup>an <span class="italic">is my own conjecture for <span class="sc">ms</span>. at.
Peterson suggests</span> At haec obscura sunt. Num, si omnes …
esse possunt quae tu …?</a></li><script type="text/javascript">document.getElementById('note_LCL293_88_1').style.display = "none";</script></ul></section></notes></section>