<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">


provoluntate populi Romani oneris ac muneris suscipere debeam.</p>
<p>IV. Quid? illa quae leviora videntur esse non cuiusvis animum possunt movere,
quod ad tuam ipsius amicitiam ceterorumque hominum magnorum atque nobilium
faciliorem aditum istius habet nequitia et audacia quam cuiusquam nostrum virtus
et integritas? Odistis hominum novorum industriam, despicitis eorum
frugalitatem, pudorem contemnitis, ingenium vero et virtutem depressam
extinctamque cupitis: <span class="br"></span><span class="lineNumber">8</span><span class="br"></span> Verrem amatis! Ita credo;
si non virtute, non industria, non innocentia, non pudore, non pudicitia, at
sermone, at litteris, at humanitate eius delectamini. Nihil eorum est, contraque
sunt omnia cum summo dedecore ac turpitudine tum singulari stultitia atque
inhumanitate oblita. Huic homini si cuius domus patet, utrum ea patere an hiare
ac poscere aliquid videtur? Hunc vestri ianitores, hunc cubicularii diligunt;
hunc liberti vestri, hunc servi ancillaeque amant; hic cum venit extra ordinem
vocatur; hic solus introducitur, ceteri saepe frugalissimi homines excluduntur.
Ex quo intellegi potest eos vobis esse carissimos qui ita vixerint ut sine
vestro <span class="br"></span><span class="lineNumber">9</span><span class="br"></span> praesidio salvi esse non possint. Quid?
hoc cuiquam ferendum putas esse, nos ita vivere in pecunia tenui </p></section><notes></notes></section>