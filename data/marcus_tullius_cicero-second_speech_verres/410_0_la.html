<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">128</span><span class="br"></span>colere solebant. Quid? ex aede Liberi simulacrum
Aristaei non tuo imperio palam ablatum est? Quid? ex aede Iovis religiosissimum
simulacrum Iovis Imperatoris, quem Urion nominant, pulcherrime factum nonne
abstulisti? Quid? ex aede Liberae † parinum † caput illud
pulcherrimum quod visere solebamus num dubitasti tollere? Atque ille Paean
sacrificiis anniversariis simul cum Aesculapio apud illos colebatur; Aristaeus,
qui<a class="footnoteLink" href="#note_LCL293_438_1" id="target_note_LCL293_438_1"><sup>1</sup></a> inventor olei esse dicitur, una cum Libero patre apud illos eodem
<span class="br"></span><span class="lineNumber">129</span><span class="br"></span> erat in templo consecratus.</p>
<p>LVIII. Iovem
autem Imperatorem quanto honore in suo templo fuisse arbitramini? Conicere
potestis, si recordari volueritis quanta religione fuerit eadem specie ac forma
signum illud quod ex Macedonia captum in Capitolio posuerat T. Flamininus.
Etenim tria ferebantur in orbe terrarum signa Iovis Imperatoris uno in genere
pulcherrime facta: unum illud Macedonicum quod in Capitolio vidimus, alterum in
Ponti ore et angustiis, tertium quod Syracusis ante Verrem praetorem fuit. Illud
Flamininus ita ex aede sua sustulit ut in Capitolio, hoc est in terrestri
domicilio <span class="br"></span><span class="lineNumber">130</span><span class="br"></span> Iovis poneret. Quod autem est ad
introitum Ponti, id, cum tam multa ex illo mari bella emerserint, tam multa
porro in Pontum invecta sint, usque ad hanc diem integrum inviolatumque servatum
est. Hoc tertium, quod erat Syracusis, quod M. Marcellus





</p></section><notes><section class="footnotes"><ul><li class="note" id="note_LCL293_438_1"><a class="footnoteCrossrefLink" href="#target_note_LCL293_438_1" title="Click to highlight in text"><sup class="lineRef">1</sup><span class="italic">After</span> qui <span class="italic">all <span class="sc">mss</span>. have</span> ut Graeci ferunt Liberi filius: <span class="italic">doubtless a gloss, and generally rejected.</span></a></li><script type="text/javascript">document.getElementById('note_LCL293_438_1').style.display = "none";</script></ul></section></notes></section>