<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
 cuius virtute captae, misericordia
conservatae sunt Syracusae, habitare in ea parte urbis quae in Insula est
Syracusanum neminem voluit; hodie, inquam, Syracusanum in ea parte habitare non
licet; est enim locus quem vel pauci possent defendere. Committere igitur eum
non fidelissimis hominibus noluit, simul quod ab illa parte urbis navibus aditus
ex alto est; quam ob rem, qui nostros exercitus saepe excluserant, <span class="br"></span><span class="lineNumber">85</span><span class="br"></span> iis claustra loci committenda non existimavit. Vide
quid intersit inter tuam libidinem maiorumque auctoritatem, inter amorem
furoremque tuum et illorum consilium atque prudentiam. Illi aditum litoris
Syracusanis ademerunt, tu imperium maritimum concessisti; illi habitare in eo
loco Syracusanum, qua naves accedere possent, noluerunt, tu classi et navibus
Syracusanum praeesse voluisti; quibus illi urbis suae partem ademerunt, iis tu
nostri imperii partem dedisti, et quorum sociorum opera Syracusani nobis dicto
audientes sunt, eos Syracusano dicto audientes esse iussisti.</p>
<p><span class="br"></span><span class="lineNumber">86</span><span class="br"></span>XXXIII. Egreditur in Centuripina quadriremi
Cleomenes e portu; sequitur Segestana navis, Tyndaritana, Herbitensis,
Heracliensis, Apolloniensis, Haluntina, praeclara classis specie, sed inops et
infirma propter dimissionem propugnatorum atque remigum. Tam diu in imperio suo
classem iste praetor diligens vidit quam diu convivium eius flagitiosissimum
praetervecta est; ipse autem, qui visus multis diebus non </p></section><notes></notes></section>