<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">aemulum appellari licebit cum in his duobus tota
causa sit, quid futurum est?</p>
<p><span class="br"></span><span class="lineNumber">111</span><span class="br"></span>XLIII. Dicit etiam causam Heraclius<a class="footnoteLink" href="#note_LCL293_588_1" id="target_note_LCL293_588_1"><sup>1</sup></a>
Segestanus, homo domi suae nobilissimo loco natus. Audite ut vestra humanitas
postulat, iudices; audietis enim de magnis incommodis iniuriisque sociorum. Hunc
scitote fuisse Heraclium in ea causa, qui propter gravem morbum oculorum tum non
navigarit, et iussu eius qui potestatem habuit in commeatu Syracusis remanserit.
Is certe neque classem prodidit neque metu perterritus fugit neque exercitum
deseruit; etenim tum esset hoc animadvertendum cum classis Syracusis
proficiscebatur. Is tamen in eadem causa fuit quasi esset in aliquo manifesto
scelere deprehensus, in quem ne falsi quidem causa conferri criminis potuit.</p>
<p><span class="br"></span><span class="lineNumber">112</span><span class="br"></span>Fuit in illis nauarchis Heracliensis quidam
Furius (nam habent illi non nulla huiusce modi Latina nomina), homo, quam diu
vixit, non domi suae solum, post mortem tota Sicilia clarus et nobilis. In quo
homine tantum animi fuit non solum ut istum libere laederet—nam id
quidem, quoniam moriundum videbat, sine periculo se facere
intellegebat—verum morte proposita, cum lacrimans in carcere mater
noctes diesque assideret, defensionem causae suae scripsit; quam nunc nemo est
in Sicilia quin habeat, quin legat, quin tui sceleris et crudelitatis ex illa
oratione commonefiat. In qua docet quot a civitate

</p></section><notes><section class="footnotes"><ul><li class="note" id="note_LCL293_588_1"><a class="footnoteCrossrefLink" href="#target_note_LCL293_588_1" title="Click to highlight in text"><sup class="lineRef">1</sup>Heracleus <span class="italic">Peterson with good <span class="sc">ms</span>.
support</span>.</a></li><script type="text/javascript">document.getElementById('note_LCL293_588_1').style.display = "none";</script></ul></section></notes></section>