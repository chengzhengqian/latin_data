<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

tertio anno <span class="sc">x͞I͞I͞</span> mod.
tritici lucri Diogneto Venerio dare coacti sunt. Hic Diognetus, qui ex publicis
vectigalibus tanta lucra facit, vicarium nullum habet, nihil omnino peculii. Vos
etiam nunc dubitate, si potestis, utrum tantum numerum tritici Venerius,
apparitor istius, sibi acceperit an huic exegerit.</p>
<p><span class="br"></span><span class="lineNumber">87</span><span class="br"></span>Atque haec ex publico Tissensium testimonio
cognoscite. <span class="sc">Testimonium publicum</span>
<span class="sc">Tissensium</span>. Obscure, iudices, praetor ipse decumanus est, cum
eius apparitores frumentum a civitatibus exigant, pecunias imperent, aliquanto
plus ipsi lucri auferant quam quantum populo Romano decumarum nomine daturi
sint! Haec aequitas in tuo imperio fuit, haec praetoris dignitas, ut servos
Venerios Siculorum dominosesse velles; hic dilectus, hoc discrimen te praetore
fuit, ut aratores in servorum numero essent, servi in publicanorum.</p>
<p><span class="br"></span><span class="lineNumber">88</span><span class="br"></span>XXXIX. Quid? Amestratini miseri, impositis ita
magnis decumis, ut ipsis reliqui nihil fieret, nonne tamen numerare pecunias
coacti sunt? Addicuntur decumae M. Caesio, cum adessent legati Amestratini;
statim cogitur Heraclius legatus numerare HS <span class="sc">x͞x͞i͞i͞</span>. Quid hoc est?
quae est ista praeda, quae vis, quae direptio sociorum? Si erat Heraclio ab
senatu




</p></section><notes></notes></section>