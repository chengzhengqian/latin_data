<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

quam multi Graeci de harum valvarum pulchritudine scriptum reliquerint. Nimium
forsitan haec illi mirentur atque efferant; esto; verum tamen honestius est rei
publicae nostrae, iudices, ea quae illis pulchra esse videantur imperatorem
nostrum in bello reliquisse quam praetorem in pace abstulisse. Ex ebore
diligentissime perfecta argumenta erant in valvis; ea detrahenda curavit omnia.
Gorgonis os pulcherrimum cinctum anguibus revellit atque abstulit, et tamen
indicavit se non solum artificio sed etiam pretio quaestuque duci; nam bullas
aureas omnes ex iis valvis, quae erant multae et graves, non dubitavit auferre;
quarum iste non opere delectabatur sed pondere. Itaque eius modi valvas reliquit
ut quae olim ad ornandum templum erant maxime nunc tantum ad claudendum factae
esse videantur. <span class="br"></span><span class="lineNumber">125</span><span class="br"></span> Etiamne gramineas
hastas—vidi enim vos in hoc nomine, cum testis diceret, commoveri<a class="footnoteLink" href="#note_LCL293_434_1" id="target_note_LCL293_434_1"><sup>1</sup></a>—in quibus neque manu factum quicquam neque pulchritudo erat
ulla, sed tantum magnitudo incredibilis, de qua vel audire satis esset, nimium
videre plus quam semel: etiam id concupisti?</p>
<p><span class="br"></span><span class="lineNumber">126</span><span class="br"></span>LVII. Nam Sappho quae sublata de prytanio est
dat tibi iustam excusationem, prope ut concedendum atque ignoscendum esse
videatur. Silanionis opus tam perfectum, tam elegans, tam elaboratum quisquam
non modo privatus sed populus potius haberet



</p></section><notes><section class="footnotes"><ul><li class="note" id="note_LCL293_434_1"><a class="footnoteCrossrefLink" href="#target_note_LCL293_434_1" title="Click to highlight in text"><sup class="lineRef">1</sup><span class="italic">Here the <span class="sc">mss</span>. add</span> quod erant eius
modi ut semel vidisse satis esset, <span class="italic">which looks like a
marginal note explaining</span> commoveri <span class="italic">from the
clause that follows,</span> de qua vel . . . quam semel. <span class="italic">Peterson keeps the clause with</span> erat <span class="italic">for</span>
erant.</a></li><script type="text/javascript">document.getElementById('note_LCL293_434_1').style.display = "none";</script></ul></section></notes></section>