<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

novus vincat litterasque a praetore afferat Agrigentum. Agrigentini ad istum legatos mittunt, qui eum leges doceant consuetudinemque omnium annorum demonstrent, ut iste intellegeret ei se illum locum vendidisse cui ne commercium quidem esse oporteret. Quorum oratione iste, cum pretium iam accepisset,
<span class="br"></span><span class="lineNumber">125</span><span class="br"></span>ne tantulum quidem commotus est. Idem fecit Heracleae. Nam eo quoque colonos P. Rupilius deduxit, legesque similes de cooptando senatu et de numero veterum ac novorum dedit. Ibi non solum iste ut apud ceteros pecuniam accepit, sed etiam genera veterum ac novorum numerumque permiscuit.</p>
<p>LI. Nolite exspectare, dum omnes obeam oratione mea civitates: hoc uno complector omnia, neminem isto praetore senatorem fieri potuisse nisi qui isti pecuniam dedisset.</p>
<p><span class="br"></span><span class="lineNumber">126</span><span class="br"></span>Hoc idem transfero in magistratus, curationes, sacerdotia; quibus in rebus non solum hominum iura sed etiam deorum immortalium religiones omnes repudiavit. Syracusis lex est de religione, quae in annos singulos Iovis sacerdotem sortito capi iubeat, quod apud illos amplissimum sacerdotium putatur;
<span class="br"></span><span class="lineNumber">127</span><span class="br"></span>cum suffragiis tres ex tribus generibus creati sunt, res revocatur ad sortem. Perfecerat iste imperio ut pro suffragio Theomnastus familiaris suus in tribus illis renuntiaretur; in sorte, cui imperare non poterat,<a class="footnoteLink" href="#note_LCL221_426_1" id="target_note_LCL221_426_1"><sup>1</sup></a> exspectabant homines quidnam acturus

</p></section><notes><section class="footnotes"><ul><li class="note" id="note_LCL221_426_1"><a class="footnoteCrossrefLink" href="#target_note_LCL221_426_1" title="Click to highlight in text"><sup class="lineRef">1</sup>potuerat <span class="italic">the best <span class="sc">mss</span>., followed by Peterson; but the sense thus given seems impossibly grotesque.</span></a></li><script type="text/javascript">document.getElementById('note_LCL221_426_1').style.display = "none";</script></ul></section></notes></section>