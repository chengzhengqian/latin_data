<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">


cum animum advertisset, sese gravissima levaret infamia. Quid excogitat poenae,
quid animadversionis in Apronium? Cogit Scandilium Apronio ob singularem
improbitatem atque audaciam praedicationemque nefariae societatis HS <span class="sc">vÍž</span> mercedis ac <span class="br"></span><span class="lineNumber">141</span><span class="br"></span>
praemii nomine dare. Quid interfuit, homo audacissime, utrum hoc decerneres an
id quod Apronius dictitabat tute de te profiterere ac dictitares? Quem hominem,
si qui pudor in te atque adeo si qui metus fuisset, sine supplicio dimittere non
debuisti, hunc abs te sine praemio discedere noluisti?</p>
<p>Omnia simul intellegere potestis, iudices, ex hoc uno crimine Scandiliano:
primum, hoc non esse Romae natum de societate decumarum, non ab accusatore
fictum, non, ut solemus interdum in defensionibus dicere, crimen domesticum ac
vernaculum, non ex tempore periculi tui constitutum, sed vetus, agitatum iam et
te praetore iactatum, et non ab inimicis Romae compositum sed Romam ex provincia
deportatum. <span class="br"></span><span class="lineNumber">142</span><span class="br"></span> Simul illud intellegi potest istius
in Apronium studium, Apronii de isto non modo confessio verum etiam
commemoratio. Eodem accedit quod hoc quoque intellegere potestis, istum
statuisse in provincia sua </p></section><notes></notes></section>