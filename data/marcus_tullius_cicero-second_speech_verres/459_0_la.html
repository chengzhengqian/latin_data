<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
 periculo suo versabatur. Erat hoc, ut dico,
factitatum semper, nec solum in Sicilia, sed in omnibus provinciis, etiam in
sociorum et Latinorum stipendio ac sumptu, tum cum illorum auxiliis uti
solebamus: Verres post imperium constitutum primus imperavit ut ea pecunia omnis
a civitatibus sibi adnumeraretur, ut is eam <span class="br"></span><span class="lineNumber">61</span><span class="br"></span>
pecuniam tractaret quem ipse praefecisset. Cui potest esse dubium quam ob rem et
omnium consuetudinem veterem primus immutaris, et tantam utilitatem per alios
tractandae pecuniae neglexeris, et tantam difficultatem cum crimine, molestiam
cum suspicione susceperis? Deinde alii quaestus instituuntur, ex uno genere
navali videte quam multi: accipere a civitatibus pecuniam ne nautas darent,
pretio certo missos facere nautas, missorum omne stipendium lucrari, reliquis
quod deberet non dareâ€”haec omnia ex civitatum testimoniis cognoscite.
Recita. <span class="sc">Testimonia</span></p>
<span class="br"></span><span class="lineNumber">62</span><span class="br"></span>
<p class="noindent"><span class="sc">civitatum</span>. XXV. Huncine hominem, hancine impudentiam,
iudices, hanc audaciam! civitatibus pro numero militum pecuniarum summas
discribere, certum pretium, sescenos nummos, nautarum missionis constituere!
quos qui dederat commeatum totius aestatis abstulerat, iste quod eius nautae
nomine pro stipendio frumentoque acceperat lucrabatur. Ita 

</p></section><notes></notes></section>