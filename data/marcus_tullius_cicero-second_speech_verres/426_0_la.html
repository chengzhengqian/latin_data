<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ne patiamini talem imperatorem populo Romano Siculorum testimoniis eripi, ne
obteri laudem imperatoriam criminibus avaritiae velitis.</p>
<p><span class="br"></span><span class="lineNumber">3</span><span class="br"></span>Non possum dissimulare, iudices; timeo ne C.
Verres propter hanc eximiam virtutem in re militari omnia quae fecit impune
fecerit. Venit enim mihi in mentem in iudicio M’. Aquilii quantum
auctoritatis, quantum momenti oratio M. Antonii habuisse existimata sit; qui, ut
erat in dicendo non solum sapiens sed etiam fortis, causa prope perorata ipse
arripuit M’. Aquilium constituitque in conspectu omnium, tunicamque
eius a pectore abscidit, ut cicatrices populus Romanus iudicesque aspicerent
adverso corpore exceptas; simul et de illo vulnere quod ille in capite ab
hostium duce acceperat multa dixit, eoque adduxit eos qui erant iudicaturi
vehementer ut vererentur ne, quem virum fortuna ex hostium telis eripuisset, cum
sibi ipse non pepercisset, hic non ad populi Romani laudem sed ad iudicum cru
<span class="br"></span><span class="lineNumber">4</span><span class="br"></span> delitatem videretur esse servatus. Eadem nunc
ab illis defensionis ratio viaque temptatur, idem quaeritur. Sit fur, sit
sacrilegus, sit flagitiorum omnium vitiorumque princeps; at est bonus imperator,
at felix, et ad dubia rei publicae tempora reservandus.</p>
<p>II. Non agam summo iure
tecum, non dicam id quod debeam forsitan obtinere, cum iudicium certa lege
sit,



</p></section><notes></notes></section>