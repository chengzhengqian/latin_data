<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">posthac commissurum ut de pecuniis repetundis condemnari possit. Quantam enim
quisque concupierit pecuniam, tantam licebit per cellae nomen aestimationis
magnitudine consequatur.</p>
<p><span class="br"></span><span class="lineNumber">223</span><span class="br"></span>XCVI. At enim est quiddam quod, etiamsi palam in
defendendo non dicat Hortensius, tamen ita dicet ut vos id suspicari et cogitare
possitis, pertinere hoc ad commodum senatorium, pertinere ad utilitatem eorum
qui iudicent, qui in provinciis cum potestate aut cum legatione se futuros
aliquando arbitrentur. Praeclaros vero existimas iudices nos habere, quos
alienis peccatis concessuros putes quo facilius ipsis peccare liceat. Ergo id
volumus populum Romanum, id provincias, id socios nationesque exteras
existimare, si senatores iudicent, hoc certe unum genus infinitae pecuniae per
summam iniuriam cogendae nullo modo posse reprehendi? Quod si ita est, quid
possumus contra illum praetorem dicere qui cotidie templum tenet, qui rem
publicam sistere negat posse nisi ad <span class="br"></span><span class="lineNumber">224</span><span class="br"></span> equestrem
ordinem iudicia referantur? Quodsi ille hoc unum agitare coeperit, esse aliquod
genus cogendae pecuniae senatorium commune et iam prope concessum ordini, quo
genere ab sociis maxima pecunia per summam iniuriam auferatur, neque id ullo
modo senatoriis iudiciis reprehendi posse, idque, dum equester ordo iudicarit,
numquam esse commissum,

</p></section><notes></notes></section>