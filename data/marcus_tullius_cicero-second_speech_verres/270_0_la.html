<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">non, inquam, perpeterere ut homines iniuriae tuae
remedium morte ac suspendio quaererent, nisi ea res ad quaestum et ad praedam
tuam pertineret.</p>
<p><span class="br"></span><span class="lineNumber">130</span><span class="br"></span>Quid? illud perpeterere?â€”Attendite,
iudices; omnibus enim nervis mihi contendendum est atque in hoc elaborandum, ut
omnes intellegant quam improbam, quam manifestam, quam confessam rem pecunia
redimere conetur. Grave crimen est hoc et vehemens et post hominum memoriam
iudiciaque de pecuniis repetundis constituta gravissimum, praetorem socios
habuisse decumanos.</p>
<p>LVII. Non hoc nunc primum audit privatus de inimico, reus ab
accusatore: iam antea in sella sedens praetor, cum provinciam Siciliam
obtineret, cum ab omnibus non solum, id quod commune est, propter imperium, sed
etiam, id quod istius praecipuum est, propter crude litatem metueretur, miliens
audivit, cum eius animum ad persequendum non neglegentia tardaret, sed
conscientia sceleris avaritiaeque suae refrenaret. Loquebantur enim decumani
palam, et praeter ceteros is qui apud istum plurimum poterat maximosque agros
populabatur, Apronius, perparvum ex illis magnis lucris ad se pervenire,
praetorem esse <span class="br"></span><span class="lineNumber">131</span><span class="br"></span> socium. Hoc cum palam decumani
tota provincia loquerentur tuumque nomen in re tam turpi nefariaque </p></section><notes></notes></section>