<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
neque Kalendis Decembribus neque Nonis neque Idibus; denique aliquanto ante in provinciam iste proficiscitur quam opus effectum est. Posteaquam reus factus est, primo negabat se opus in acceptum referre posse; cum instaret Habonius, in me causam conferebat, quod eum codicem obsignassem. Petit a me Habonius et amicos allegat; facile impetrat. Iste quid ageret nesciebat; si in acceptum non rettulisset, putabat se aliquid defensionis habiturum; Habonium porro intellegebat rem totam esse patefacturum—tametsi quid poterat esse apertius quam nunc est? Ut uno minus teste ageret,<a class="footnoteLink" href="#note_LCL221_282_1" id="target_note_LCL221_282_1"><sup>1</sup></a> Habonio opus in acceptum rettulit quadriennio post quam diem <span class="br"></span><span class="lineNumber">150</span><span class="br"></span>operi dixerat. Hac condicione, si quis de populo redemptor accessisset, non esset usus; cum die ceteros redemptores exclusisset, tum in eius arbitrium
ac potestatem venire nolebant qui sibi ereptam praedam arbitraretur. Nunc ne argumentemur quo ista pecunia pervenerit, facit ipse indicium. Primum cum vehementius cum eo D. Brutus contenderet, qui de sua pecunia HS <span class="sc">dlx.</span> milia numeravit, quod iam iste ferre non poterat, opere addicto, praedibus acceptis, de HS <span class="sc">dlx</span> milibus remisit D. Bruto HS <span class="sc">cx</span>. milia. Hoc, si aliena res esset, certe facere non potuisset. Deinde nummi numerati sunt Cornificio. quem scribam suum fuisse negare non potest.






</p></section><notes><section class="footnotes"><ul><li class="note" id="note_LCL221_282_1"><a class="footnoteCrossrefLink" href="#target_note_LCL221_282_1" title="Click to highlight in text"><sup class="lineRef">1</sup>ageret <span class="italic">is Peterson’s emendation of the <span class="sc">ms</span></span>. haberet.</a></li><script type="text/javascript">document.getElementById('note_LCL221_282_1').style.display = "none";</script></ul></section></notes></section>