<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>LXVIII. Neque ego huius fugitivi vobis,
iudices, epistulam recitassem, nisi ut ex ea totius familiae praecepta et
instituta et disciplinam cognosceretis. Videtis ut moneat Apronium quibus rebus
ac muneribus se insinuet in familiaritatem Metelli, Volteium corrumpat, scribas
accensosque<a class="footnoteLink" href="#note_LCL293_194_1" id="target_note_LCL293_194_1"><sup>1</sup></a> pretio deieniat; ea praecipit quae vidit, ea
monet alienum hominem quae domi didicit ipse; verum in hoc errat uno, quod
existimat easdem vias ad omnium familiaritates esse <span class="br"></span><span class="lineNumber">158</span><span class="br"></span> munitas. Quamquam merito sum iratus Metello, tamen haec quae vera
sunt dicam. Apronius ipsum Metellum non pretio, ut Verrem, non convivio, non
muliere, non sermone impuro atque improbo posset corrumpere, quibus rebus non
sensim atque moderate ad istius amicitiam adrepserat, sed brevi tempore totum
hominem totamque eius praeturam possederat; cohortem autem Metelli, quam vocat,
quid erat quod corrumperet, ex qua recuperatores in aratorem nulli <span class="br"></span><span class="lineNumber">159</span><span class="br"></span> dabantur? Nam quod scribit Metelli filium puerum esse,
vehementer errat; non enim ad omnes praetorum filios idem aditus sunt. O
Timarchide, Metelli est filius in provincia non puer, sed adulescens bonus ac
pudens, dignus illo loco ac nomine; vester iste puer praetextatus in provincia
quem ad modum fuisset non dicerem, si pueri esse illam culpam ac non patris
existimarem.—Tune, cum te ac tuam vitam



</p></section><notes><section class="footnotes"><ul><li class="note" id="note_LCL293_194_1"><a class="footnoteCrossrefLink" href="#target_note_LCL293_194_1" title="Click to highlight in text"><sup class="lineRef">1</sup>accensumque <span class="italic">Peterson, with most</span>
<span class="sc">mss</span>.: accensosque <span class="italic">Mueller, from</span>
O’s <span class="italic">corrupt reading</span> accensusque.</a></li><script type="text/javascript">document.getElementById('note_LCL293_194_1').style.display = "none";</script></ul></section></notes></section>