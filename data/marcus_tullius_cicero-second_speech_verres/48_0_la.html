<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

eum qui ei myoparoni praefuerat Milesiisque rem gestam renuntiarat animadvertere tuo rogatu conatus est, renuntiationemque eius, quae erat in publicas litteras relata illorum legibus, tolli iusserat, idcirco te ex hoc crimine elapsum esse arbitrabare?</p>
<p>XXXV. Multum te ista fefellit opinio, et quidem multis in locis. Semper enim existimasti, et maxime in Sicilia, satis cautum tibi ad defensionem fore, si aut referri aliquid in litteras publicas vetuisses, aut quod relatum esset tolli coegisses. Hoc quam nihil sit, tametsi ex multis Siciliae civitatibus priore actione didicisti, tamen etiam in hac ipsa civitate cognosce. Sunt illi quidem dicto audientes quam diu adsunt ii qui imperant: simulac discesserunt, non solum illud perscribunt quod tum prohibiti sunt, sed etiam causam ascribunt cur non tum in litteras relatum sit.
<span class="br"></span><span class="lineNumber">89</span><span class="br"></span>Manent istae litterae Mileti, manent, et dum erit illa civitas manebunt. Decem enim naves iussu L. Murenae populus Milesius ex pecunia vectigali populi Romani fecerat, sicut pro sua quaeque parte Asiae ceterae civitates. Quam ob rem unam ex decem, non praedonum repentino adventu sed legati latrocinio, non vi tempestatis sed hac horribili tempestate sociorum amissam, in litteras publicas rettulerunt.
<span class="br"></span><span class="lineNumber">90</span><span class="br"></span>Sunt Romae legati Milesii, homines nobilissimi ac principes civitatis, qui tametsi mensem Februarium et consulum designatorum nomen exspectant, tamen




</p></section><notes></notes></section>