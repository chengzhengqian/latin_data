<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

non esset, magno opere vitanda fuerit. Atque in his ipsis rebus multa videmus ita sancta esse legibus ut ante facta in iudicium non vocentur: Cornelia testamentaria,
nummaria, ceterae complures, in quibus non ius aliquod novum populo constituitur, sed sancitur
ut, quod semper malum facinus fuerit, eius quaestio ad populum pertineat ex certo tempore.
<span class="br"></span><span class="lineNumber">109</span><span class="br"></span>De iure vero civili si quis novi quid instituerit, is non omnia quae ante acta sunt rata esse patietur? Cedo mihi leges Atinias, Furias, Fusias, ipsam, ut dixi, Voconiam, omnes praeterea de iure civili; hoc reperies in omnibus statui ius quo post eam legem populus utatur. Qui plurimum tribuunt edicto praetoris
edictum legem annuam dicunt esse: tu edicto plus complecteris quam lege. Si finem edicto praetoris
afferunt Kalendae Ianuariae, cur non initium quoque edicti nascitur a Kalendis Ianuariis? An in eum annum progredi nemo poterit edicto quo praetor alius futurus est, in illum quo alius praetor fuit regredietur?
<span class="br"></span><span class="lineNumber">110</span><span class="br"></span>Ac si hoc iuris, non unius hominis causa edixisses, cautius composuisses.</p>
<p>XLIII. Scribis <span class="sc">si quis heredem fecit fecerit</span>. Quid si plus legarit quam ad heredem heredesve perveniat, quod per legem Voconiam ei qui census non sit licet: cur hoc, cum in



</p></section><notes></notes></section>