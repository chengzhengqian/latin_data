<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

princeps laudationis tuae, qui te publice laudat; ita enim mandatum atque
imperatum est; tametsi rogatus de cybaea tenetis memoria quid
respondentâ€”aedificatam publicis operis publice coactis, eique
aedificandae publice Mamertinum senatorem praefuisse. Idem ad vos privatim,
iudices, confugit; utitur hac lege qua iudicium est, communi arce sociorum.
Tametsi lex est de pecuniis repetundis, ille se negat pecuniam repetere, quam
ereptam non tanto opere desiderat; sacra se maiorum suorum repetere abs te
dicit, deos penates te patrios reposcit. <span class="br"></span><span class="lineNumber">18</span><span class="br"></span> Ecqui
pudor est, ecquae religio, Verres, ecqui metus? Habitasti apud Heium Messanae,
res ilium divinas apud eos deos in suo sacrario prope cotidiano facere vidisti:
non movetur pecunia, denique quae ornamenti causa fuerunt non requirit; tibi
habe Canephoros, deorum simulacra restitue. Quae quia dixit, quia tempore dato
modeste apud vos socius amicusque populi Romani questus est, quia religioni suae
non modo in dis patriis repetendis sed etiam in ipso testimonio ac iure iurando
proximus fuit, hominem missum ab isto scitote esse Messanam de legatis unum
ilium ipsum qui navi istius aedificandae publice </p></section><notes></notes></section>