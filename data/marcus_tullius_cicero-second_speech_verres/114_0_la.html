<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

quem ad modum ad istum postea per pseudothyrum revertantur tabulis vobis testibusque, iudices, planum faciam</p>
<p>XXI. Ex hac iniquitate istius et improbitate, iudices,
quod praeda ex illis bonis ad multos Syracusanos
invito populo senatuque Syracusano venerat, illa scelera per Theomnastum et Aeschrionem et Dionysodorum
et Cleomenem invitissima civitate illa facta sunt: primum ut urbs tota spoliaretur, qua de re alius mihi locus ad dicendum est constitutus; ut omnia signa iste per eos homines quos nominavi, omne ebur ex aedibus sacris, omnes undique tabulas pictas, deorum denique simulacra quae vellet auferret: deinde ut in curia Syracusis, quem locum illi βουλευτήριον
nomine appellant, honestissimo loco et apud illos clarissimo, ubi illius ipsius M. Marcelli, qui eum Syracusanis locum, quem eripere belli ac victoriae lege posset, conservavit ac reddidit, statua ex aere facta est, ibi inauratam istius et alteram filio statuam ponerent, ut, dum istius hominis memoria maneret, senatus Syracusanus sine lacrimis et gemitu in curia
<span class="br"></span><span class="lineNumber">51</span><span class="br"></span>esse non posset. Per eosdem istius furtorum iniuriarum
uxorumque socios istius imperio Syracusis Marcellia tolluntur, maximo gemitu luctuque civitatis;
quem illi diem festum cum recentibus beneficiis




</p></section><notes></notes></section>