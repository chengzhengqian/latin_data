<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
 custodiam, quo mortuus, quo necatus sit.
<span class="sc">Litterae</span>
<span class="br"></span><span class="lineNumber">148</span><span class="br"></span>
<span class="sc">Syracusanorum</span>. Videtis cives Romanos gregatim coniectos in
lautumias, videtis indignissimo in loco coacervatam multitudinem vestrorum
civium. Quaerite nunc vestigia quibus exitus eorum ex illo loco compareant.
Nulla sunt. Omnesne mortui? Si ita posset defendere, tamen fides huic defensioni
non haberetur. Sed scriptum exstat in isdem litteris, quod iste homo barbarus ac
dissolutus neque attendere umquam neque intellegere potuit:
ἐδικαιώθησαν,
inquit, hoc est, ut Siculi loquuntur, supplicio affecti ac necati sunt.</p>
<p><span class="br"></span><span class="lineNumber">149</span><span class="br"></span>LVIII. Si qui rex, si qua civitas exterarum
gentium, si qua natio fecisset aliquid in cives Romanos eius modi, nonne publice
vindicaremus, nonne bello persequeremur? possemus hanc iniuriam ignominiamque
nominis Romani inultam impunitamque dimittere? Quot bella maiores nostros et
quanta suscepisse arbitramini, quod cives Romani iniuria affecti, quod
navicularii retenti, quod mercatores spoliati dicerentur? At ego iam retentos
non queror, spoliatos ferendum puto: navibus, mancipiis, mercibus ademptis in
vincla mercatores esse coniectos et in <span class="br"></span><span class="lineNumber">150</span><span class="br"></span> vinclis
cives Romanos necatos esse arguo. Si haec apud Scythas dicerem, non hic in tanta
multitudine civium Romanorum, non apud senatores, lectissimos civitatis, non in
foro populi Romani de tot et tam acerbis suppliciis civium Romanorum, tamen
animos </p></section><notes></notes></section>