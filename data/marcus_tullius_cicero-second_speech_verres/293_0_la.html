<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">


honestissimo atque ornatissimo, qui isti ita et amicus et necessarius est ut,
etiamsi vir bonus non esset, tamen quod contra istum diceret grave videretur,
ita vir bonus est ut, etiamsi inimicissimus isti esset, <span class="br"></span><span class="lineNumber">167</span><span class="br"></span> tamen eius testimonio credi oporteret. Admiratur et exspectat
quidnam Vettius dicturus sit. Nihil dicet ex tempore, nihil ex sua voluntate,
nihil, cum utrumvis licuisse videatur. Misit in Siciliam litteras ad
Carpinatium, cum esset magister scripturae et sex publicorum, quas ego Syracusis
apud Carpinatium in litterarum allatarum libris, Romae in litterarum missarum
apud magistrum L. Tullium, familiarem tuum, inveni; quibus ex litteris
impudentiam faeneratoris, quaeso, cognoscite. <span class="sc">Litterae missae</span>
<span class="sc">P. Vettii</span>, <span class="sc">P. Servilii</span>, <span class="sc">C.
Antistii magistrorum</span>. Praesto se tibi ait futurum Vettius et
observaturum quem ad modum rationes ad aerarium referas, ut, si hanc ex faenore
pecuniam populo non rettuleris, reddas <span class="br"></span><span class="lineNumber">168</span><span class="br"></span>
societati. Possumus hoc teste, possumus P. Servilii et C. Antistii magistrorum
litteris, primorum hominum atque honestissimorum, possumus auctoritate
societatis, cuius litteris utimur, quod dicimus obtinere, an aliqua firmiora aut
graviora quaerenda sunt?</p>
<p>LXXII. Vettius, tuus familiarissimus, Vettius, tuus
affinis, cuius sororem habes in matrimonio, tuae frater uxoris, Vettius, frater
tui quaestoris, testatur litteris


</p></section><notes></notes></section>