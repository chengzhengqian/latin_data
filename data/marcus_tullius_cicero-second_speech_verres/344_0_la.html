<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

adsciverunt sibi illud oppidum piratae primo <span class="br"></span><span class="lineNumber">22</span><span class="br"></span>
commercio, deinde etiam societate. Mamertina civitas improba antea non erat;
etiam erat inimica improborum, quae C. Catonis, illius qui consul fuit,
impedimenta retinuit. At cuius hominis! Clarissimi ac potentissimi; qui tamen
cum consul fuisset, condemnatus est. Ita, C. Cato, duorum hominum clarissimorum
nepos, L. Pauli et M. Catonis, et P. Africani sororis filius; quo damnato tum
cum severa<a class="footnoteLink" href="#note_LCL293_306_1" id="target_note_LCL293_306_1"><sup>1</sup></a> iudicia fiebant, HS <span class="sc">v͞I͞I͞I͞</span> lis aestimata
est. Huic Mamertini irati fuerunt, qui maiorem sumptum quam quanti Catonis lis
aestimata est in Timarchidi prandium <span class="br"></span><span class="lineNumber">23</span><span class="br"></span> saepe
fecerunt. Verum haec civitas isti praedoni ac piratae Siciliensi Phaselis fuit;
huc omnia undique deferebantur, apud istos relinquebantur; quod celari opus
erat, habebant sepositum et reconditum; per istos quae volebat clam imponenda,
occulte exportanda curabat; navem denique maximam, quam onustam furtis in
Italiam mitteret, apud istos faciundam aedificandamque curavit; pro hisce rebus
vacatio data est ab isto sumptus, laboris, militiae, rerum denique omnium; per
triennium soli non modo in Sicilia verum, ut opinio mea fert, his quidem
temporibus in omni orbe terrarum vacui, expertes, soluti ac liberi fuerunt ab
omni sumptu,



</p></section><notes><section class="footnotes"><ul><li class="note" id="note_LCL293_306_1"><a class="footnoteCrossrefLink" href="#target_note_LCL293_306_1" title="Click to highlight in text"><sup class="lineRef">1</sup>severa <span class="italic">is not in the best <span class="sc">mss</span>., and the
true reading is perhaps</span> cum iudicia fiebant <span class="italic">as
in</span> § 133.</a></li><script type="text/javascript">document.getElementById('note_LCL293_306_1').style.display = "none";</script></ul></section></notes></section>