<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">76</span><span class="br"></span>decumanorum iniuriis profugissent. Anno secundo
cum emisset Apronius decumas tritici modium <span class="sc">x͞x͞v͞dccc</span> et ipse Herbitam cum ilia
sua praedonum copia manuque venisset, populus publice coactus est ei conferre
lucri tritici modium <span class="sc">x͞x͞i͞</span>
et accessionis HS ∞ ∞. De accessione dubito an Apronio
ipsi data sit merces operae atque impudentiae; de tritici quidem numero tanto
quis potest dubitare quin ad istum praedonem frumentarium sicut Agyrinense
frumentum pervenerit?</p>
<p>XXXIII. Anno tertio vero in hoc agro consuetudine usus est regia. Solere aiunt
reges barbaros Persarum ac Syrorum plures uxores habere, his autem uxoribus
civitates attribuere hoc modo: haec civitas mulieri in redimiculum praebeat,
haec in collum, haec in crines. Ita populos habent universos non solum conscios
libidinis suae verum etiam administras. <span class="br"></span><span class="lineNumber">77</span><span class="br"></span> Eandem
istius, qui se regem Siculorum esse dicebat, licentiam libidinemque fuisse
cognoscite.</p>
<p>Aeschrionis Syracusani uxor est Pipa, cuius nomen istius nequitia tota Sicilia
pervagatum est; de qua muliere versus plurimi supra tribunal et supra praetoris
caput scribebantur. Hic Aeschrio, Pipae vir adumbratus, in Herbitensibus decumis
novus instituitur publicanus. Herbitenses cum viderent, si ad Aeschrionem
pretium resedisset, se ad arbitrium libidinosissimae mulieris spoliatum iri,
liciti sunt usque </p></section><notes></notes></section>