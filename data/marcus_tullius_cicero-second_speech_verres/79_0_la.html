<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

illae columnae, quas dealbatas videtis, machina apposita, nulla impensa deiectae iisdemque lapidibus repositae sunt. Hoc tu HS <span class="sc">dlx.</span> milibus locavisti. Atque in illis columnis dico esse quae a tuo redemptore
commotae non sint; dico esse ex qua tantum tectorium vetus deiectum sit et novum inductum. Quod si tanta pecunia columnas dealbari putassem, certe numquam aedilitatem petivissem.</p>
<p><span class="br"></span><span class="lineNumber">146</span><span class="br"></span>LVI. At ut videatur tamen res agi et non eripi
pupillo: <span class="sc">si quid operis causa rescideris, reficito.</span>
Quid erat quod rescinderet, cum suo quemque loco lapidem reponeret? <span class="sc">qui redemerit satis det damni infecti ei qui a vetere redemptore acceperit</span>. Deridet, cum sibi ipsum iubet satis dare Habonium. <span class="sc">pecunia praesens solvatur</span>. Quibus de bonis? Eius qui, quod tu HS <span class="sc">dlx</span>. milibus locasti, HS <span class="sc">xl</span>. milibus
effecturum se esse clamavit. Quibus de bonis? Pupilli, cuius aetatem et solitudinem, etiamsi tutores non essent, defendere praetor debuit. Tutoribus defendentibus non modo patrias eius fortunas, sed etiam bona tutorum ademisti. <span class="sc">hoc opus bonum suo</span>
<span class="br"></span><span class="lineNumber">147</span><span class="br"></span><span class="sc">cuique facito.</span> Quid est <span class="sc">suo cuique</span>? Lapis aliqui




</p></section><notes></notes></section>