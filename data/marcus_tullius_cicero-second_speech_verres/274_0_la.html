<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">


agis; tametsi qui tantis erunt cervicibus recuperatores qui audeant in provincia,
cum praetor adsit, non solum contra voluntatem eius sed etiam contra fortunas
<span class="br"></span><span class="lineNumber">136</span><span class="br"></span> iudicare? Verum esto; manifesta res est;
nemo est quin hoc se audisse liquido diceret; locupletissimus quisque ac
certissimus testis esset; nemo erat Sicilia tota quin sciret decumas esse
praetoris, nemo quin audisset id Apronium dictitasse; praeterea conventus
honestus Syracusis, multi equites Romani, viri primarii, ex qua copia
recuperatores reici oporteret, qui aliter iudicare nullo modo possent. Instat
Scandilius poscere recuperatores. Tum iste homo innocens, qui illam suspicionem
levare atqueab sese removere cuperet, recuperatores dicit se de cohorte sua
daturum.</p>
<p><span class="br"></span><span class="lineNumber">137</span><span class="br"></span>LX. Pro deum hominumque fidem, quem ego accuso?
in quo meam industriam ac diligentiam spectari volo? quid est quod ego dicendo
aut cogitando efficere aut assequi debeam? Teneo, teneo, inquam, in mediis
vectigalibus populi Romani, in ipsis fructibus provinciae Siciliae furem
manifesto avertentem rem frumentariam omnem, pecuniam maximamâ€”teneo,
inquam, ita ut negare non possit. Nam quid hic dicet? Sponsio facta est cum
cognitore </p></section><notes></notes></section>