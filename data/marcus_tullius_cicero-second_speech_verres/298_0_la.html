<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
 pecuniam ad emendum frumentum cogere, cum
ex aerario acceperis? Utrum enim te lex Terentia Siculorum pecunia frumentum
emere an populi Romani pecunia frumentum a Siculis emere iussit? <span class="br"></span><span class="lineNumber">174</span><span class="br"></span> Iam vero ab isto omnem illam ex aerario pecuniam, quam
his oportuit civitatibus pro frumento dari, lucri factam videtis. Accipis enim
HS <span class="sc">xv</span> medimno; tanti enim est illo tempore medimnum; retines
HS <span class="sc">xxi</span>; tanti enim est frumentum Siciliense ex lege
aestimatum. Quid interest utrum hoc feceris an frumentum Siciliense non
improbaris, sed frumento probato et accepto pecuniam publicam tenueris omnem
neque quicquam ulli dissolveris civitati? cum aestimatio legis eius modi sit ut
ceteris temporibus tolerabilis Siculis, te praetore etiam grata esse debuerit.
Est enim modius lege HS <span class="sc">iiis</span> aestimatus, fuit autem te
praetore, ut tu in multis epistulis ad amicos tuos gloriaris, HS <span class="sc">ii</span>. Sed fuerit HS <span class="sc">iis</span>, quoniam tu tantum a
civitatibus in modios singulos exegisti; cum, si solveres Siculis tantum quantum
populus Romanus iusserat, aratoribus fieri gratissimum posset, tu non modo eos
accipere quod oportebat noluisti, sed etiam dare quod non debebant <span class="br"></span><span class="lineNumber">175</span><span class="br"></span> coegisti? Atque haec ita gesta esse, iudices,
cognoscite et ex litteris publicis civitatum et ex testimoniis publicis, in
quibus nihil fictum, nihil ad tempus 

</p></section><notes></notes></section>