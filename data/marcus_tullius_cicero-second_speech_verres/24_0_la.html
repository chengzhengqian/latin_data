<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

videretur. In Achaia (praetermittam minora omnia, quorum simile forsitan alius quoque aliquid aliquando fecerit; nihil dicam, nisi singulare, nisi quod, si in alium reum diceretur, incredibile videretur) magistratum
Sicyonium nummos poposcit. Ne sit hoc crimen in Verrem; fecerunt alii. Cum ille non daret, animadvertit. Improbum, sed non inauditum.
<span class="br"></span><span class="lineNumber">45</span><span class="br"></span>Genus animadversionis videte: quaeretis ex quo genere hominum istum iudicetis. Ignem ex lignis viridibus atque humidis in loco angusto fieri iussit; ibi hominem ingenuum, domi nobilem, populi Romani
socium atque amicum, fumo excruciatum semivivum
reliquit. Iam quae iste signa, quas tabulas pictas ex Achaia sustulerit, non dicam hoc loco; est alius mihi locus ad hanc eius cupiditatem demonstrandam
separatus. Athenis audistis ex aede Minervae
grande auri pondus ablatum; dictum hoc est in Cn. Dolabellae iudicio; dictum? etiam aestimatum. Huius consilii non modo participem C. Verrem, sed principem fuisse reperietis.</p>
<p><span class="br"></span><span class="lineNumber">46</span><span class="br"></span>Delum venit. Ibi ex fano Apollinis religiosissimo noctu clam sustulit signa pulcherrima atque antiquissima, eaque in onerariam navem suam conicienda curavit. Postridie cum fanum spoliatum viderent ii qui Delum incolebant, graviter ferebant; est enim tanta apud eos eius fani religio atque antiquitas ut in


</p></section><notes></notes></section>