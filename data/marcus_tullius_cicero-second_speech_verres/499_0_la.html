<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
 in huiusce modi crimine maxime eius pudet?
Paternus amicus est? Ipse pater si iudicaret, per deos immortales, quid facere
posset? Cum tibi haec diceret: â€œTu in provincia populi Romani
praetor, cum tibi maritimum bellum esset administrandum, Mamertinis ex foedere
quam deberent navem per triennium remisisti, tibi apud eosdem privata navis
oneraria maxima publice est aedificata, tu a civitatibus pecunias classis nomine
coegisti, tu pretio remiges dimisisti, tu, navis cum esset ab quaestore et ab
legato capta praedonum, archipiratam ab oculis omnium removisti, tu, qui cives
Romani esse dicerentur, qui a multis cognoscerentur, securi ferire potuisti, tu
tuam domum piratas abducere, tu in iudicium archipiratam domo <span class="br"></span><span class="lineNumber">137</span><span class="br"></span> producere ausus es, tu in provincia tam splendida, tu
apud socios fidelissimos, cives Romanos honestissimos, in metu periculoque
provinciae dies continuos complures in litore conviviisque iacuisti, te per eos
dies nemo tuae domi convenire, nemo in foro videre potuit, tu sociorum atque
amicorum ad ea convivia matres familias adhibuisti, tu inter eius modi mulieres
praetextatum tuum filium, nepotem meum, collocavisti, ut aetati maxime lubricae
atque incertae exempla nequitiae parentis vita praeberet, tu praetor in
provincia cum tunica pallioque purpureo visus es, tu </p></section><notes></notes></section>