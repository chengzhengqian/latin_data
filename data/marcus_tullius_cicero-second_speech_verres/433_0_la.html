<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ignes et illa extrema ad supplicium damnatorum, metum ceterorum, cruciatus et
crux. Hisce omnibus suppliciis sunt liberati. Quis dubitet quin servorum animos
summa formidine oppresserit, cum viderent ea facilitate praetorem ut ab eo
servorum sceleris coniurationisque damnatorum vita vel ipso carnifice
internuntio redimeretur?</p>
<p><span class="br"></span><span class="lineNumber">15</span><span class="br"></span>VII. Quid? hoc in Apolloniensi Aristodamo, quid?
in Leonte Imacharensi non idem fecisti? Quid? iste motus servitiorum bellique
subita suspicio utrum tibi tandem diligentiam custodiendae provinciae an novam
rationem improbissimi quaestus attulit? Halicyensis Eumenidae, nobilis hominis
et honesti, magnae pecuniae, vilicus cum impulsu tuo insimulatus esset, HS <span class="sc">l͞x͞</span> a domino accepisti, quod nuper
ipse iuratus docuit quem ad modum gestum esset. Ab equite Romano C. Matrinio
absente, cum is esset Romae, quod eius vilicos pastoresque tibi in suspicionem
venisse dixeras, HS <span class="sc">d͞c͞</span> abstulisti.
Dixit hoc L. Flavius, qui tibi eam pecuniam numeravit, procurator C. Matrinii,
dixit ipse Matrinius, dicet<a class="footnoteLink" href="#note_LCL293_484_1" id="target_note_LCL293_484_1"><sup>1</sup></a> vir clarissimus, Cn. Lentulus censor, qui
Matrinii honoris causa recenti negotio ad te litteras misit mittendasque
curavit.</p>
<p><span class="br"></span><span class="lineNumber">16</span><span class="br"></span>Quid? de Apollonio, Diocli filio, Panhormitano,
cui Gemino cognomen est, praeteriri potest? Ecquid




</p></section><notes><section class="footnotes"><ul><li class="note" id="note_LCL293_484_1"><a class="footnoteCrossrefLink" href="#target_note_LCL293_484_1" title="Click to highlight in text"><sup class="lineRef">1</sup><span class="italic">Some good <span class="sc">mss</span>. omit</span> dicet; <span class="italic">others have</span> dicit; <span class="italic">none has</span>
dixit.</a></li><script type="text/javascript">document.getElementById('note_LCL293_484_1').style.display = "none";</script></ul></section></notes></section>