<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Romae erat; satis putabat se ad comitia tempore venturum si pridie venisset. Iste, ne aut alio mense ac fas erat comitia haberentur aut Herodoto praesenti honos adimeretur (id quod iste non laborabat, Climachias minime volebat), excogitat—dixi iamdudum, non est homo acutior quisquam, nec fuit—excogitat, inquam, quem ad modum mense illo legitimo comitia haberentur nec tamen Herodotus
<span class="br"></span><span class="lineNumber">129</span><span class="br"></span>adesse posset. Est consuetudo Siculorum ceterorumque Graecorum, quod suos dies mensesque congruere volunt cum solis lunaeque ratione, ut non numquam, si quid discrepet, eximant unum aliquem diem, aut summum biduum, ex mense, quos illi exaeresimos dies nominant; item non numquam uno die longiorem mensem faciunt aut biduo. Quae cum iste cognosset novus astrologus, qui non tam caeli rationem quam caelati argenti duceret, eximi
iubet non diem ex mense, sed ex anno unum dimidiatumque mensem, hoc modo ut, quo die verbi causa esse oporteret Idus Ianuarias, eo die Kalendas Martias proscriberet; itaque fit, omnibus recusantibus et plorantibus. Dies is erat legitimus comitiis habendis; eo modo sacerdos Climachias renuntiatus
<span class="br"></span><span class="lineNumber">130</span><span class="br"></span>est. Herodotus cum Roma revertitur, diebus, ut ipse putabat, quindecim ante comitia, offendit eum mensem qui consequitur mensem comitialem, comitiis iam abhinc triginta diebus habitis. Tunc Cephaloeditani fecerunt intercalarium <span class="sc">xlv</span>.<a class="footnoteLink" href="#note_LCL221_430_1" id="target_note_LCL221_430_1"><sup>1</sup></a> dies longum,



</p></section><notes><section class="footnotes"><ul><li class="note" id="note_LCL221_430_1"><a class="footnoteCrossrefLink" href="#target_note_LCL221_430_1" title="Click to highlight in text"><sup class="lineRef">1</sup>xxxv <span class="italic">the <span class="sc">mss</span>.: but 45 days are actually needed.</span></a></li><script type="text/javascript">document.getElementById('note_LCL221_430_1').style.display = "none";</script></ul></section></notes></section>