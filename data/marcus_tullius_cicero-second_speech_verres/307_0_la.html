<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
 declarat. Ita eundem anulum ab alio datum
testem virtutis duceremus, abs te donatum comitem pecuniae iudicamus.</p>
<p><span class="br"></span><span class="lineNumber">188</span><span class="br"></span>LXXXI. Dictum, iudices, est de decumano
frumento, dictum de empto, extremum reliquum est de aestimato; quod cum
magnitudine pecuniae tum iniuriae genere quemvis debet commovere, tum vero eo
magis quod ad hoc crimen non ingeniosa aliqua defensio sed improbissima
confessio comparatur. Nam cum ex senatus consulto et ex legibus frumentum in
cellam ei sumere liceret idque frumentum senatus ita aestimasset, quaternis HS
tritici modium, binis hordei, iste hordei<a class="footnoteLink" href="#note_LCL293_232_1" id="target_note_LCL293_232_1"><sup>1</sup></a> numero ad summam
tritici adiecto tritici modios singulos cum aratoribus denariis ternis
aestimavit. Non est in hoc crimen, Hortensi, ne forte ad hoc meditere, multos
saepe viros bonos et fortes et innocentes cum aratoribus et cum civitatibus
frumentum in cellam quod sumi oporteret aestimasse, et pecuniam pro frumento
abstulisse. Scio quid soleat fieri, scio quid liceat; nihil quod antea fuerit in
consuetudine bonorum nunc in istius <span class="br"></span><span class="lineNumber">189</span><span class="br"></span> facto
reprehenditur; hoc reprehendo, quod cum in Sicilia HS binis tritici modius
esset, ut istius epistula 




</p></section><notes><section class="footnotes"><ul><li class="note" id="note_LCL293_232_1"><a class="footnoteCrossrefLink" href="#target_note_LCL293_232_1" title="Click to highlight in text"><sup class="lineRef">1</sup>hordei, <span class="italic">not here in the <span class="sc">mss</span>., is the
conjectural addition of modern editors.</span></a></li><script type="text/javascript">document.getElementById('note_LCL293_232_1').style.display = "none";</script></ul></section></notes></section>