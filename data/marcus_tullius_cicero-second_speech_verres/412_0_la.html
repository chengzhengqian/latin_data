<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

homines nimio opere delectant. Itaque ex illorum querimoniis intellegere possumus
haec illis acerbissima videri quae forsitan nobis levia et contemnenda esse
videantur. Mihi credite, iudices—tametsi vosmet ipsos haec eadem
audire certo scio—cum multas acceperint per hosce annos socii atque
exterae nationes calamitates et iniurias, nullas Graeci homines gravius ferunt
ac tulerunt quam huiusce modi <span class="br"></span><span class="lineNumber">133</span><span class="br"></span> spoliationes
fanorum atque oppidorum. Licet iste dicat emisse se, sicuti solet dicere,
credite hoc mihi, iudices: nulla umquam civitas tota Asia et Graecia signum
ullum, tabulam pictam ullam,<a class="footnoteLink" href="#note_LCL293_442_1" id="target_note_LCL293_442_1"><sup>1</sup></a> ullum denique
ornamentum urbis sua voluntate cuiquam vendidit; nisi forte existimatis,
posteaquam iudicia severa Romae fieri desierunt, Graecos homines haec venditare
coepisse quae tum non modo non venditabant, cum iudicia fiebant, verum etiam
coemebant; aut nisi arbitramini L. Crasso, Q. Scaevolae, C. Claudio,
potentissimis hominibus, quorum aedilitates ornatissimas vidimus, commercium
istarum rerum cum Graecis hominibus non fuisse, iis qui post iudiciorum
dissolutionem aediles facti sunt fuisse.</p>
<p><span class="br"></span><span class="lineNumber">134</span><span class="br"></span>LX. Acerbiorem etiam scitote esse civitatibus
falsam istam et simulatam emptionem quam si qui clam surripiat aut eripiat palam
atque auferat. Nam turpitudinem summam esse arbitrantur referri in tabulas
publicas pretio adductam civitatem et pretio

</p></section><notes><section class="footnotes"><ul><li class="note" id="note_LCL293_442_1"><a class="footnoteCrossrefLink" href="#target_note_LCL293_442_1" title="Click to highlight in text"><sup class="lineRef">1</sup>ullam, <span class="italic">not in the <span class="sc">mss</span>., is a generally
accepted insertion.</span></a></li><script type="text/javascript">document.getElementById('note_LCL293_442_1').style.display = "none";</script></ul></section></notes></section>