<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

P. Scipionis sed id funditus delevit ac sustulit? <span class="br"></span><span class="lineNumber">80</span><span class="br"></span>
Quisnam igitur, per deos immortales, tuebitur P. Scipionis memoriam mortui, quis
monumenta atque indicia virtutis, si tu ea relinques ac deseres, nec solum
spoliata illa patieris, sed etiam eorum spoliatorem vexatoremque defendis?</p>
<p>Adsunt Segestani, clientes tui, socii populi Romani atque amici; certiorem te
faciunt P. Africanum Carthagine deleta simulacrum Dianae maioribus suis
restituisse, idque apud Segestanos eius imperatoris nomine positum ac dedicatum
fuisse; hoc Verrem demoliendum et asportandum nomenque omnino P. Scipionis
delendum tollendumque curasse; orant te atque obsecrant ut sibi religionem,
generi tuo laudem gloriamque restituas, ut, quod per P. Africanum ex urbe
hostium recuperarint, id per te ex praedonis domo conservare possint.</p>
<p>XXXVII.
Quid aut tu his respondere honeste potes, aut illi facere, nisi ut te ac fidem
tuam implorent? Adsunt et implorant.</p>
<p>Potes domesticae laudis amplitudinem, Scipio, tueri, potes; omnia sunt in te quae
aut fortuna hominibus aut natura largitur; non praecerpo fructum officii tui,
non alienam mihi laudem appeto, non est pudoris mei P. Scipione florentissimo
adulescente vivo et incolumi me propugnatorem monumentorum


</p></section><notes></notes></section>