<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
sub legum et
iudiciorum potestatem casurum esse duxisti?</p>
<p><span class="br"></span><span class="lineNumber">145</span><span class="br"></span>LVI. At quae erat ista libido crudelitatis
exercendae, quae tot scelerum suscipiendorum causa? Nulla, iudices, praeter
praedandi novam singularemque rationem. Nam ut illi quos a poetis accepimus, qui
sinus quosdam obsedisse maritimos aut aliqua promunturia aut praerupta saxa
tenuisse dicuntur, ut eos qui essent appulsi navigiis interficere possent, sic
iste in omnia maria infestus ex omnibus Siciliae partibus imminebat. Quaecumque
navis ex Asia, quae ex Syria, quae Tyro, quae Alexandria venerat, statim certis
indicibus et custodibus tenebatur; vectores omnes in lautumias coniciebantur,
onera atque merces in praetoriam domum deferebantur. Versabatur in Sicilia longo
intervallo alter non Dionysius ille nec Phalaris—tulit enim illa
quondam insula multos et crudeles tyrannos—sed quoddam novum monstrum
ex vetere illa immanitate quae in isdem locis versata esse <span class="br"></span><span class="lineNumber">146</span><span class="br"></span> dicitur. Non enim Charybdim tam infestam neque Scyllam
nautis quam istum in eodem freto fuisse arbitror: hoc etiam iste infestior, quod
multo se pluribus et immanioribus canibus succinxerat: Cyclops alter multo
importunior, hic enim totam insulam obsidebat, ille Aetnam solam et eam Siciliae
partem tenuisse dicitur.</p>
<p>At quae causa tum subiciebatur ab ipso, iudices, huius tam nefariae crudelitatis?
Eadem quae nunc in defensione commemorabitur. Quicumque accesserant ad Siciliam
paulo pleniores, eos Sertorianos 

</p></section><notes></notes></section>