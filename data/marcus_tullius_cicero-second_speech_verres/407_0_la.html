<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

tabulas abstulit, parietes, quorum ornatus tot saecula manserant, tot bella
effugerant, nudos ac deformatos <span class="br"></span><span class="lineNumber">123</span><span class="br"></span> reliquit. Et
Marcellus qui, si Syracusas cepisset, duo templa se Romae dedicaturum voverat,
is id quod erat aedificaturus iis rebus ornare quas ceperat noluit; Verres, qui
non Honori neque Virtuti, quem ad modum ille, sed Veneri et Cupidini vota
deberet, is Minervae templum spoliare conatus est. Ille deos deorum spoliis
ornari noluit, hic ornamenta Minervae virginis in meretriciam domum transtulit.
Viginti et septem praeterea tabulas pulcherrime pictas ex eadem aede sustulit,
in quibus erant imagines Siciliae regum ac tyrannorum, quae non solum pictorum
artificio delectabant, sed etiam commemoratione hominum et cognitione formarum.
Ac videte quanto taetrior hic tyrannus Syracusanis fuerit quam quisquam
superiorum, quia, cum<a class="footnoteLink" href="#note_LCL293_432_1" id="target_note_LCL293_432_1"><sup>1</sup></a> illi tamen ornarint templa deorum immortalium,
hic etiam illorum monumenta atque ornamenta sustulit.</p>
<p><span class="br"></span><span class="lineNumber">124</span><span class="br"></span>LVI. Iam vero quid ego de valvis illius templi
commemorem? Vereor ne haec qui non viderunt omnia me nimis augere atque ornare
arbitrentur; quod tamen nemo suspicari debet, tam esse me cupidum ut tot viros
primarios velim, praesertim ex iudicum numero, qui Syracusis fuerint, qui haec
viderint, esse temeritati et mendacio meo conscios. Confirmare hoc liquido,
iudices, possum, valvas magnificentiores, ex auro atque ebore perfectiores,
nullas umquam ullo in templo fuisse. Incredibile dictu est

</p></section><notes><section class="footnotes"><ul><li class="note" id="note_LCL293_432_1"><a class="footnoteCrossrefLink" href="#target_note_LCL293_432_1" title="Click to highlight in text"><sup class="lineRef">1</sup>quia cum <span class="italic">Peterson,</span> umquam <span class="italic">most
editors</span>: <span class="italic"><span class="sc">mss</span>. vary
between</span> quia, quam <span class="italic">and</span> cum.</a></li><script type="text/javascript">document.getElementById('note_LCL293_432_1').style.display = "none";</script></ul></section></notes></section>