<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

est, testis est. Proagori Sopatri iussu. Quis est hic? Qui ad statuam adstrictus
est. Quid? is ubi est? Vidistis hominem et verba eius audistis. Demoliendum
curavit Demetrius gymnasiarchus, quod is ei loco praeerat. Quid? hoc nos
dicimus? Immo vero ipse praesens. Romae nuper ipsum istum esse pollicitum sese
id signum legatis redditurum si eius rei testificatio tolleretur cautumque esset
eos testimonium non esse dicturosâ€”dixit hoc apud vos Zosippus, et
Ismenias, homines nobilissimi et principes Tyndaritanae civitatis.</p>
<p><span class="br"></span><span class="lineNumber">93</span><span class="br"></span>XLIII. Quid? Agrigento nonne eiusdem P. Scipionis
monumentum, signum Apollinis pulcherrimum, cuius in femore litteris minutis
argenteis nomen Myronis erat inscriptum, ex Aesculapii religiosissimo fano
sustulisti? Quod quidem, iudices, cum iste clam fecisset, cum ad suum scelus
illud furtumque nefarium quosdam homines improbos duces atque adiutores
adhibuisset, vehementer commota civitas est. Uno enim tempore Agrigentini
beneficium Africani, religionem domesticam, ornamentum urbis, indicium
victoriae, testimonium societatis requircbant. Itaque ab iis qui principes in ea
civitate erant praecipitur et negotium datur quaestoribus et aedilibus ut noctu
vigilias agerent ad aedes sacras. Etenim iste Agrigenti (credo propter
multitudinem illorum hominum atque virtutem, et quod cives Romani, viri fortes
atque honesti, permulti in illo oppido coniunctissimo </p></section><notes></notes></section>