<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">


HS <span class="sc">xv</span>, venissent autem decumae medimnum <span class="sc">i͞i͞i͞</span>, hoc est HS <span class="sc">x͞x͞x͞x͞x͞v͞</span>,
lucri decumano HS <span class="sc">l͞i͞i͞</span>
darentur? At permagno decumas eius agri vendidisti. Videlicet gloriatur non
Turpioni lucrum datum esse, sed Petrinis pecuniam ereptam.</p>
<p><span class="br"></span><span class="lineNumber">91</span><span class="br"></span>XL. Quid? Halicyenses, quorum incolae decumas
dant, ipsi agros immunes habent, nonne huic eidem Turpioni, cum decumae <span class="sc">c</span> med. venissent, HS <span class="sc">x͞v͞</span> dare coacti sunt? Si id quod maxime vis
posses probare, haec ad decumanos lucra venisse, nihil te attigisse, tamen hae
pecuniae per vim atque iniuriam tuam captae et conciliatae tibi fraudi ac
damnationi esse deberent; cum vero hoc nemini persuadere possis, te tam amentem
fuisse ut Apronium et Turpionem, servos homines, tuo liberumque tuorum periculo
divites fieri velles, dubitaturum quemquam existimas quin illis emissariis haec
tibi omnis pecunia quaesita sit?</p>
<p><span class="br"></span><span class="lineNumber">92</span><span class="br"></span>Segestam item ad immunem civitatem Venerius
Symmachus decumanus immittitur. Is ab isto litteras affert, ut sibi contra omnia
senatus consulta, contra omnia iura, contraque legem Rupiliam extra forum
vadimonium promittant aratores. Audite litteras quas ad Segestanos miserit. <span class="sc">Litterae C</span>.</p>
</section><notes></notes></section>