<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">


praecepta det. Iam hoc “caede, concide”—nonne
vobis verba domo patroni depromere videtur ad omne genus nequitiae accommodata?
<span class="sc">Volo, mi frater, fraterculo tuo credas</span>. Consorti quidem
in lucris atque furtis, gemino et simillimo nequitia, improbitate, audacia.</p>
<p>LXVII. <span class="sc">In cohorte carus habebere</span>. Quid est hoc
“incohorte”? quo pertinet? Apronium doces? quid? in
vestram cohortem te monitore an sua sponte pervenerat? <span class="sc">Quod cuique
opus est oppone</span>. Qua impudentia putatis eum in dominatione fuisse qui
in fuga tam improbus sit? Ait omnia pecunia effici posse; dare, profundere
oportere, si velis vincere. Non hoc mihi tam molestum est Apronio suadere
Timarchidem quam quod hoc idem patrono suo praecipit. <span class="sc">Te
postulante omnes vincere solent</span>. <span class="br"></span><span class="lineNumber">156</span><span class="br"></span> Verre
quidem praetore, non Sacerdote, non Peducaeo, non hoc ipso Metello. <span class="sc">Scis</span>
<span class="sc">Metellum sapientem esse</span>. Hoc vero ferri iam non potest,
irrideri viri optimi, L. Metelli, ingenium et contemni ac despici a fugitivo
Timarchide. <span class="sc">Si</span>
<span class="sc">Volteium habebis, omnia ludibundus conficies</span>. His vehementer
errat Timarchides, qui aut Volteium pecunia corrumpi putet posse, aut Metellum
unius arbitratu gerere praeturam. Sed errat domestica coniectura: quia multos et
per se et per alios multa ludibundos apud Verrem




</p></section><notes></notes></section>