<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

victoriae, mansuetudinis, continentiae, cum homines viderent et quid expugnasset et quibus pepercisset et quae reliquisset. Tantum ille honorem habendum Siciliae putavit ut ne hostium quidem urbem ex sociorum insula tollendam arbitraretur.</p>
<p><span class="br"></span><span class="lineNumber">5</span><span class="br"></span>Itaque ad omnes res sic illa provincia semper usi sumus ut, quicquid ex sese posset efferre, id non apud eos<a class="footnoteLink" href="#note_LCL221_298_1" id="target_note_LCL221_298_1"><sup>1</sup></a> nasci sed domi nostrae conditum putaremus. Quando illa frumentum quod deberet non ad diem dedit? quando id quod opus esse putaret non ultro pollicita est? quando id quod imperaretur recusavit? Itaque ille M. Cato Sapiens cellam penariam rei publicae nostrae, nutricem plebis Romanae Siciliam nominabat. Nos vero experti sumus Italico maximo difficillimoque bello Siciliam nobis non pro penaria cella, sed pro aerario illo maiorum vetere ac referto fuisse; nam sine ullo sumptu nostro coriis tunicis frumentoque suppeditando maximos exercitus nostros
<span class="br"></span><span class="lineNumber">6</span><span class="br"></span>vestivit, aluit, armavit.</p>
<p>III. Quid? illa quae forsitan
ne sentimus quidem, iudices, quanta sunt! quod multis locupletioribus civibus utimur, quod habent propinquam fidelem fructuosamque provinciam,
quo facile excurrant, ubi libenter negotium gerant; quos illa partim mercibus suppeditandis cum quaestu compendioque dimittit, partim retinet, ut arare, ut pascere, ut negotiari libeat, ut denique sedes ac domicilium collocare; quod commodum non mediocre rei publicae est, tantum civium numerum

</p></section><notes><section class="footnotes"><ul><li class="note" id="note_LCL221_298_1"><a class="footnoteCrossrefLink" href="#target_note_LCL221_298_1" title="Click to highlight in text"><sup class="lineRef">1</sup>nos <span class="italic">the Cluni <span class="sc">ms</span>., followed by Peterson, perhaps rightly</span>: “<span class="italic">not only</span> grown <span class="italic">on our own</span> soil <span class="italic">but already</span> stored <span class="italic">in our own</span> granaries.”</a></li><script type="text/javascript">document.getElementById('note_LCL221_298_1').style.display = "none";</script></ul></section></notes></section>