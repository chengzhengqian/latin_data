<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
 honestus atque concessus, frumentum,
quoniam vilius erat, ne emisses, sumpsisses id nummorum quod tibi senatus cellae
nomine concesserat.</p>
<p>LXXXV. Hoc vero quid est? quam habet rationem, non quaero aequitatis, sed ipsius
improbitatis atque impudentiae? Neque enim est fere quicquam quod homines palam
facere audeant in magistratu quamvis improbe, quin eius facti si non bonam at
aliquam <span class="br"></span><span class="lineNumber">196</span><span class="br"></span> rationem afferre soleant. Hoc quid est?
Venit praetor; frumentum, inquit, me abs te emere
oportet.—Optime.—Modium denario.—Benigne ac
liberaliter; nam ego ternis HS non possum vendere.—Mihi frumentum non
opus est, nummos volo.—Nam sperabam, inquit arator, me ad denarios
perventurum, sed, si ita necesse est, quanti frumentum sit
considera.—Video esse binis HS.—Quid ergo a me tibi
nummorum dari potest, cum senatus tibi quaternos HS dederit?—Quid
poscit? Attendite, et, vos quaeso, <span class="br"></span><span class="lineNumber">197</span><span class="br"></span> simul,
iudices, aequitatem praetoris attendite. Quaternos HS, quos mihi senatus
decrevit et ex aerario dedit, ego habebo et in cistam transferam de
fisco.—Quid postea? quid?—Pro singulis modiis quos tibi
impero tu mihi octonos HS dato.—Qua ratione?—Quid quaeris
rationem? non tantam rationem res habet quantam utilitatem atque
praedam.—Dic, dic, inquit ille, planius. Senatus te voluit mihi
nummos, 

</p></section><notes></notes></section>