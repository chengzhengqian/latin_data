<section class="div1 language" lang="la"><header><hgroup><h1>Cicero</h1></hgroup></header><section class="div2">
<p><span class="br"></span><span class="lineNumber">131</span><span class="br"></span>L. Quapropter si quem forte inveneris qui hoc
navale crimen conetur defendere, is ita defendat ut<a class="footnoteLink" href="#note_LCL293_610_1" id="target_note_LCL293_610_1"><sup>1</sup></a> illa communia quae
ad causam nihil pertinent praetermittat: me culpae fortunam assignare,
calamitatem crimini dare; me amissionem classis obicere, cum multi viri fortes
in communi incertoque periculo belli et terra et mari saepe offenderint. Nullam
tibi obicio fortunam; nihil est quod ceterorum res minus commode gestas
proferas; nihil est quod multorum naufragia fortunae colligas. Ego navis inanes
fuisse dico, remiges nautasque dimissos, reliquos stirpibus vixisse palmarum;
praefuisse classi populi Romani Siculum, perpetuo sociis atque amicis
Syracusanum; te illo tempore ipso superioribusque diebus omnibus in litore cum
mulierculis perpotasse dico; harum <span class="br"></span><span class="lineNumber">132</span><span class="br"></span> rerum omnium
auctores testesque produco. Num tibi insultare in calamitate, num intercludere
perfugia fortunae, num casus bellicos exprobrare aut obicere videor? Tametsi
soient ii fortunam sibi obici nolle qui se fortunae commiserunt, qui in eius
periculis sunt ac varietate versati. Istius quidem calamitatis tuae fortuna
particeps non fuit. Homines enim in proeliis, non in conviviis, belli fortunam
periclitari soient; in ilia autem calamitate non Martem fuisse communem,



</p></section><notes><section class="footnotes"><ul><li class="note" id="note_LCL293_610_1"><a class="footnoteCrossrefLink" href="#target_note_LCL293_610_1" title="Click to highlight in text"><sup class="lineRef">1</sup>ut (<span class="italic">not in the <span class="sc">mss</span></span>.) <span class="italic">is a conjecture adopted by Peterson but not by most
editors</span>.</a></li><script type="text/javascript">document.getElementById('note_LCL293_610_1').style.display = "none";</script></ul></section></notes></section>