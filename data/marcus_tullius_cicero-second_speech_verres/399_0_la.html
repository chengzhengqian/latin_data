<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

attulisse, quantam esse religionem convenit eorum apud quos eam natam esse et
fruges invenisse constat? Itaque apud patres nostros atroci ac difficili rei
publicae tempore, cum Tiberio Graccho occiso magnorum periculorum metus ex
ostentis portenderetur, P. Mucio L. Calpurnio consulibus aditum est ad libros
Sibyllinos; ex quibus inventum est Cererem antiquissimam placari oportere. Tum
ex amplissimo collegio decemvirali sacerdotes populi Romani, cum esset in urbe
nostra Cereris pulcherrimum et magnificentissimum templum, tamen usque Hennam
profecti sunt. Tanta erat enim auctoritas et vetustas illius religionis ut, cum
illuc irent, non ad aedem Cereris sed ad ipsam Cererem proficisci
viderentur.</p>
<p><span class="br"></span><span class="lineNumber">109</span><span class="br"></span>Non obtundam diutius; etenim iam dudum vereor ne
oratio mea aliena ab iudiciorum ratione et a cotidiana dicendi consuetudine esse
videatur. Hoc dico, hanc ipsam Cererem antiquissimam, religiosissimam, principem
omnium sacrorum quae apud omnes gentes nationesque fiunt, a C. Verre ex suis
templis ac sedibus esse sublatam. Qui accessistis Hennam vidistis simulacrum
Cereris e marmore, et in altero templo Liberae. Sunt ea perampla atque
praeclara, sed non ita antiqua. Ex aere fuit quoddam modica amplitudine ac
singulari opere cum facibus perantiquum, omnium illorum quae sunt in eo fano
multo antiquissimum. Id sustulit; ac tamen eo contentus <span class="br"></span><span class="lineNumber">110</span><span class="br"></span> non fuit. Ante aedem Cereris in aperto ac propatulo



</p></section><notes></notes></section>