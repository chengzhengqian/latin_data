<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
 licet. Adsunt enim Puteoli toti;
frequentissimi venerunt ad hoc iudicium mercatores, homines locupletes atque
honesti, qui partim socios suos, partim libertos, partim conlibertos spoliatos
in vincla coniectos, partim in vinclis necatos, partim securi percussos esse
dicunt. Hic vide quam me sis usurus aequo. Cum ego P. Granium testem produxero,
qui suos libertos abs te securi percussos esse dicat, qui abs te navem suam
mercesque repetat, refellito, si poteris; meum testem deseram, tibi favebo, te,
inquam, adiuvabo; ostendito illos cum Sertorio fuisse, ab Dianio fugientes ad
Siciliam esse delatos. Nihil est quod te mallem probare; nullum enim facinus
quod maiore supplicio dignum sit reperiri neque proferri potest. <span class="br"></span><span class="lineNumber">155</span><span class="br"></span> Reducam iterum equitem Romanum, L. Flavium, si voles,
quoniam priore actione—ut patroni tui dictitant, nova quadam
sapientia, ut omnes intellegunt, conscientia tua atque auctoritate meorum
testium—testem nullum interrogasti. Interrogetur Flavius, si voles,
quinam fuerit L.<a class="footnoteLink" href="#note_LCL293_636_1" id="target_note_LCL293_636_1"><sup>1</sup></a> Herennius, is quem ille argentariam Lepti fecisse
dicit; qui cum amplius centum cives Romanos haberet ex conventu Syracusano qui
eum non solum cognoscerent sed etiam lacrimantes ac te implorantes defenderent,
tamen inspectantibus omnibus Syracusanis securi percussus est. Hunc quoque
testem meum refelli et illum Herennium 


</p></section><notes><section class="footnotes"><ul><li class="note" id="note_LCL293_636_1"><a class="footnoteCrossrefLink" href="#target_note_LCL293_636_1" title="Click to highlight in text"><sup class="lineRef">1</sup><span class="italic">Many <span class="sc">mss</span>. read</span> T. Herennius <span class="italic">here and in the next paragraph</span>.</a></li><script type="text/javascript">document.getElementById('note_LCL293_636_1').style.display = "none";</script></ul></section></notes></section>