<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">


turpius meretrici dedit an improbius populo Romano ademit an audacius tabulas
publicas commutavit? Ex horum severitate te ulla vis eripiet aut ulla largitio?
Non eripiet. Sed si eripuerit, non intellegis haec quae iam dudum loquor ad
aliam quaestionem <span class="br"></span><span class="lineNumber">84</span><span class="br"></span> atque ad peculatus iudicium
pertinere? Itaque hoc mihi reservabo genus totum integrum; ad illam quam
institui causam frumenti ac decumarum revertar.</p>
<p>Qui cum agros maximos et feracissimos per se ipsum, hoc est per Apronium, Verrem
alterum, depopularetur, ad minores civitates habebat alios quos tamquam canes
immitteret, nequam homines et improbos, quibus aut frumentum aut pecuniam
publice cogebat dari.</p>
<p>XXXVII. A. Valentius est in Sicilia interpres, quo iste
interprete non ad linguam Graecam, sed ad furta et flagitia uti solebat. Fit hic
interpres, homo levis atque egens, repente decumanus; emit agri Liparensis
miseri atque ieiuni decumas tritici medimnis <span class="sc">dc</span>. Liparenses
vocantur; ipsi accipere decumas et numerare Valentio coguntur lucri HS <span class="sc">x͞x͞x</span>. Per deos immortales, utrum tibi
sumes ad defensionem, tantone minoris te decumas vendidisse ut ad medimna <span class="sc">dc</span> HS <span class="sc">x͞x͞x</span> lucri
statim sua voluntate civitas adderet, hoc est tritici medimnum <span class="sc">i͞i͞</span>, an, cum magno decumas vendidisses, te
expressisse



</p></section><notes></notes></section>