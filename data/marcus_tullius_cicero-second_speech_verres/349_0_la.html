<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Cibyram cum inanibus syngraphis venerat, domo fugientes ad eum se exsules, cum
iste esset in Asia, contulerunt. Habuit eos secum illo tempore, et in legationis
praedis atque furtis multum illorum opera <span class="br"></span><span class="lineNumber">31</span><span class="br"></span>
consilioque usus est. Hi sunt illi quibus in tabulis refert sese Q. Tadius
dedisse iussu istius “Graecis pictoribus.” Eos iam bene
cognitos et re probatos secum in Siciliam duxit. Quo posteaquam venerunt,
mirandum in modum (canes venaticos diceres) ita odorabantur omnia et
pervestigabant ut ubi quidque esset aliqua ratione invenirent. Aliud minando,
aliud pollicendo, aliud per servos, aliud per liberos, per amicum aliud, aliud
per inimicum inveniebant; quicquid illis placuerat perdendum erat. Nihil aliud
optabant quorum poscebatur argentum nisi ut id Hieroni et Tlepolemo
displiceret.</p>
<p><span class="br"></span><span class="lineNumber">32</span><span class="br"></span>XIV. Verum mehercule hoc, iudices, dicam. Memini
Pamphilum Lilybaetanum, amicum et hospitem meum, nobilem hominem, mihi narrare,
cum iste ab sese hydriam Boethi factam praeclaro opere et grandi pondere per
potestatem abstulisset, se sane tristem et conturbatum domum revertisse quod vas
eius modi, quod sibi a patre et a maioribus esset relictum, quo solitus esset
uti ad festos dies, ad hospitum adventus, a se esset ablatum. “Cum
sederem” inquit “domi tristis, accurrit Venerius; iubet me
scyphos sigillatos ad praetorem statim



</p></section><notes></notes></section>