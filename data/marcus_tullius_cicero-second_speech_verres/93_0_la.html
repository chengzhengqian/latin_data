<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

quibus nos praesentibus denuntiavimus, eos vi custodiisque retinere.</p>
<p><span class="br"></span><span class="lineNumber">13</span><span class="br"></span>V. Quae cum omnia facta sint, tamen unam solam scitote esse civitatem, Mamertinam, quae publice legatos qui istum laudarent miserit. Eius autem legationis principem, civitatis nobilissimum civem, C. Heium, iuratum dicere audistis isti navem onerariam
maximam Messanae esse publice coactis operis aedificatam; idemque Mamertinorum legatus, istius laudator, non solum istum bona sua, verum etiam sacra deosque penates a maioribus traditos, ex aedibus suis eripuisse dixit. Praeclara laudatio, cum duabus in rebus legatorum una opera consumitur, in laudando
atque repetendo! Atque ea ipsa civitas qua ratione isti amica sit dicetur certo loco. Reperietis enim, quae causae benivolentiae Mamertinis erga istum sint, eas ipsas causas satis iustas esse damnationis.
Alia civitas nulla, iudices, publico consilio
<span class="br"></span><span class="lineNumber">14</span><span class="br"></span>laudat. Vis illa summi imperii tantum potuit apud perpaucos homines, non civitates, ut aut levissimi quidam ex miserrimis desertissimisque oppidis invenirentur
qui iniussu populi ac senatus proficiscerentur,
aut ii qui contra istum legati decreti erant, et testimonium publicum mandataque acceperant, vi ac metu retinerentur. Quod ego in paucis tamen usu
</p></section><notes></notes></section>