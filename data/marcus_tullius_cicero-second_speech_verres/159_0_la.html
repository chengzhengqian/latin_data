<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

facti sunt; pecuniam illam ob censuram contra leges clam dederunt; haec denarium <span class="sc">xxxix</span>. milia palam salvis legibus contulerunt in statuam. Primum, quo tantam pecuniam? Deinde, quam ob rem censores ad statuam tibi conferebant? Ordo aliqui censorum est, collegium, genus aliquod hominum? Nam aut publice civitates istos honores habent, aut, si homines,<a class="footnoteLink" href="#note_LCL221_438_1" id="target_note_LCL221_438_1"><sup>1</sup></a> ut aratores, ut mercatores, ut navicularii: censores quidem qui magis quam aediles? Ob beneficium? Ergo hoc fatebere, abs te haec petita esse (nam empta non audebis dicere)? te eos magistratus hominibus beneficii, non rei publicae causa permisisse? Hoc cum tute fateare, quisquam dubitabit quin tu istam apud populos provinciae totius invidiam atque offensionem non ambitionis neque beneficiorum collocandorum, sed pecuniae conciliandae causa susceperis?</p>
<p><span class="br"></span><span class="lineNumber">138</span><span class="br"></span>Itaque illi censores fecerunt idem quod in nostra re publica solent ii qui per largitionem magistratus adepti sunt: dederunt operam ut ita potestatem gererent ut illam lacunam rei familiaris explerent. Sic census habitus est te praetore ut eo censu nullius civitatis res publica posset administrari; nam locupletissimi cuiusque censum extenuarant, tenuissimi auxerant. Itaque in tributis imperandis tantum oneris plebi imponebatur ut, etiamsi homines tacerent, res ipsa illum censum repudiaret; id quod

</p></section><notes><section class="footnotes"><ul><li class="note" id="note_LCL221_438_1"><a class="footnoteCrossrefLink" href="#target_note_LCL221_438_1" title="Click to highlight in text"><sup class="lineRef">1</sup><span class="italic">This is Petersonâ€™s emendation of</span> aut si generatim homines.</a></li><script type="text/javascript">document.getElementById('note_LCL221_438_1').style.display = "none";</script></ul></section></notes></section>