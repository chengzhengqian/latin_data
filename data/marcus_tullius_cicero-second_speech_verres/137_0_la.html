<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

clare omnibus audientibus se id non esse facturum, neque se usque eo Sthenio esse inimicum ut eum rei capitalis affinem esse diceret. Hic tum repente Pacilius quidam, homo egens et levis, accedit; ait, si liceret, absentis nomen deferre se velle. Iste vero et licere et fieri solere, et se recepturum; itaque defertur. Edicit statim ut Kalendis Decembribus adsit Sthenius Syracusis.</p>
<p><span class="br"></span><span class="lineNumber">95</span><span class="br"></span>Hic, qui Romam pervenisset, satisque feliciter anni iam adverso tempore navigasset, omniaque habuisset aequiora et placabiliora quam animum praetoris atque hospitis, rem ad amicos suos detulit; quae, ut erat acerba atque indigna, sic videbatur omnibus.</p>
<p>XXXIX. Itaque in senatu continuo Cn. Lentulus et L. Gellius consules faciunt mentionem placere statui, si patribus conscriptis videretur, <span class="sc">ne absentes homines in provinciis rei fierent rerum capitalium</span>; causam Sthenii totam et istius crudelitatem et iniquitatem senatum docent Aderat in senatu Verres pater istius, et flens unum quemque senatorum rogabat ut filio suo parceret; neque tamen multum proficiebat, erat enim summa voluntas senatus. Itaque sententiae dicebantur, <span class="sc">cum Sthenius absens reus factus esset, de absente iudicium nullum fieri placere, et, si quod esset factum, id</span>
</p></section><notes></notes></section>