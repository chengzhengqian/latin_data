<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

solum his patronis sed fortuna etiam praestiterunt. Nemo enim tum ita peccabat ut defensioni locum non relinqueret; nemo ita vivebat ut nulla eius vitae pars summae turpitudinis esset expers; nemo ita in manifesto peccato tenebatur ut, cum impudens fuisset in facto, tum impudentior videretur si negaret. <span class="br"></span><span class="lineNumber">192</span><span class="br"></span>Nunc vero quid faciat Hortensius? Avaritiaene crimina frugalitatis laudibus deprecetur? At hominem flagitiosissimum, libidinosissimum nequissimumque defendit. An ab hac eius infamia ac<a class="footnoteLink" href="#note_LCL221_498_1" id="target_note_LCL221_498_1"><sup>1</sup></a> nequitia vestros animos in aliam partem fortitudinis commemoratione traducat? At homo inertior, ignavior, magis vir inter mulieres, impura inter viros muliercula, proferri non potest. At mores commodi. Quis contumacior? quis inhumanior? quis superbior? At haec sine cuiusquam malo. Quis acerbior, quis insidiosior, quis crudelior umquam fuit? In hoc homine atque in eius modi causa quid facerent omnes Crassi et Antonii? Tantum, opinor, Hortensi: ad causam non accederent, neque in alterius impudentia sui pudoris existimationem amitterent. Liberi enim ad causas solutique veniebant, neque committebant ut, si impudentes in defendendo esse noluissent, ingrati in deserendo existimarentur.</p>
</section><notes><section class="footnotes"><ul><li class="note" id="note_LCL221_498_1"><a class="footnoteCrossrefLink" href="#target_note_LCL221_498_1" title="Click to highlight in text"><sup class="lineRef">1</sup>ac (<span class="italic">Muellerâ€™s conjecture</span>) <span class="italic">is in no <span class="sc">ms</span>.</span></a></li><script type="text/javascript">document.getElementById('note_LCL221_498_1').style.display = "none";</script></ul></section></notes></section>