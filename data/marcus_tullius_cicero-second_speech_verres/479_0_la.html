<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
 frumenti exarabant ut populo
Romano totique Italiae suppeditare possent, eosne in insula Cereris natos, ubi
primum fruges inventae esse dicuntur, eo cibo esse usos a quo maiores eorum
ceteros quoque frugibus inventis removerunt! Te praetore Siculi milites palmarum
stirpibus, piratae Siculo frumento alebantur! <span class="br"></span><span class="lineNumber">100</span><span class="br"></span> O
spectaculum miserum atque acerbum! ludibrio esse urbis gloriam, populi Romani
nomen, nostrorum hominum<a class="footnoteLink" href="#note_LCL293_576_1" id="target_note_LCL293_576_1"><sup>1</sup></a> conventum atque multitudinem piratico myoparoni!
in portu Syracusano de classe populi Romani triumphum agere piratam, cum
praetoris inertissimi nequissimique oculos praedonum remi respergerent!</p>
<p>Posteaquam e portu piratae non metu aliquo affecti sed satietate exierunt, tum
coeperunt quaerere homines causam illius tantae calamitatis. Dicere omnes et
palam disputare minime esse mirandum si, remigibus militibusque dimissis,
reliquis egestate et fame perditis, praetore tot dies cum mulierculis
perpotante, <span class="br"></span><span class="lineNumber">101</span><span class="br"></span> tanta ignominia et calamitas esset
accepta. Haec autem istius vituperatio atque infamia confirmabatur eorum sermone
qui a suis civitatibus illis navibus praepositi fuerant. Qui ex illo numero
reliqui Syracusas classe amissa refugerant dicebant quot ex sua quisque nave
missos sciret esse. Res erat clara, neque solum argumentis sed etiam certis
testibus istius audacia</p>
</section><notes><section class="footnotes"><ul><li class="note" id="note_LCL293_576_1"><a class="footnoteCrossrefLink" href="#target_note_LCL293_576_1" title="Click to highlight in text"><sup class="lineRef">1</sup>nostrorum hominum <span class="italic">is my conjecture</span>: <span class="italic">the <span class="sc">mss</span></span>. <span class="italic">have simply</span> hominum: <span class="italic">other conjectures
are</span> omnium hominum (<span class="italic">Peterson</span>), tot
hominum, tantum hominum, hominum honestissimorum.</a></li><script type="text/javascript">document.getElementById('note_LCL293_576_1').style.display = "none";</script></ul></section></notes></section>