<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
iudiciorum dominos se dici volebant harum cupiditatum
<span class="br"></span><span class="lineNumber">59</span><span class="br"></span>esse servos. Socii vero nationesque exterae spem omnium tum primum abiecere rerum ac fortunarum suarum, propterea quod casu legati ex Asia atque Achaia plurimi Romae tunc fuerunt, qui deorum simulacra ex suis fanis sublata in foro venerabantur, itemque cetera signa et ornamenta cum cognoscerent, alia alio in loco lacrimantes intuebantur. Quorum omnium hunc sermonem tum esse audiebamus, nihil esse quod quisquam dubitaret de exitio sociorum atque amicorum, cum quidem viderent in foro populi Romani, quo in loco antea qui sociis iniurias fecerant accusari et condemnari solebant,
ibi esse palam posita ea quae ab sociis per scelus ablata ereptaque essent.</p>
<p><span class="br"></span><span class="lineNumber">60</span><span class="br"></span>Hic ego non arbitror illum negaturum signa se plurima, tabulas pictas innumerabiles habere; sed, ut opinor, solet haec quae rapuit et furatus est non numquam dicere se emisse, quoniam quidem in Achaiam, Asiam, Pamphyliam sumptu publico et legationis nomine mercator signorum tabularumque pictarum missus est.</p>
<p>XXIII. Habeo et istius et patris eius<a class="footnoteLink" href="#note_LCL221_182_1" id="target_note_LCL221_182_1"><sup>1</sup></a> tabulas omnes, quas diligentissime legi atque digessi, patris quoad vixit, tuas quoad ais te confecisse

</p></section><notes><section class="footnotes"><ul><li class="note" id="note_LCL221_182_1"><a class="footnoteCrossrefLink" href="#target_note_LCL221_182_1" title="Click to highlight in text"><sup class="lineRef">1</sup><span class="italic">The <span class="sc">mss</span>. have</span> accepi <span class="italic">after</span> eius: <span class="italic">Peterson retains it and omits</span> Habeo.</a></li><script type="text/javascript">document.getElementById('note_LCL221_182_1').style.display = "none";</script></ul></section></notes></section>