<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

dilexissem, de quo optime existimassem, quem in provincia existimationis meae studiosissimum cupidissimumque cognossem, tam crudeliter scelerate nefarieque tractasses:â€”tamen digna causa videretur cur inimicitias hominis improbissimi susciperem, ut
<span class="br"></span><span class="lineNumber">118</span><span class="br"></span>hospitis salutem fortunasque defenderem. Fecerunt hoc multi apud maiores nostros; fecit etiam nuper homo clarissimus Cn. Domitius, qui M. Silanum consularem virum accusavit propter Aegritomari Transalpini hospitis iniurias. Putarem me idoneum qui exemplum sequerer humanitatis atque officii, proponeremque spem meis hospitibus ac necessariis quo tutiorem sese vitam meo praesidio victuros esse arbitrarentur. Cum vero in communibus iniuriis totius provinciae Sthenii quoque causa contineatur, multique uno tempore a me hospites atque amici publice privatimque defendantur, profecto vereri non debeo ne quis hoc quod facio non existimet me summi officii ratione impulsum coactumque suscepisse.</p>
<p>XLVIII. Atque ut aliquando de rebus ab isto cognitis iudicatisque et de iudiciis datis dicere desistamus, et, quoniam facta istius in his generibus infinita sunt, nos modum aliquem et finem orationi nostrae criminibusque faciamus, pauca ex aliis
<span class="br"></span><span class="lineNumber">119</span><span class="br"></span>generibus sumemus. Audistis ob ius dicendum Q. Varium dicere procuratores suos isti centum et triginta milia nummum dedisse; meministis Q.
</p></section><notes></notes></section>