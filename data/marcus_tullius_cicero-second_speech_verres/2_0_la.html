<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

accusatione comparanda constituendaque elaborassem;
vestra vero laus tenuis plane atque obscura,
<span class="br"></span><span class="lineNumber">3</span><span class="br"></span>iudices, esset. Neque hoc a vobis populus Romanus exspectat, neque eo potest esse contentus, si condemnatus
sit is qui adesse noluerit, et si fortes fueritis in eo quem nemo sit ausus defendere. Immo vero adsit, respondeat; summis opibus, summo studio potentissimorum hominum defendatur; certet mea diligentia cum illorum omnium cupiditate, vestra integritas cum istius pecunia, testium constantia cum illius patronorum minis atque potentia. Tum demum illa victa videbuntur, cum in contentionem certamenque
<span class="br"></span><span class="lineNumber">4</span><span class="br"></span>venerint. Absens si iste esset damnatus, non tam sibi consuluisse quam invidisse vestrae laudi videretur.</p>
<p>II. Neque enim salus ulla reipublicae maior hoc tempore reperiri potest quam populum Romanum intellegere, diligenter reiectis ab accusatore iudicibus, socios, leges, rempublicam senatorio consilio maxime posse defendi; neque tanta fortunis omnium pernicies potest accedere quam opinione populi Romani rationem veritatis, integritatis, fidei, religionis ab hoc <span class="br"></span><span class="lineNumber">5</span><span class="br"></span>ordine abiudicari. Itaque mihi videor magnam et maxime aegram et prope depositam reipublicae partem suscepisse; neque in eo magis meae quam
</p></section><notes></notes></section>