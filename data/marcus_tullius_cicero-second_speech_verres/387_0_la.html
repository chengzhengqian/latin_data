<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
evertere
atque asportare ausus est; est sceleris, quod religiones maximas violavit; est
crudelitatis, quod in innocentem hominem, in socium vestrum atque amicum, novum
et singulare supplicii genus excogitavit. <span class="br"></span><span class="lineNumber">89</span><span class="br"></span> Illud
vero quid sit iam non queo dicere, quo nomine appellem nescio, quod in C.
Marcelli statua. Quid est hoc? patronusne quod erat? Quid tum? quo id spectat?
utrum ea res ad opem an ad calamitatem clientium atque hospitum valere debebat?
an ut hoc ostenderes, contra vim tuam in patronis praesidii nihil esse? Quis non
hoc intellegeret, in improbi praesentis imperio maiorem esse vim quam in bonorum
absentium patrocinio? An vero ex hoc illa tua singularis significatur
insolentia, superbia, contumacia? Detrahere videlicet aliquid te de amplitudine
Marcellorum putasti. Itaque nunc Siculorum Marcelli non sunt patroni, Verres in
eorum <span class="br"></span><span class="lineNumber">90</span><span class="br"></span> locum substitutus est. Quam in te tantam
virtutem esse aut dignitatem arbitratus es, ut conarare clientelam tam
splendidae, tam illustris provinciae traducere ad te, auferre a certissimis
antiquissimisque patronis? Tu ista nequitia, stultitia, inertia non modo totius
Siciliae, sed unius tenuissimi Siculi clientelam tueri potes? tibi Marcelli
statua pro patibulo in clientes Marcellorum fuit? tu ex illius </p></section><notes></notes></section>