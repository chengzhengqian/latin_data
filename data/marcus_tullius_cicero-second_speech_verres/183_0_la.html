<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

sint litterae? Cum id quoque constabit, vos iam hoc, me tacito, intellegetis: si illi qui hoc istius causa decreverunt equites Romani nunc idem in eum iudices essent, istum sine dubio condemnarent, de quo litteras eas quae istius furta indicarent et ad se missas et suo decreto remotas scirent esse. Quem igitur ab iis equitibus Romanis qui istius causa cupiunt omnia, qui ab eo benignissime tractati sunt, condemnari necesse esset, is a vobis, iudices, ulla via aut ratione absolvi potest?</p>
<p><span class="br"></span><span class="lineNumber">181</span><span class="br"></span>Ac ne forte ea quae remota de medio atque erepta nobis sunt omnia ita condita fuisse atque ita abdite latuisse videantur ut haec diligentia quam ego a me exspectari maxime puto nihil eorum investigare, nihil assequi potuerit: quae consilio aliquo aut ratione inveniri potuerunt inventa sunt, iudices; manifestis in rebus hominem iam teneri videbitis. Nam quod in publicanorum causis vel plurimum aetatis meae versor vehementerque illum ordinem observo, satis commode mihi videor eorum consuetudinem usu
<span class="br"></span><span class="lineNumber">182</span><span class="br"></span>tractandoque cognosse.</p>
<p>LXXIV. Itaque ut hoc comperi, remotas esse litteras societatis, habui rationem eorum annorum per quos iste in Sicilia fuisset: deinde
</p></section><notes></notes></section>