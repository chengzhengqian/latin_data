<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent"><span class="br"></span><span class="lineNumber">46</span><span class="br"></span> ex iis locis in quibus te habere nihil
licet. Deinde cur quicquam contra leges parasti? Valeret hoc crimen in illa
vetere severitate ac dignitate rei publicae: nunc non modo te hoc crimine non
arguo, sed ne illa quidem communi vituperatione reprehendo: Tu tibi hoc numquam
turpe, numquam criminosum, numquam invidiosum fore putasti, celeberrimo loco
palam tibi aedificari onerariam navem in provincia quam tu cum imperio
obtinebas? Quid eos loqui qui videbant, quid existimare eos qui audiebant
arbitrabare? inanem te navem esse illam in Italiam adducturum? naviculariam cum
Romam venisses esse facturum? Ne illud quidem quisquam poterat suspicari, te in
Italia maritimum habere fundum et ad fructus deportandos onerariam navem
comparare. Eius modi voluisti de te sermonem esse omnium, palam ut loquerentur
te illam navem parare quae praedam ex Sicilia deportaret et ad ea furta quae
reliquisses commearet. <span class="br"></span><span class="lineNumber">47</span><span class="br"></span> Verum haec omnia, si
doces navem de tua pecunia aedificatam, remitto atque concedo. Sed hoc, homo
amentissime, non intellegis priore actione ab ipsis istis Mamertinis, tuis
laudatoribus, esse sublatum? Nam dixit Heius,<a class="footnoteLink" href="#note_LCL293_518_1" id="target_note_LCL293_518_1"><sup>1</sup></a> princeps istius
legationis quae ad tuam laudationem missa est, navem tibi operis publicis
Mamertinorum esse factam, eique faciendae senatorem

</p></section><notes><section class="footnotes"><ul><li class="note" id="note_LCL293_518_1"><a class="footnoteCrossrefLink" href="#target_note_LCL293_518_1" title="Click to highlight in text"><sup class="lineRef">1</sup><span class="italic">Here Peterson, with some <span class="sc">ms</span>. support,
inserts</span> princeps civitatis.</a></li><script type="text/javascript">document.getElementById('note_LCL293_518_1').style.display = "none";</script></ul></section></notes></section>