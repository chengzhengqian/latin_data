<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">


singulos nummos. Minimum ut sequamur, quoniam x͞c͞ med. duximus, accedant eo novo pessimoque
<span class="br"></span><span class="lineNumber">117</span><span class="br"></span> exemplo HS <span class="sc">x͞c͞</span>. Hic mihi etiam dicere audebit magno se
decumas vendidisse, cum ex eodem agro dimidio ipse plus abstulerit quam populo
Romano miserit? <span class="sc">c͞c͞x͞v͞i͞</span> agri
Leontini decumas vendidisti; si ex lege, magno; si ut lex esset libido tua, si
ut quae dimidiae essent, decumae vocarentur, parvo vendidisti; multo enim pluris
fructus annui Siciliae venire potuerunt, si id te senatus aut populus Romanus
facere voluisset. Etenim decumae saepe tanti venierunt, cum lege Hieronica
venirent, quanti nunc lege Verria venierunt. Cedo mihi C. Norbani decumas
venditas. C. <span class="sc">Norbani decumae venditae agri</span>
<span class="sc">Leontini</span>. Atque tum neque iudicium de modo iugerum dabatur,
neque erat Artemidorus Cornelius recuperator, neque ab aratore magistratus
Siculus tantum exigebat quantum decumanus ediderat, nec beneficium petebatur ab
decumano ut in iugera singula ternis medimnis decidere liceret, nec nummorum
accessionem cogebatur arator dare nec ternas quinquagesimas frumenti addere; et
tamen populo Romano magnus frumenti numerus mittebatur.</p>
<p><span class="br"></span><span class="lineNumber">188</span><span class="br"></span>L. Quid vero istae sibi quinquagesimae, quid
porro nummorum accessiones volunt? quo id iure atque adeo quo id potius more
fecisti? Nummos dabat



</p></section><notes></notes></section>