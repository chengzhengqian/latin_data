<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
etiam barbarorum hominum permoverem;
tanta enim huius imperii amplitudo, tanta nominis Romani dignitas est apud omnes
nationes, ut ista in nostros homines crudelitas nemini concessa esse videatur.
Nunc tibi ego ullam salutem, ullum perfugium putem, cum te implicatum severitate
iudicum, circumretitum <span class="br"></span><span class="lineNumber">151</span><span class="br"></span> frequentia populi Romani
esse videam? Si mehercule, id quod fieri non posse intellego, ex his te laqueis
exueris ac te aliqua via ac ratione explicaris, in illas tibi maiores plagas
incidendum est in quibus te ab eodem me superiore ex loco confici et concidi
necesse est.</p>
<p>Cui si etiam id quod defendit velim concedere, tamen ipsa illa falsa defensio non
minus esse ei perniciosa quam mea vera accusatio debeat. Quid enim defendit? Ex
Hispania fugientes se excepisse et supplicio affecisse dicit. Quis tibi id
permisit? quo iure fecisti? quis idem fecit? qui tibi id facere licuit?
<span class="br"></span><span class="lineNumber">152</span><span class="br"></span> Forum plenum et basilicas istorum hominum
videmus, et animo aequo videmus; civilis enim dissensionis et seu amentiae seu
fati seu calamitatis non est iste molestus exitus, in quo reliquos saltem cives
incolumes licet conservare. Verres, ille vetus proditor consulis, 

</p></section><notes></notes></section>