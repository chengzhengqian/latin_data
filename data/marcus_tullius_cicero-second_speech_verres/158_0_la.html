<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

quod acutissime<a class="footnoteLink" href="#note_LCL221_436_1" id="target_note_LCL221_436_1"><sup>1</sup></a> tota provincia quid cuique accidisset, quid cuique opus esset, indagare et odorari solebat; omnium adversarios, omnium inimicos diligenter cognoscere, colloqui, attemptare; ex utraque parte causas voluntates perspicere, facultates et copias; quibus opus esset metum offerre, quibus expediret spem ostendere; accusatorum et quadruplatorum quicquid erat habebat in potestate; quod cuique negotii conflare volebat nullo labore faciebat; istius omnia decreta, imperia, litteras peritissime et
<span class="br"></span><span class="lineNumber">136</span><span class="br"></span>callidissime venditabat. Ac non solum erat administer istius cupiditatum, verum etiam ipse sui meminerat, neque solum nummos si qui isti exciderant tollere solebat, ex quibus pecuniam maximam fecit, sed etiam voluptatum flagitiorumque istius ipse reliquias colligebat. Itaque in Sicilia non Athenionem, qui nullum oppidum cepit, sed Timarchidem fugitivum omnibus oppidis per triennium scitote regnasse, in Timarchidi potestate sociorum populi Romani antiquissimorum atque amicissimorum liberos, matres familias, bona fortunasque omnes fuisse. Is igitur, ut dico, Timarchides in omnes civitates accepto pretio censores dimisit: comitia isto praetore censorum ne simulandi quidem causa fuerunt.</p>
<p><span class="br"></span><span class="lineNumber">137</span><span class="br"></span>LV. Iam hoc impudentissime: palam, licebat enim videlicet legibus, singulis censoribus denarii treceni<a class="footnoteLink" href="#note_LCL221_436_2" id="target_note_LCL221_436_2"><sup>2</sup></a> ad statuam praetoris imperati sunt. Censores <span class="sc">cxxx.</span>
</p></section><notes><section class="footnotes"><ul><li class="note" id="note_LCL221_436_1"><a class="footnoteCrossrefLink" href="#target_note_LCL221_436_1" title="Click to highlight in text"><sup class="lineRef">1</sup>accuratissime <span class="italic">Peterson, with good <span class="sc">ms</span>. support.</span></a></li><script type="text/javascript">document.getElementById('note_LCL221_436_1').style.display = "none";</script><li class="note" id="note_LCL221_436_2"><a class="footnoteCrossrefLink" href="#target_note_LCL221_436_2" title="Click to highlight in text"><sup class="lineRef">2</sup>treceni <span class="italic">is Muellerâ€™s emendation, adopted by Peterson, of <span class="sc">mss</span></span>. trecenti.</a></li><script type="text/javascript">document.getElementById('note_LCL221_436_2').style.display = "none";</script></ul></section></notes></section>