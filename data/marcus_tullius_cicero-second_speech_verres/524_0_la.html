<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
 reprendatur, aut populus Romanus iudicabit
de eo homine quem iam ante iudiciis indignum putarit, aut ii qui propter
offensionem iudiciorum de veteribus iudicibus lege nova novi iudices erunt
constituti.</p>
<p><span class="br"></span><span class="lineNumber">179</span><span class="br"></span>LXX. Mihi porro, ut ego non dicam,
quis omnium mortalium non intellegit quam longe progredi sit necesse? Potero
silere, Hortensi, potero dissimulare, cum tantum res publica vulnus acceperit ut
expilatae provinciae, vexati socii, di immortales spoliati, cives Romani
cruciati et necati impune me actore esse videantur? potero ego hoc onus tantum
aut in hoc iudicio deponere aut tacitus sustinere? Non agitanda res erit, non in
medium proferenda, non populi Romani fides imploranda, non omnes qui tanto se
scelere obstrinxerunt ut aut fidem suam corrumpi paterentur aut iudicium
corrumperent in discrimen aut iudicium vocandi?</p>
<p><span class="br"></span><span class="lineNumber">180</span><span class="br"></span>Quaeret aliquis fortasse “Tantumne
igitur laborem, tantas inimicitias tot hominum suscepturus es?” Non
studio quidem hercule ullo neque voluntate; sed non idem licet mihi quod iis qui
nobili genere nati sunt, quibus omnia populi Romani beneficia dormientibus
deferuntur; longe alia mihi lege in hac civitate et condicione vivendum est.
Venit mihi in mentem M. Catonis, hominis sapientissimi et vigilantissimi; qui
cum se virtute, non genere, populo </p></section><notes></notes></section>