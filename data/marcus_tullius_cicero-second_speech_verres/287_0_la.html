<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">


effecisse vidit, ad omnes eosdem patere aditus arbitratur. Facilius vos
efficiebatis ludibundi quae volebatis a Verre, quod multa eius ludorum genera
noratis. <span class="sc">Inculcatum est</span>
<span class="sc">Metello et</span>
<span class="sc">Volteio te aratores evertisse</span>. Quis istuc Apronio
attribuebat, cum aratorem aliquem everterat, aut Timarchidi, cum ob iudicandum
aut decernendum aut imperandum aliquid aut remittendum pecuniam acceperat, aut
Sextio lictori, cum aliquem innocentem securi percusserat? Nemo; omnes ei tum
attribuebant quem nunc condemnari <span class="br"></span><span class="lineNumber">157</span><span class="br"></span> volunt. <span class="sc">Obtuderunt eius aures te scium paetoris fuisse</span>. Videsne hoc
quam clarum sit et fuerit, cum etiam Timarchides hoc metuat? Concedesne non hoc
crimen nos in te confingere, sed iam pridem ad crimen aliquam defensionem
libertum quaerere? Libertus et accensus tuus, et tibi ac liberis tuis omnibus in
rebus coniunctus ac proximus, ad Apronium scribit vulgo esse ab omnibus ita
demonstratum Metello, tibi Apronium in decumis socium fuisse. <span class="sc">Fac
sciat improbitatem aratorum; ipsi sudabunt, si di volent</span>. Quod istuc,
per deos immortales, aut qua de causa excitatum esse dicamus in aratores tam
infestum odium atque tantum? Quantam iniuriam fecerunt Verri aratores ut eos
etiam libertus et accensus eius tam irato animo ac litteris insequatur?</p>
</section><notes></notes></section>