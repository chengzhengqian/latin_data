<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
 sociis dedistis, hac ille in acerbissimo
supplicio miserrimae servitutis abusus est.</p>
<p>XLIV. Condemnat omnes de consilii sententia; tamen neque iste in tanta re tot
hominum T. Vettium ad se arcessit, quaestorem suum, cuius consilio uteretur,
neque P. Cervium, talem virum, legatum qui quia legatus isto praetore in Sicilia
fuit primus ab isto iudex reiectus est; sed de latronum, hoc est de comitum
<span class="br"></span><span class="lineNumber">115</span><span class="br"></span> suorum sententia condemnat omnes. Hic
cuncti Siculi, fidelissimi atque antiquissimi socii, plurimis affecti beneficiis
a maioribus nostris, graviter commoventur et de suis periculis fortunisque
omnibus pertimescunt; indigne ferunt illam clementiam mansuetudinemque nostri
imperii in tantam crudelitatem inhumanitatemque esse conversam, condemnari tot
homines uno tempore nullo crimine, defensionem suorum furtorum praetorem
improbum ex indignissima morte innocentium quaerere.</p>
<p>Nihil addi iam videtur, iudices, ad hanc improbitatem amentiam crudelitatemque
posse, et recte nihil videtur. Nam si cum aliorum improbitate certet, <span class="br"></span><span class="lineNumber">116</span><span class="br"></span> longe omnes multumque superabit: secum<a class="footnoteLink" href="#note_LCL293_592_1" id="target_note_LCL293_592_1"><sup>1</sup></a> ipse certat,
id agit ut semper superius suum facinus novo scelere vincat. Phalacrum
Centuripinum dixeram exceptum esse a Cleomene, quod in eius quadriremi Cleomenes
vectus esset; tamen, quia pertimuerat

</p></section><notes><section class="footnotes"><ul><li class="note" id="note_LCL293_592_1"><a class="footnoteCrossrefLink" href="#target_note_LCL293_592_1" title="Click to highlight in text"><sup class="lineRef">1</sup><span class="italic">The <span class="sc">mss</span>. read variously</span> secum, sed
secum, sed cum.</a></li><script type="text/javascript">document.getElementById('note_LCL293_592_1').style.display = "none";</script></ul></section></notes></section>