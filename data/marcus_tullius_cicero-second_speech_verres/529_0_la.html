<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
 unum, quod a viro non modo tangi sed ne
aspici quidem fas fuit, e sacrario Catina convellendum auferendumque curaverit,
alterum autem Henna ex sua sede ac domo sustulerit, quod erat tale ut homines,
cum viderent, aut ipsam videre se Cererem aut effigiem Cereris non humana manu
factam, sed de <span class="br"></span><span class="lineNumber">188</span><span class="br"></span> caelo lapsam
arbitrarenturâ€”vos etiam atque etiam imploro et appello, sanctissimae
deae, quae illos Hennenses lacus lucosque incolitis, cunctaeque Siciliae, quae
mihi defendenda tradita est, praesidetis, a quibus inventis frugibus et in orbem
terrarum distributis omnes gentes ac nationes vestri religione numinis
continentur; ceteros item deos deasque omnes imploro et obtestor, quorum templis
et religionibus iste nefario quodam furore et audacia instinctus bellum
sacrilegum semper impiumque habuit indictum: Ut, si in hoc reo atque in hac
causa omnia mea consilia ad salutem sociorum, dignitatem rei publicae, fidem
meam spectaverunt, si nullam ad rem nisi ad officium et virtutem omnes meae
curae, vigiliae cogitationesque elaborarunt, quae mea mens in suscipienda causa
fuit, fides in agenda, eadem vestra sit <span class="br"></span><span class="lineNumber">189</span><span class="br"></span> in
iudicanda; deinde uti C. Verrem, si eius omnia sunt inaudita et singularia
facinora sceleris, audaciae, perfidiae, libidinis, avaritiae, crudelitatis,
dignus 

</p></section><notes></notes></section>