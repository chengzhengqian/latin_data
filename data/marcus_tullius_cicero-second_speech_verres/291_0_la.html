<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
 quo dum certa et
pauca et magna dicam breviter, attendite.</p>
<p>Frumentum emere in Sicilia debuit Verres ex senatus consulto et ex lege Terentia
et Cassia frumentaria. Emundi duo genera fuerunt, unum decumanum, alterum quod
praeterea civitatibus aequaliter esset distributum; illius decumani tantum
quantum ex primis decumis fuisset, huius imperati in annos singulos tritici mod.
<span class="sc">d͞c͞c͞c͞</span>;
pretium autem constitutum decumano in modios singulos HS <span class="sc">iii</span>,
imperato HS <span class="sc">iii s</span>. Ita in frumentum imperatum HS
duodetriciens in annos singulos Verri decernebatur quod aratoribus solveret, in
alteras decumas fere ad nonagiens. Sic per triennium ad hanc frumenti emptionem
Siciliensem prope centiens et viciens erogatum est.</p>
<p><span class="br"></span><span class="lineNumber">164</span><span class="br"></span>Hanc pecuniam tantam datam tibi ex aerario inopi
atque exhausto, datam ad frumentum, hoc est ad necessitatem salutis ac vitae,
datam ut Siculis aratoribus, quibus tanta onera res publica imponeret,
solveretur, abs te sic laceratam esse dico ut possim illud probare, si velim,
omnem te hanc pecuniam domum tuam avertisse. Etenim sic hanc rem totam
administrasti ut hoc quod dico probari aequissimo iudici possit. Sed ego habebo
rationem auctoritatis meae; meminero quo animo et quo consilio ad causam
publicam accesserim; non agam tecum accusatorie,



</p></section><notes></notes></section>