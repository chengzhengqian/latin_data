<section class="div1 language" lang="la"><p class="noindent">

tamen iniuriam dixeris ex aequo cum potentiore dividere; duas tibi reliquit filias et harum nepotes. Et ipsum, quem maxime luges prioris oblita, non ex toto abstulit; habes ex illo duas filias, si male fers, magna onera, si bene, magna solacia. In hoc te perduc, ut <span class="br"></span><span class="lineNumber">7</span><span class="br"></span> illas cum videris, admonearis filii, non doloris! Agricola eversis arboribus, quas aut ventus radicitus evulsit aut contortus repentino impetu turbo praefregit, subolem ex illis residuam fovet et in amissarum vicem<a class="footnoteLink" href="#note_LCL254_52_1" id="target_note_LCL254_52_1"><sup>1</sup></a> semina statim plantasque disponit; et momento (nam ut ad damna, ita ad incrementa rapidum veloxque tempus est) adolescunt amissis laetiora. <span class="br"></span><span class="lineNumber">8</span><span class="br"></span> Has nunc Metilii tui filias in eius vicem substitue et vacantem locum exple et unum dolorem geminato solacio leva! Est quidem haec natura mortalium, ut nihil magis placeat quam quod amissum est; iniquiores sumus adversus relicta ereptorum desiderio. Sed si aestimare volueris, quam valde tibi fortuna, etiam cum saeviret, pepercerit, scies te habere plus quam solacia; respice tot nepotes, duas filias. Dic illud quoque, Marcia: “Moverer, si esset cuique fortuna pro moribus et numquam mala bonos sequerentur; nunc video exempto discrimine eodem modo malos bonosque iactari.”</p>
<span class="br"></span><span class="lineNumber">1</span><span class="br"></span><p>17. “Grave est tamen, quem educaveris, iuvenem,

</p><notes><section class="footnotes"><ul><li class="note" id="note_LCL254_52_1"><a class="footnoteCrossrefLink" href="#target_note_LCL254_52_1" title="Click to highlight in text"><sup class="lineRef">1</sup>in amissarum vicem <span class="italic">Favez</span>: in amissarum <span class="italic">inferior <span class="sc">mss</span></span>.: in missarum <span class="italic">A</span>: in vicem amissarum <span class="italic">Gertz</span> (1889): in scissuram <span class="italic">Hermes after Schultess</span>: et amissarum <span class="italic">Waltz</span>.</a></li><script type="text/javascript">document.getElementById('note_LCL254_52_1').style.display = "none";</script></ul></section></notes></section>