<section class="div1 language" lang="la"><p class="noindent">

iam Cn. Pompeius non aequo laturus animo quemquam alium esse in re publica magnum et modum impositurus incrementis, quae gravia illi videbantur, etiam cum in commune crescerent. Tamen intra tertium diem imperatoria ob√Æt munia et tam cito dolorem vicit quam omnia solebat.</p>
<span class="br"></span><span class="lineNumber">1</span><span class="br"></span><p>15. Quid aliorum tibi funera Caesarum referam? Quos in hoc mihi videtur interim violare fortuna, ut sic quoque generi humano prosint ostendentes ne eos quidem, qui dis geniti deosque genituri dicantur, sic suam fortunam in potestate habere quemadmodum <span class="br"></span><span class="lineNumber">2</span><span class="br"></span> alienam. Divus Augustus amissis liberis, nepotibus, exhausta Caesarum turba adoptione desertam domum fulsit; tulit tamen tam fortiter quam cuius iam res agebatur cuiusque maxime intererat de dis neminem <span class="br"></span><span class="lineNumber">3</span><span class="br"></span> queri. Ti. Caesar et quem genuerat et quem adoptaverat amisit; ipse tamen pro rostris laudavit filium stetitque in conspectu posito corpore, interiecto tantummodo velamento, quod pontificis oculos a funere arceret, et flente populo Romano non flexit vultum; experiendum se dedit Seiano ad latus stanti, quam patienter posset suos perdere.</p>
<span class="br"></span><span class="lineNumber">4</span><span class="br"></span><p>Videsne quanta copia virorum maximorum sit, quos<span class="br"></span><span class="lineNumber"></span><span class="br"></span>
</p><notes></notes></section>