<section class="div1 language" lang="la"><p class="noindent">

servire, ubi, si dominii pertaesum est, licet uno gradu ad libertatem transire. Caram te, vita, beneficio mortis habeo!</p>
<span class="br"></span><span class="lineNumber">4</span><span class="br"></span><p>Cogita quantum boni opportuna mors habeat, quam multis diutius vixisse nocuerit. Si Gnaeum Pompeium, decus istud firmamentumque imperii, Neapoli valetudo abstulisset, indubitatus populi Romani princeps excesserat. At nunc exigui temporis adiectio fastigio illum suo depulit. Vidit legiones in conspectu suo caesas et ex illo proelio, in quo prima acies senatus fuit,—quam infelices reliquiae sunt!—ipsum imperatorem superfuisse; vidit Aegyptium carnificem et sacrosanctum victoribus corpus satelliti praestitit, etiam si incolumis fuisset, paenitentiam salutis acturus: quid enim erat turpius quam Pompeium vivere beneficio regis?</p>
<span class="br"></span><span class="lineNumber">5</span><span class="br"></span><p>M. Cicero si illo tempore, quo Catilinae sicas de-vitavit, quibus pariter cum patria petitus est, concidisset, si<a class="footnoteLink" href="#note_LCL254_70_1" id="target_note_LCL254_70_1"><sup>1</sup></a> liberata re publica servator eius, si denique filiae suae funus secutus esset, etiamtunc felix mori potuit. Non vidisset strictos in civilia capita mucrones nec divisa percussoribus occisorum bona, ut etiam de suo perirent, non hastam consularia spolia

<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_70_1"><a class="footnoteCrossrefLink" href="#target_note_LCL254_70_1" title="Click to highlight in text"><sup class="lineRef">1</sup>si <span class="italic">added by Schultess</span>.</a></li><script type="text/javascript">document.getElementById('note_LCL254_70_1').style.display = "none";</script></ul></section></notes></section>