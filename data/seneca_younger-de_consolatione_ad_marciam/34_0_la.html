<section class="div1 language" lang="la"><p class="noindent">

sive satietatem ac lassitudinem senis terminat, sive iuvenile aevom dum meliora sperantur in flore deducit, sive pueritiam ante duriores gradus revocat, omnibus finis, multis remedium, quibusdam votum, de nullis melius merita quam de is, ad quos venit antequam <span class="br"></span><span class="lineNumber">2</span><span class="br"></span> invocaretur! Haec servitutem invito domino remittit; haec captivorum catenas levat; haec e carcere educit quos exire imperium impotens vetuerat; haec exulibus in patriam semper animum oculosque tendentibus ostendit nihil interesse, infra quos quis iaceat; haec, ubi res communis fortuna male divisit et aequo iure genitos alium alii donavit, exaequat omnia; haec est, post quam nihil quisquam alieno fecit arbitrio; haec est, in qua nemo humilitatem suam sensit; haec est, quae nulli non patuit; haec est, Marcia, quam pater tuus concup√Æt; haec est, inquam, quae efficit, ut nasci non sit supplicium, quae efficit, ut non concidam adversus minas casuum, ut servare animum salvum ac potentem sui possim: <span class="br"></span><span class="lineNumber">3</span><span class="br"></span> habeo quod appellem. Video istic cruces non unius quidem generis sed aliter ab aliis fabricatas: capite quidam conversos in terram suspendere, alii per obscena stipitem egerunt, alii brachia patibulo explicuerunt; video fidiculas, video verbera, et membris singulis articulis<a class="footnoteLink" href="#note_LCL254_68_1" id="target_note_LCL254_68_1"><sup>1</sup></a> singula nocuerunt<a class="footnoteLink" href="#note_LCL254_68_2" id="target_note_LCL254_68_2"><sup>2</sup></a> machinamenta. At video et mortem. Sunt istic hostes cruenti, cives superbi; sed video istic et mortem. Non est molestum


<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_68_1"><a class="footnoteCrossrefLink" href="#target_note_LCL254_68_1" title="Click to highlight in text"><sup class="lineRef">1</sup>singulis articulis <span class="italic">A</span>: singulis et articulis <span class="italic">inferior <span class="sc">mss</span></span>.: membris <span class="italic">deleted by Waltz</span>.</a></li><script type="text/javascript">document.getElementById('note_LCL254_68_1').style.display = "none";</script><li class="note" id="note_LCL254_68_2"><a class="footnoteCrossrefLink" href="#target_note_LCL254_68_2" title="Click to highlight in text"><sup class="lineRef">2</sup>nocuerunt <span class="italic">Madvig</span>: docuerunt <span class="italic">A</span>: admoverunt <span class="italic">Niemeyer</span>: texuerunt <span class="italic">Waltz</span>: dicaverunt <span class="italic">Favez</span>.</a></li><script type="text/javascript">document.getElementById('note_LCL254_68_2').style.display = "none";</script></ul></section></notes></section>