<section class="div1 language" lang="la"><p class="noindent">

dabo: primam Scipionis filiam, Gracchorum matrem. Duodecim illa partus totidem funeribus recognovit. Et de ceteris facile est, quos nec editos nec amissos civitas sensit; Tiberium Gaiumque, quos etiam qui bonos viros negaverit magnos fatebitur, et occisos vidit et insepultos. Consolantibus tamen miseramque dicentibus: “Numquam,” inquit, “non felicem me dicam, quae Gracchos peperi.” <span class="br"></span><span class="lineNumber">4</span><span class="br"></span> Cornelia Livi Drusi clarissimum iuvenem inlustris ingenii, vadentem per Gracchana vestigia imperfectis tot rogationibus intra penates interemptum suos, amiserat incerto caedis auctore. Tamen et acerbam mortem filii et inultam tam magno animo tulit, quam ipse leges tulerat.</p>
<span class="br"></span><span class="lineNumber">5</span><span class="br"></span><p>Iam cum fortuna in gratiam, Marcia, reverteris, si tela, quae in Scipiones Scipionumque matres ac filias exegit, quibus Caesares petît, ne a te quidem continuit? Plena et infesta variis casibus vita est, a quibus nulli longa pax, vix indutiae sunt. Quattuor liberos sustuleras, Marcia. Nullum aiunt frustra cadere telum, quod in confertum agmen inmissum est: mirum est tantam turbam non potuisse sine invidia <span class="br"></span><span class="lineNumber">6</span><span class="br"></span> damnove praetervehi? At hoc<a class="footnoteLink" href="#note_LCL254_50_1" id="target_note_LCL254_50_1"><sup>1</sup></a> iniquior fortuna fuit, quod non tantum eripuit filios, sed elegit. Numquam

<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_50_1"><a class="footnoteCrossrefLink" href="#target_note_LCL254_50_1" title="Click to highlight in text"><sup class="lineRef">1</sup>at hoc <span class="italic">inferior <span class="sc">mss</span></span>.: adhoc <span class="italic">A Hermes</span>.</a></li><script type="text/javascript">document.getElementById('note_LCL254_50_1').style.display = "none";</script></ul></section></notes></section>