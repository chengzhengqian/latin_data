<section class="div1 language" lang="la">
<span class="br"></span><span class="lineNumber">3</span><span class="br"></span><p>“At potuit longior esse, maior.” Melius tamen tecum actum est quam si omnino non contigisset, quoniam, si ponatur electio, utrum satius sit non diu felicem esse an numquam, melius est discessura nobis bona quam nulla contingere. Utrumne malles degenerem aliquem et numerum tantum nomenque filii expleturum habuisse, an tantae indolis, quantae tuus fuit, iuvenis cito prudens, cito pius, cito maritus, cito pater, cito omnis officii curiosus, cito sacerdos, omnia <span class="br"></span><span class="lineNumber">4</span><span class="br"></span> tamquam properans<a class="footnoteLink" href="#note_LCL254_38_1" id="target_note_LCL254_38_1"><sup>1</sup></a>? Nulli fere et magna bona et diuturna contingunt; non durat nec ad ultimum exit nisi lenta felicitas. Filium tibi dii immortales non diu daturi statim talem dederunt, qualis diu effici potest. Ne illud quidem dicere potes electam te a dis, cui frui non liceret filio. Circumfer per omnem notorum, ignotorum frequentiam oculos, occurrent tibi passi ubique maiora. Senserunt ista magni duces, senserunt principes; ne deos quidem fabulae immunes reliquerunt, puto, ut nostrorum funerum levamentum esset etiam divina concidere. Circumspice, inquam, omnis; nullam tam<a class="footnoteLink" href="#note_LCL254_38_2" id="target_note_LCL254_38_2"><sup>2</sup></a> miseram nominabis domum, quae <span class="br"></span><span class="lineNumber">5</span><span class="br"></span> non inveniat in miseriore solacium. Non me hercules tam male de moribus tuis sentio, ut putem posse te


<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_38_1"><a class="footnoteCrossrefLink" href="#target_note_LCL254_38_1" title="Click to highlight in text"><sup class="lineRef">1</sup>properans <span class="italic">Schultess et Pfennig</span>: propera <span class="italic">A</span>.</a></li><script type="text/javascript">document.getElementById('note_LCL254_38_1').style.display = "none";</script><li class="note" id="note_LCL254_38_2"><a class="footnoteCrossrefLink" href="#target_note_LCL254_38_2" title="Click to highlight in text"><sup class="lineRef">2</sup>tam <span class="italic">added by Muretus</span>.</a></li><script type="text/javascript">document.getElementById('note_LCL254_38_2').style.display = "none";</script></ul></section></notes></section>