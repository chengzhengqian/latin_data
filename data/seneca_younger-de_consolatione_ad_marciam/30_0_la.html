<section class="div1 language" lang="la"><p class="noindent">

praecipiti mundo nitentia: ex horum levissimis motibus fortunae populorum dependent et maxima ac minima proinde formantur, prout aequum iniquumve sidus incessit. Miraberis conlecta nubila et cadentis <span class="br"></span><span class="lineNumber">4</span><span class="br"></span> aquas et obliqua fulmina et caeli fragorem. Cum satiatus spectaculo supernorum in terram oculos deieceris, excipiet te alia forma rerum aliterque mirabilis: hinc camporum in infinitum patentium fusa planities, hinc montium magnis et nivalibus surgentium iugis erecti in sublime vertices; deiectus fluminum et ex uno fonte in occidentem orientemque diffusi amnes et summis cacuminibus nemora nutantia et tantum silvarum cum suis animalibus aviumque concentu <span class="br"></span><span class="lineNumber">5</span><span class="br"></span> dissono; varii urbium situs et seclusae nationes locorum difficultate, quarum aliae se in erectos subtrahunt montes, aliae ripis lacubus vallibus pavidae<a class="footnoteLink" href="#note_LCL254_60_1" id="target_note_LCL254_60_1"><sup>1</sup></a> circumfunduntur; adiuta cultu seges et arbusta sine cultore feritatis; et rivorum lenis inter prata discursus et amoeni sinus et litora in portum recedentia; sparsae tot per vastum insulae, quae interventu suo <span class="br"></span><span class="lineNumber">6</span><span class="br"></span> maria distinguunt. Quid lapidum gemmarumque fulgor et inter rapidorum torrentium aurum harenas interfluens et in mediis terris medioque rursus mari aÃ«riae ignium faces et vinculum terrarum oceanus,

<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_60_1"><a class="footnoteCrossrefLink" href="#target_note_LCL254_60_1" title="Click to highlight in text"><sup class="lineRef">1</sup>ripis lacubus vallibus <span class="italic">Basore doubtfully</span>: ripis. lacu. uallibus <span class="italic">AF</span>: pavidae <span class="italic">A</span>: palude <span class="italic">F</span>: ripis lacuum vallibusque (paludibusque A) pavidae <span class="italic">Madvig</span>: euripis, lacubus, amnibus pavidae <span class="italic">Gertz</span>: ripis lacunalibus pavidae <span class="italic">Waltz</span>: ripis lacuum, vallibus, paludibus <span class="italic">Favez</span>.</a></li><script type="text/javascript">document.getElementById('note_LCL254_60_1').style.display = "none";</script></ul></section></notes></section>