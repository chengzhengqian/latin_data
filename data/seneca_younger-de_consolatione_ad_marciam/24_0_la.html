<section class="div1 language" lang="la"><p class="noindent">

non excepit hic omnia prosternens casus, et in quos<a class="footnoteLink" href="#note_LCL254_48_1" id="target_note_LCL254_48_1"><sup>1</sup></a> tot animi bona, tot ornamenta publice privatimque congesta erant<a class="footnoteLink" href="#note_LCL254_48_2" id="target_note_LCL254_48_2"><sup>2</sup></a>? Sed videlicet it in orbem ista tempestas et sine dilectu vastat omnia agitque ut sua. Iube singulos conferre rationem; nulli contigit impune nasci.</p>
<span class="br"></span><span class="lineNumber">1</span><span class="br"></span><p>16. Scio quid dicas: “Oblitus es feminam te consolari, virorum refers exempla.” Quis autem dixit naturam maligne cum mulierum ingeniis egisse et virtutes illarum in artum retraxisse? Par illis, mihi crede, vigor, par ad honesta, libeat, facultas est; dolorem laboremque ex aequo, si consuevere, patiuntur. <span class="br"></span><span class="lineNumber">2</span><span class="br"></span> In qua istud urbe, di boni, loquimur? In qua regem Romanis capitibus Lucretia et Brutus deiecerunt: Bruto libertatem debemus, Lucretiae Brutum; in qua Cloeliam contempto et hoste et flumine ob insignem audaciam tantum non in viros transcripsimus: equestri insidens statuae in sacra via, celeberrimo loco, Cloelia exprobrat iuvenibus nostris pulvinum escendentibus in ea illos urbe sic ingredi, in qua etiam <span class="br"></span><span class="lineNumber">3</span><span class="br"></span> feminas equo donavimus. Quod si tibi vis exempla referri feminarum, quae suos fortiter desideraverint, non ostiatim quaeram; ex una tibi familia duas Cornelias


<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_48_1"><a class="footnoteCrossrefLink" href="#target_note_LCL254_48_1" title="Click to highlight in text"><sup class="lineRef">1</sup>et in quos <span class="italic">Koch</span>: et quos <span class="italic">A</span>: et quo <span class="italic">Madvig</span>: et, quos <span class="italic">Gertz</span> (1889): et quos <span class="italic">Hermes</span>: et quibus <span class="italic">Waltz</span>.</a></li><script type="text/javascript">document.getElementById('note_LCL254_48_1').style.display = "none";</script><li class="note" id="note_LCL254_48_2"><a class="footnoteCrossrefLink" href="#target_note_LCL254_48_2" title="Click to highlight in text"><sup class="lineRef">2</sup>congesta erant <span class="italic">A</span>: congesta sacrant <span class="italic">Gertz</span>: congesta honestaverant <span class="italic">proposed by Ilermes</span>.</a></li><script type="text/javascript">document.getElementById('note_LCL254_48_2').style.display = "none";</script></ul></section></notes></section>