<section class="div1 language" lang="la"><p class="noindent">

nimis circumlucentem fortunam exosa defodit se et abdidit. Adsidentibus liberis, nepotibus lugubrem vestem non deposuit, non sine contumelia omnium suorum, quibus salvis orba sibi videbatur.</p>
<span class="br"></span><span class="lineNumber">1</span><span class="br"></span><p>3. Livia amiserat filium Drusum, magnum futurum principem, iam magnum ducem; intraverat penitus Germaniam et ibi signa Romana fixerat,<a class="footnoteLink" href="#note_LCL254_12_1" id="target_note_LCL254_12_1"><sup>1</sup></a> ubi vix ullos esse Romanos notum erat. In expeditione decesserat ipsis illum hostibus aegrum cum veneratione et pace mutua prosequentibus nec optare quod expediebat audentibus. Accedebat ad hanc mortem, quam ille pro re publica obierat, ingens civium provinciarumque et totius Italiae desiderium, per quam effusis in officium lugubre municipiis coloniisque usque in urbem <span class="br"></span><span class="lineNumber">2</span><span class="br"></span> ductum erat funus triumpho simillimum. Non licuerat matri ultima filii oscula gratumque extremi sermonem oris haurire. Longo itinere reliquias Drusi sui prosecuta tot per omnem Italiam ardentibus rogis, quasi totiens illum amitteret, irritata, ut primum tamen intulit tumulo, simul et illum et dolorem suum posuit, nec plus doluit quam aut honestum erat Caesare aut aequom Tiberio salvo.<a class="footnoteLink" href="#note_LCL254_12_2" id="target_note_LCL254_12_2"><sup>2</sup></a> Non desiit


<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_12_1"><a class="footnoteCrossrefLink" href="#target_note_LCL254_12_1" title="Click to highlight in text"><sup class="lineRef">1</sup>signa Romana fixerat <span class="italic">Muretus</span>: signum Romani fixerunt <span class="italic">A</span>: signa Romani fixerunt <span class="italic">Bourgery, Favez</span>.</a></li><script type="text/javascript">document.getElementById('note_LCL254_12_1').style.display = "none";</script><li class="note" id="note_LCL254_12_2"><a class="footnoteCrossrefLink" href="#target_note_LCL254_12_2" title="Click to highlight in text"><sup class="lineRef">2</sup>aequom Tiberio salvo <span class="italic">Hermes after Gertz</span> (1889): aequo maluo <span class="italic">A</span>: aequom Nerone salvo <span class="italic">Schultess</span>: aequom alvo <span class="italic">Apelt after Ellis</span>: aequum altero filio saluo <span class="italic">Waltz after Gertz</span> (1886).</a></li><script type="text/javascript">document.getElementById('note_LCL254_12_2').style.display = "none";</script></ul></section></notes></section>