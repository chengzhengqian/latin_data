<section class="div1 language" lang="la"><p class="noindent">

respuat et in capita inimicorum aut ipsius intempestivi monitoris abire illa iubeat? “Non <span class="br"></span><span class="lineNumber">5</span><span class="br"></span> putavi futurum.” Quicquam tu putas non futurum, quod scis<a class="footnoteLink" href="#note_LCL254_28_1" id="target_note_LCL254_28_1"><sup>1</sup></a> posse fieri, quod multis vides evenisse? Egregium versum et dignum qui non e pulpito exiret:</p>
<blockquote><p>
<span class="line">Cuivis potest accidere quod cuiquam potest!</span><span class="linebreak"></span>
</p></blockquote>
<p>Ille amisit liberos; et tu amittere potes. Ille damnatus est; et tua innocentia sub ictu est. Error decipit hic, effeminat, dum patimur quae numquam pati nos posse providimus. Aufert vim praesentibus malis qui futura prospexit.</p>
<span class="br"></span><span class="lineNumber">1</span><span class="br"></span><p>10. Quicquid est hoc, Marcia, quod circa nos ex adventicio fulget, liberi, honores, opes, ampla atria et exclusorum clientium turba referta vestibula, clarum nomen,<a class="footnoteLink" href="#note_LCL254_28_2" id="target_note_LCL254_28_2"><sup>2</sup></a> nobilis aut formosa coniux ceteraque ex incerta et mobili sorte pendentia alieni commodatique apparatus sunt; nihil horum dono datur. Conlaticiis et ad dominos redituris instrumentis scaena adornatur; alia ex his primo die, alia secundo referentur, pauca <span class="br"></span><span class="lineNumber">2</span><span class="br"></span> usque ad finem perseverabunt. Itaque non est quod nos suspiciamus tamquam inter nostra positi; mutua accepimus. Usus fructusque noster est, cuius tempus ille arbiter muneris sui temperat; nos oportet in promptu habere quae in incertum diem data sunt et


<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_28_1"><a class="footnoteCrossrefLink" href="#target_note_LCL254_28_1" title="Click to highlight in text"><sup class="lineRef">1</sup>quod scis <span class="italic">Madvig</span>: quod multis scis <span class="italic">A</span>.</a></li><script type="text/javascript">document.getElementById('note_LCL254_28_1').style.display = "none";</script><li class="note" id="note_LCL254_28_2"><a class="footnoteCrossrefLink" href="#target_note_LCL254_28_2" title="Click to highlight in text"><sup class="lineRef">2</sup>nomen <span class="italic">supplied by Madvig</span>.</a></li><script type="text/javascript">document.getElementById('note_LCL254_28_2').style.display = "none";</script></ul></section></notes></section>