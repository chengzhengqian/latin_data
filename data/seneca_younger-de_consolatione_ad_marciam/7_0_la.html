<section class="div1 language" lang="la"><p class="noindent">

denique Drusi sui celebrare nomen, ubique illum sibi privatim publiceque repraesentare, libentissime de illo loqui, de illo audire: cum memoria illius vixit; quam<a class="footnoteLink" href="#note_LCL254_14_1" id="target_note_LCL254_14_1"><sup>1</sup></a> nemo potest retinere et frequentare, qui illam tristem sibi reddidit.</p>
<span class="br"></span><span class="lineNumber">3</span><span class="br"></span><p>Elige itaque, utrum exemplum putes probabilius. Si illud prius sequi vis, eximes te numero vivorum: aversaberis et alienos liberos et tuos ipsumque quem<a class="footnoteLink" href="#note_LCL254_14_2" id="target_note_LCL254_14_2"><sup>2</sup></a> desideras; triste matribus omen occurres; voluptates honestas, permissas, tamquam parum decoras fortunae tuae reicies; invisa haerebis in luce et aetati tuae, quod non praecipitet te quam primum et finiat, infestissima eris; quod turpissimum alienissimumque est animo tuo in meliorem noto partem, ostendes te <span class="br"></span><span class="lineNumber">4</span><span class="br"></span> vivere nolle, mori non posse. Si ad hoc maximae feminae te exemplum applicueris moderatius, mitius, non eris in aerumnis nec te tormentis macerabis; quae enim, malum, amentia est poenas a se infelici-tatis exigere et mala sua novo augere<a class="footnoteLink" href="#note_LCL254_14_3" id="target_note_LCL254_14_3"><sup>3</sup></a>! Quam in omni vita servasti morum probitatem et verecundiam, in hac quoque re praestabis; est enim quaedam et dolendi modestia. Illum ipsum iuvenem, dignissimum qui te laetam semper nominatus cogitatusque


 </p><notes><section class="footnotes"><ul><li class="note" id="note_LCL254_14_1"><a class="footnoteCrossrefLink" href="#target_note_LCL254_14_1" title="Click to highlight in text"><sup class="lineRef">1</sup>quam <span class="italic">added by Haase</span>.</a></li><script type="text/javascript">document.getElementById('note_LCL254_14_1').style.display = "none";</script><li class="note" id="note_LCL254_14_2"><a class="footnoteCrossrefLink" href="#target_note_LCL254_14_2" title="Click to highlight in text"><sup class="lineRef">2</sup>quem <span class="italic">added by Madvig</span>.</a></li><script type="text/javascript">document.getElementById('note_LCL254_14_2').style.display = "none";</script><li class="note" id="note_LCL254_14_3"><a class="footnoteCrossrefLink" href="#target_note_LCL254_14_3" title="Click to highlight in text"><sup class="lineRef">3</sup>novo augere <span class="italic">Madvig, Favez</span> non augere <span class="italic">A</span>: augere <span class="italic">F</span>: manu augere <span class="italic">Waltz</span>.</a></li><script type="text/javascript">document.getElementById('note_LCL254_14_3').style.display = "none";</script></ul></section></notes></section>