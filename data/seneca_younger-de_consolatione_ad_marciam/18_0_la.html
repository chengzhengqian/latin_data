<section class="div1 language" lang="la"><p class="noindent">

auspicatum, cum interim quantos tumultus hoc tam contemptum animal movet! in quantas cogitationes <span class="br"></span><span class="lineNumber">5</span><span class="br"></span> oblitum condicionis suae venit! Immortalia, aeterna volutat animo et in nepotes pronepotesque disponit, cum interim longa conantem eum mors opprimit et hoc, quod senectus vocatur, paucissimorum est<a class="footnoteLink" href="#note_LCL254_36_1" id="target_note_LCL254_36_1"><sup>1</sup></a> circuitus annorum.</p>
<span class="br"></span><span class="lineNumber">1</span><span class="br"></span><p>12. Dolor tuus, si modo ulla illi ratio est, utrum sua spectat incommoda an eius qui decessit? Utrum te in amisso filio movet, quod nullas ex illo voluptates cepisti, an quod maiores, si diutius vixisset, percipere potuisti? Si nullas percepisse te dixeris, tolerabilius efficies detrimentum tuum; minus enim homines desiderant ea, ex quibus nihil gaudi laetitiaeque perceperant. Si confessa fueris percepisse magnas voluptates, oportet te non de eo quod detractum est <span class="br"></span><span class="lineNumber">2</span><span class="br"></span> queri, sed de eo gratias agere quod contigit. Provenerunt enim satis magni fructus laborum tuorum ex ipsa educatione, nisi forte ii, qui catulos avesque et frivola animorum oblectamenta summa diligentia nutriunt, fruuntur aliqua voluptate ex visu tactuque et blanda adulatione mutorum, liberos nutrientibus non fructus educationis ipsa educatio est. Licet itaque nil tibi industria eius contulerit, nihil diligentia custodierit, nihil prudentia suaserit, ipsum quod habuisti, quod amasti, fructus est.</p>
<notes><section class="footnotes"><ul><li class="note" id="note_LCL254_36_1"><a class="footnoteCrossrefLink" href="#target_note_LCL254_36_1" title="Click to highlight in text"><sup class="lineRef">1</sup>paucissimorum est <span class="italic">Gertz</span>: paucissimo <span class="italic">A</span>.</a></li><script type="text/javascript">document.getElementById('note_LCL254_36_1').style.display = "none";</script></ul></section></notes></section>