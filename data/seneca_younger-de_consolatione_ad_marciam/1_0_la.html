<section class="div1 language" lang="la">
<h1><span class="ac">L. Annaei Senecae Dialogorvm</span></h1>
<h1><span class="sc">Liber VI</span></h1>
<h1><span class="sc">Ad Marciam</span></h1>
<h1><span class="sc">De Consolatione</span></h1>
<span class="br"></span><span class="lineNumber">1</span><span class="br"></span><p>1. Nisi te, Marcia, scirem tam longe ab infirmitate muliebris animi quam a ceteris vitiis recessisse et mores tuos velut aliquod antiquum exemplar aspici, non auderem obviam ire dolori tuo, cui viri quoque libenter haerent et incubant, nec spem concepissem tam iniquo tempore, tam inimico iudice, tam invidioso crimine posse me efficere, ut fortunam tuam absolveres. Fiduciam mihi dedit exploratum iam robur animi et magno experimento approbata virtus tua.</p>
<span class="br"></span><span class="lineNumber">2</span><span class="br"></span><p>Non est ignotum, qualem te in persona patris tui gesseris, quem non minus quam liberos dilexisti, excepto eo quod non optabas superstitem. Nec scio an et optaveris; permittit enim sibi quaedam contra bonum morem magna pietas. Mortem A. Cremuti
<span class="br"></span><span class="lineNumber"></span><span class="br"></span>
</p><notes></notes></section>