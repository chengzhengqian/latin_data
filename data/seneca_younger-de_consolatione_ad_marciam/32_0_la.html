<section class="div1 language" lang="la"><p class="noindent">

lugentem desiderium eius quem dilexit. Id per se tolerabile esse apparet; absentis enim afuturosque, dum vivent, non flemus, quamvis omnis usus nobis illorum cum aspectu ereptus sit. Opinio est ergo, quae nos cruciat, et tanti quodque malum est, quanti illud taxavimus. In nostra potestate remedium habemus. Iudicemus illos abesse et nosmet ipsi fallamus, dimisimus illos, immo consecuturi praemisimus.</p>
<span class="br"></span><span class="lineNumber">2</span><span class="br"></span><p>Movet et illud lugentem: “Non erit qui me defendat, qui a contemptu vindicet.” Ut minime probabili sed vero solacio utar, in civitate nostra plus gratiae orbitas confert quam eripit, adeoque senectutem solitudo, quae solebat destruere, ad potentiam ducit, ut quidam odia filiorum simulent et liberos <span class="br"></span><span class="lineNumber">3</span><span class="br"></span> eiurent, orbitatem manu faciant. Scio quid dicas: “Non movent me detrimenta mea; etenim non est dignus solacio, qui filium sibi decessisse sicut mancipium moleste fert, cui quicquam in filio respicere praeter ipsum vacat.” Quid igitur te, Marcia, movet? utrum quod filius tuus decessit, an quod non diu vixit? Si quod decessit, semper debuisti dolere; semper enim scisti moriturum.</p>
<span class="br"></span><span class="lineNumber">4</span><span class="br"></span><p>Cogita nullis defunctum malis adfici, illa, quae nobis inferos faciunt terribiles, fabulas esse, nullas imminere mortuis tenebras nec carcerem nec flumina<span class="br"></span><span class="lineNumber"></span><span class="br"></span>
</p><notes></notes></section>