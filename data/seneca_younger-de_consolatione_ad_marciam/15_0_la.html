<section class="div1 language" lang="la"><p class="noindent">

appellatos sine querella reddere: pessimi debitoris est <span class="br"></span><span class="lineNumber">3</span><span class="br"></span> creditori facere convicium. Omnes ergo nostros, et quos superstites lege nascendi optamus et quos praecedere iustissimum ipsorum votum est, sic amare debemus, tamquam nihil nobis de perpetuitate, immo nihil de diuturnitate eorum promissum sit. Saepe admonendus est animus, amet ut recessura, immo tamquam recedentia. Quicquid a fortuna datum est, <span class="br"></span><span class="lineNumber">4</span><span class="br"></span> tamquam exempto auctore<a class="footnoteLink" href="#note_LCL254_30_1" id="target_note_LCL254_30_1"><sup>1</sup></a> possideas. Rapite ex liberis voluptates, fruendos vos in vicem liberis date et sine dilatione omne gaudium haurite; nihil de hodierna nocte promittitur—nimis magnam advocationem dedi—, nihil de hac hora. Festinandum est, instatur a tergo. Iam disicietur iste comitatus, iam contubernia ista sublato clamore solventur. Rapina verum omnium est; miseri nescitis in fuga vivere!</p>
<span class="br"></span><span class="lineNumber">5</span><span class="br"></span><p>Si mortuum tibi filium doles, eius temporis quo natus est crimen est; mors enim illi denuntiata nascenti est; in hanc legem erat satus,<a class="footnoteLink" href="#note_LCL254_30_2" id="target_note_LCL254_30_2"><sup>2</sup></a> hoc illum fatum <span class="br"></span><span class="lineNumber">6</span><span class="br"></span> ab utero statim prosequebatur. In regnum fortunae et quidem durum atque invictum pervenimus, illius arbitrio digna atque indigna passuri. Corporibus nostris impotenter, contumeliose, crudeliter abutetur. Alios ignibus peruret vel in poenam admotis vel in remedium; alios vinciet: id nunc hosti licebit, nunc civi; alios


<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_30_1"><a class="footnoteCrossrefLink" href="#target_note_LCL254_30_1" title="Click to highlight in text"><sup class="lineRef">1</sup>exempto auctore <span class="italic">Madvig</span>: exemplum auctore <span class="italic">A</span>: exemplum ab auctore <span class="italic">F</span>: exemptum auctore <span class="italic">Waltz</span>: exempturo auctore <span class="italic">Favez after Pichon</span>.</a></li><script type="text/javascript">document.getElementById('note_LCL254_30_1').style.display = "none";</script><li class="note" id="note_LCL254_30_2"><a class="footnoteCrossrefLink" href="#target_note_LCL254_30_2" title="Click to highlight in text"><sup class="lineRef">2</sup>satus <span class="italic">Schultess</span> (<span class="italic">adding</span> erat): datus <span class="italic">A</span>.</a></li><script type="text/javascript">document.getElementById('note_LCL254_30_2').style.display = "none";</script></ul></section></notes></section>