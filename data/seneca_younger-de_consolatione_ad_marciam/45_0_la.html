<section class="div1 language" lang="la"><p class="noindent">

Catonesque, interque contemptores vitae et veneficio<a class="footnoteLink" href="#note_LCL254_90_1" id="target_note_LCL254_90_1"><sup>1</sup></a> <span class="br"></span><span class="lineNumber">2</span><span class="br"></span> liberos parens tuus, Marcia. Ille nepotem suum—quamquam illic omnibus omne cognatum est—applicat sibi nova luce gaudentem et vicinorum siderum meatus docet, nec ex coniectura sed omnium ex vero peritus in arcana naturae libens ducit; utque ignotarum urbium monstrator hospiti gratus est, ita sciscitanti caelestium causas domesticus interpres. Et in profunda terrarum permittere aciem iubet; <span class="br"></span><span class="lineNumber">3</span><span class="br"></span> iuvat enim ex alto relicta respicere. Sic itaque te, Marcia, gere, tamquam sub oculis patris filique posita, non illorum, quos noveras, sed tanto excelsiorum et in summo locatorum. Erubesce quicquam humile aut volgare cogitare<a class="footnoteLink" href="#note_LCL254_90_2" id="target_note_LCL254_90_2"><sup>2</sup></a> et mutatos in melius tuos flere! Aeternarum rerum per libera et vasta spatia dimissi sunt<a class="footnoteLink" href="#note_LCL254_90_3" id="target_note_LCL254_90_3"><sup>3</sup></a>; non illos interfusa maria discludunt nec altitudo montium aut inviae valles aut incertarum vada Syrtium: omnia ibi plana<a class="footnoteLink" href="#note_LCL254_90_4" id="target_note_LCL254_90_4"><sup>4</sup></a> et ex facili mobiles et expediti et in vicem pervii sunt intermixtique sideribus.</p>
<span class="br"></span><span class="lineNumber">1</span><span class="br"></span><p>26. Puta itaque ex illa arce caelesti patrem tuum Marcia, cui tantum apud te auctoritatis erat quantum tibi apud filium tuum, non illo ingenio, quo civilia bella deflevit, quo proscribentis in aeternum ipse proscripsit, sed tanto elatiore, quanto est ipse sublimior,




<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_90_1"><a class="footnoteCrossrefLink" href="#target_note_LCL254_90_1" title="Click to highlight in text"><sup class="lineRef">1</sup>veneficio <span class="italic">Apelt</span>: beneficio <span class="italic">A</span>: mortis beneficio <span class="italic">editors commonly: Gertz adds</span> suo <span class="italic">after</span> (<span class="italic">Favez before</span>) beneficio.</a></li><script type="text/javascript">document.getElementById('note_LCL254_90_1').style.display = "none";</script><li class="note" id="note_LCL254_90_2"><a class="footnoteCrossrefLink" href="#target_note_LCL254_90_2" title="Click to highlight in text"><sup class="lineRef">2</sup>cogitare <span class="italic">added by Hermes</span>.</a></li><script type="text/javascript">document.getElementById('note_LCL254_90_2').style.display = "none";</script><li class="note" id="note_LCL254_90_3"><a class="footnoteCrossrefLink" href="#target_note_LCL254_90_3" title="Click to highlight in text"><sup class="lineRef">3</sup>dimissi sunt <span class="italic">Gertz</span>: dimissi A<sup>1</sup>: dimissos <span class="italic">F</span>.</a></li><script type="text/javascript">document.getElementById('note_LCL254_90_3').style.display = "none";</script><li class="note" id="note_LCL254_90_4"><a class="footnoteCrossrefLink" href="#target_note_LCL254_90_4" title="Click to highlight in text"><sup class="lineRef">4</sup>omnia ibi plana <span class="italic">Gertz</span>: omnium plana <span class="italic">A</span>: omnia plana <span class="italic">F</span>: omnia in plano habent <span class="italic">Waltz</span>.</a></li><script type="text/javascript">document.getElementById('note_LCL254_90_4').style.display = "none";</script></ul></section></notes></section>