<section class="div1 language" lang="la"><p class="noindent">

timet; at illorum carnificum cito scelera quoque, quibus solis memoriam meruerunt, tacebuntur.<a class="footnoteLink" href="#note_LCL254_6_1" id="target_note_LCL254_6_1"><sup>1</sup></a></p>
<span class="br"></span><span class="lineNumber">5</span><span class="br"></span><p>Haec magnitudo animi tui vetuit me ad sexum tuum respicere, vetuit ad vultum, quem tot annorum continua tristitia, ut semel obduxit, tenet. Et vide, quam non subrepam tibi nec furtum facere affectibus tuis cogitem. Antiqua mala in memoriam reduxi et, ut scires<a class="footnoteLink" href="#note_LCL254_6_2" id="target_note_LCL254_6_2"><sup>2</sup></a> hanc quoque plagam esse sanandam, ostendi tibi aeque magni vulneris cicatricem. Alii itaque molliter agant et blandiantur; ego confligere cum tuo maerore constitui et defessos exhaustosque oculos, si verum vis, magis iam ex consuetudine quam ex desiderio fluentis continebo, si fieri potuerit, favente te remediis tuis, si minus, vel invita, teneas licet et amplexeris dolorem tuum, quem tibi in filii locum superstitem fecisti. Quis enim erit finis? <span class="br"></span><span class="lineNumber">6</span><span class="br"></span> Omnia in supervacuum temptata sunt. Fatigatae adlocutiones amicorum, auctoritates magnorum et adfinium tibi virorum; studia, hereditarium et paternum bonum, surdas aures irrito et vix ad brevem occupationem proficiente<a class="footnoteLink" href="#note_LCL254_6_3" id="target_note_LCL254_6_3"><sup>3</sup></a> solacio transeunt; illud ipsum naturale remedium temporis, quod maximas quoque aerumnas componit, in te una vim suam <span class="br"></span><span class="lineNumber">7</span><span class="br"></span> perdidit. Tertius iam praeter√Æt annus, cum interim nihil ex primo illo impetu cecidit; renovat se et corroborat cotidie luctus et iam sibi ius mora fecit


 
</p><notes><section class="footnotes"><ul><li class="note" id="note_LCL254_6_1"><a class="footnoteCrossrefLink" href="#target_note_LCL254_6_1" title="Click to highlight in text"><sup class="lineRef">1</sup>tacebuntur <span class="italic">inferior <span class="sc">mss</span>.: tacebunt <span class="italic">A</span></span>.</a></li><script type="text/javascript">document.getElementById('note_LCL254_6_1').style.display = "none";</script><li class="note" id="note_LCL254_6_2"><a class="footnoteCrossrefLink" href="#target_note_LCL254_6_2" title="Click to highlight in text"><sup class="lineRef">2</sup>ut scires <span class="italic">Schultess</span>: uis scire <span class="italic">A</span>.</a></li><script type="text/javascript">document.getElementById('note_LCL254_6_2').style.display = "none";</script><li class="note" id="note_LCL254_6_3"><a class="footnoteCrossrefLink" href="#target_note_LCL254_6_3" title="Click to highlight in text"><sup class="lineRef">3</sup>proficiente <span class="italic">F</span>: proficientes <span class="italic">A</span>: proliciente <span class="italic">Waltz</span>.</a></li><script type="text/javascript">document.getElementById('note_LCL254_6_3').style.display = "none";</script></ul></section></notes></section>