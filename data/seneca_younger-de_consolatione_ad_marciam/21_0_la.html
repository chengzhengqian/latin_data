<section class="div1 language" lang="la"><p class="noindent">

ille exaudisse dissimulavit et sollemnia pontificii carminis verba concepit gemitu non interrumpente precationem <span class="br"></span><span class="lineNumber">2</span><span class="br"></span> et ad filii sui nomen Iove propitiato. Putasne eius luctus aliquem finem esse debere, cuius primus dies et primus impetus ab altaribus publicis et fausta nuncupatione non abduxit patrem? Dignus me hercules fuit memorabili dedicatione, dignus amplissimo sacerdotio, qui colere deos ne iratos quidem destitit. Idem tamen ut redît domum, et implevit oculos et aliquas voces flebiles misit et peractis, quae mos erat praestare defunctis, ad Capitolinum illum redît vultum.</p>
<span class="br"></span><span class="lineNumber">3</span><span class="br"></span><p>Paulus circa illos nobilissimi triumphi dies, quo vinctum ante currum egit Persen, incliti regis nomen, duos filios in adoptionem dedit, duos<a class="footnoteLink" href="#note_LCL254_42_1" id="target_note_LCL254_42_1"><sup>1</sup></a> quos sibi servaverat extulit. Quales retentos putas, cum inter commodatos Scipio fuisset? Non sine motu vacuum Pauli currum populus Romanus aspexit. Contionatus est tamen et egit dis gratias, quod compos voti factus esset; precatum enim se, ut, si quid ob ingentem victoriam invidiae dandum esset, id suo potius <span class="br"></span><span class="lineNumber">4</span><span class="br"></span> quam publico damno solveretur. Vides quam magno animo tulerit? Orbitati suae gratulatus est. Et

<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_42_1"><a class="footnoteCrossrefLink" href="#target_note_LCL254_42_1" title="Click to highlight in text"><sup class="lineRef">1</sup>duos <span class="italic">added by Lipsius</span>.</a></li><script type="text/javascript">document.getElementById('note_LCL254_42_1').style.display = "none";</script></ul></section></notes></section>