<section class="div1 language" lang="la"><p class="noindent">

ferunt, vagi per omne, sublimes et ex alto adsueti humana despicere. Inde est quod Platon clamat: sapientis animum totum in mortem prominere, hoc velle, hoc meditari, hac semper cupidine ferri in exteriora tendentem.</p>
<span class="br"></span><span class="lineNumber">3</span><span class="br"></span><p>Quid? tu, Marcia, cum videres senilem in iuvene prudentiam, victorem omnium voluptatium animum, emendatum, carentem vitio, divitias sine avaritia, honores sine ambitione, voluptates sine luxuria adpetentem, diu tibi putabas illum sospitem posse contingere? Quicquid ad summum pervenit, ab exitu prope est. Eripit se aufertque ex oculis perfecta virtus, nec ultimum tempus expectant quae in primo <span class="br"></span><span class="lineNumber">4</span><span class="br"></span> maturuerunt. Ignis quo clarior fulsit, citius extinguitur; vivacior est, qui cum lenta ac difficili materia commissus fumoque demersus ex sordido lucet; eadem enim detinet causa, quae maligne alit. Sic ingenia quo inlustriora, breviora sunt; nam ubi incremento <span class="br"></span><span class="lineNumber">5</span><span class="br"></span> locus non est, vicinus occasus est. Fabianus ait, id quod nostri quoque parentes videre, puerum Romae fuisse statura ingentis viri<a class="footnoteLink" href="#note_LCL254_84_1" id="target_note_LCL254_84_1"><sup>1</sup></a>; sed hic cito decessit, et moriturum brevi nemo prudens non ante dixit<a class="footnoteLink" href="#note_LCL254_84_2" id="target_note_LCL254_84_2"><sup>2</sup></a>; non poterat enim ad illam aetatem pervenire, quam praeceperat. Ita est: indicium imminentis exitii nimia maturitas est; adpetit finis ubi incrementa consumpta sunt.</p>
<span class="br"></span><span class="lineNumber">1</span><span class="br"></span><p>24. Incipe virtutibus illum, non annis aestimare; satis diu vixit. Pupillus relictus sub tutorum cura


<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_84_1"><a class="footnoteCrossrefLink" href="#target_note_LCL254_84_1" title="Click to highlight in text"><sup class="lineRef">1</sup>statura ingentis uiri ante <span class="italic">AF</span> (ante <span class="italic">commonly omitted</span>): staturae ingentis, virum antecellentis <span class="italic">Gertz</span>: staturae ingentis, ui nitentem <span class="italic">Waltz</span>.</a></li><script type="text/javascript">document.getElementById('note_LCL254_84_1').style.display = "none";</script><li class="note" id="note_LCL254_84_2"><a class="footnoteCrossrefLink" href="#target_note_LCL254_84_2" title="Click to highlight in text"><sup class="lineRef">2</sup>prudens non ante dixit <span class="italic">Bourgery</span>: prudens dixit <span class="italic">A: Hermes and editors since Erasmus add</span> non <span class="italic">before</span> prudens.</a></li><script type="text/javascript">document.getElementById('note_LCL254_84_2').style.display = "none";</script></ul></section></notes></section>