<section class="div1 language" lang="la"><p class="noindent">

quem<a class="footnoteLink" href="#note_LCL254_44_1" id="target_note_LCL254_44_1"><sup>1</sup></a> magis poterat permovere tanta mutatio? Solacia simul atque auxilia perdidit. Non contigit tamen tristem Paulum Persi videre.</p>
<span class="br"></span><span class="lineNumber">1</span><span class="br"></span><p>14. Quid nunc te per innumerabilia magnorum virorum exempla ducam et quaeram miseros, quasi non difficilius sit invenire felices? Quota enim quaeque domus usque ad exitum omnibus partibus suis constitit? in qua non aliquid turbatum est<a class="footnoteLink" href="#note_LCL254_44_2" id="target_note_LCL254_44_2"><sup>2</sup></a>? Unum quemlibet annum occupa et ex eo magistratus cita: Lucium si vis Bibulum et C. Caesarem—videbis inter collegas inimicissimos concordem fortunam.</p>
<span class="br"></span><span class="lineNumber">2</span><span class="br"></span><p>L. Bibuli, melioris quam fortioris viri, duo simul filii interfecti sunt, Aegyptio quidem militi ludibrio habiti, ut non minus ipsa orbitate auctor eius digna res lacrimis esset. Bibulus tamen, qui toto honoris sui anno ob invidiam collegae domi latuerat, postero die quam geminum funus renuntiatum est, processit ad solita imperii officia. Quis minus potest quam unum diem duobus filis dare? Tam cito liberorum luctum finivit, qui consulatum anno luxerat.</p>
<span class="br"></span><span class="lineNumber">3</span><span class="br"></span><p>C. Caesar cum Britanniam peragraret nec oceano continere felicitatem suam posset, audît decessisse filiam publica secum fata ducentem. In oculis erat


<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_44_1"><a class="footnoteCrossrefLink" href="#target_note_LCL254_44_1" title="Click to highlight in text"><sup class="lineRef">1</sup>et quem <span class="italic">A</span>: et quo eum <span class="italic">Hermes after Gertz</span>.</a></li><script type="text/javascript">document.getElementById('note_LCL254_44_1').style.display = "none";</script><li class="note" id="note_LCL254_44_2"><a class="footnoteCrossrefLink" href="#target_note_LCL254_44_2" title="Click to highlight in text"><sup class="lineRef">2</sup>turbatum est <span class="italic">Madvig</span>: turbatum sit <span class="italic">A</span>: in qua non aliquid turbatum sit <span class="italic">Waltz omits</span>.</a></li><script type="text/javascript">document.getElementById('note_LCL254_44_2').style.display = "none";</script></ul></section></notes></section>