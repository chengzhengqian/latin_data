<section class="div1 language" lang="la"><p class="noindent">

iam matri iam patri praesidium ac decus, amittere.” Quis negat grave esse? Sed humanum est. Ad hoc genitus es, ut perderes, ut perires, ut sperares, metueres, alios teque inquietares, mortem et timeres et optares et, quod est pessimum, numquam scires, cuius esses status.</p>
<span class="br"></span><span class="lineNumber">2</span><span class="br"></span><p>Si quis Syracusas petenti diceret: “Omnia incommoda, omnes voluptates futurae peregrinationis tuae ante cognosce, deinde ita naviga. Haec sunt, quae mirari possis: videbis primum ipsam insulam ab Italia angusto interscissam freto, quam continenti quondam cohaesisse constat; subitum illo mare irrupit et</p>
<blockquote><p>
<span class="line">Hesperium Siculo latus abscidit.</span><span class="linebreak"></span>
</p></blockquote>
<p>Deinde videbis (licebit enim tibi avidissimum maris verticem perstringere) stratam illam fabulosam Charybdin, quam diu ab austro vacat, at, si quid inde vehementius spiravit, magno hiatu profundoque navigia <span class="br"></span><span class="lineNumber">3</span><span class="br"></span> sorbentem. Videbis celebratissimum carminibus fontem Arethusam, nitidissimi ac perlucidi ad imum stagni, gelidissimas aquas profundentem, sive illas ibi primum nascentis invenit, sive inlapsum terris flumen integrum subter tot maria et ab confusione peioris <span class="br"></span><span class="lineNumber">4</span><span class="br"></span> undae servatum reddidit. Videbis portum quietis-simum omnium, quos aut natura posuit in tutelam classium aut adiuvit manus, sic tutum, ut ne maximarum<span class="br"></span><span class="lineNumber"></span><span class="br"></span>
</p><notes></notes></section>