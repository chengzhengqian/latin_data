<section class="div1 language" lang="la"><p class="noindent">

dedit. Irascebatur illi ob unum aut alterum liberius dictum, quod tacitus ferre non potuerat Seianum in cervices nostras ne imponi quidem, sed escendere. Decernebatur illi statua in Pompei theatro ponenda, quod exustum Caesar reficiebat; exclamavit Cordus tunc vere theatrum perire. Quid <span class="br"></span><span class="lineNumber">5</span><span class="br"></span> ergo? Non rumperetur supra cineres Cn. Pompei constitui Seianum et in monimentis maximi imperatoris consecrari perfidum militem? Consecratur<a class="footnoteLink" href="#note_LCL254_80_1" id="target_note_LCL254_80_1"><sup>1</sup></a> subscriptio, et acerrimi canes, quos ille ut sibi uni mansuetos, omnibus feros haberet, sanguine humano pascebat, circumlatrare hominem etiam illum iam <span class="br"></span><span class="lineNumber">6</span><span class="br"></span> pedica captum<a class="footnoteLink" href="#note_LCL254_80_2" id="target_note_LCL254_80_2"><sup>2</sup></a> incipiunt. Quid faceret? Si vivere vellet, Seianus rogandus erat, si mori, filia, uterque inexorabilis. Constituit filiam fallere. Usus itaque balineo, quo plus virium poneret, in cubiculum se quasi gustaturus contulit et dimissis pueris quaedam per fenestram, ut videretur edisse, proiecit; a cena deinde, quasi iam satis in cubiculo edisset, abstinuit. Altero quoque die et tertio idem fecit; quartus ipsa infirmitate corporis faciebat indicium. Complexus itaque te: “Carissima,” inquit, “filia et hoc unum


<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_80_1"><a class="footnoteCrossrefLink" href="#target_note_LCL254_80_1" title="Click to highlight in text"><sup class="lineRef">1</sup>consecratur <span class="italic">AF: the reading of the <span class="sc">mss</span>. rejected by editors is retained by Basore for the sake of the irony</span>; concinnatur <span class="italic">Madvig</span>: conflatur <span class="italic">Gertz</span>: consignatur <span class="italic">Waltz</span>.</a></li><script type="text/javascript">document.getElementById('note_LCL254_80_1').style.display = "none";</script><li class="note" id="note_LCL254_80_2"><a class="footnoteCrossrefLink" href="#target_note_LCL254_80_2" title="Click to highlight in text"><sup class="lineRef">2</sup>etiam illum iam pedica captum <span class="italic">Basore</span>: etiam illum imperiatum <span class="italic">AF</span>: etiam in illo (illo in <span class="italic">Gertz</span>) imperio altum <span class="italic">Madvig</span>: etiam tunc imperterritum <span class="italic">Niemeyer</span>: etiamtum imperturbatum <span class="italic">Waltz</span>.</a></li><script type="text/javascript">document.getElementById('note_LCL254_80_2').style.display = "none";</script></ul></section></notes></section>