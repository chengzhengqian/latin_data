<section class="div1 language" lang="la"><p class="noindent">

mundi, utpote cum ille se intra huius spatium totiens remetiatur. Quid ergo interest id extendere, cuius quantumcumque fuerit incrementum non multum aberit a nihilo? Uno modo multum est quod vivimus, <span class="br"></span><span class="lineNumber">3</span><span class="br"></span> si satis est. Licet mihi vivaces et in memoriam traditae senectutis viros nomines, centenos denosque percenseas annos: cum ad omne tempus dimiseris animum, nulla erit illa brevissimi longissimique aevi differentia, si inspecto quanto quis vixerit spatio comparaveris <span class="br"></span><span class="lineNumber">4</span><span class="br"></span> quanto non vixerit. Deinde sibi maturus decessit; vixit enim quantum debuit vivere, nihil illi iam ultra supererat. Non una hominibus senectus est, ut ne animalibus quidem. Intra quattuordecim quaedam annos defetigavit, et haec illis longissima aetas est quae homini prima; dispar cuique vivendi facultas data est. Nemo nimis cito moritur, quia victurus <span class="br"></span><span class="lineNumber">5</span><span class="br"></span> diutius quam vixit non fuit. Fixus est cuique terminus; manebit semper, ubi positus est, nec illum ulterius diligentia aut gratia promovebit. Sic habe, te illum ex consilio perdidisse. Tulit suum</p>
<blockquote><p>
<span class="line">Metasque dati pervenit ad aevi.</span><span class="linebreak"></span>
</p></blockquote>
<span class="br"></span><span class="lineNumber">6</span><span class="br"></span><p>Non est itaque quod sic te oneres: “Potuit diutius vivere.” Non est interrupta eius vita nec umquam se annis casus intericit. Solvitur quod cuique promissum est; eunt via sua fata nec adiciunt quicquam<span class="br"></span><span class="lineNumber"></span><span class="br"></span>
</p><notes></notes></section>