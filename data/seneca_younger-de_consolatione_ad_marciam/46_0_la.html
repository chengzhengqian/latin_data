<section class="div1 language" lang="la"><p class="noindent">
<span class="br"></span><span class="lineNumber">2</span><span class="br"></span> dicere; â€œCur te, filia, tam longa tenet aegritudo? Cur in tanta veri ignoratione versaris, ut inique actum cum filio tuo iudices, quod integro domus statu integer ipse se<a class="footnoteLink" href="#note_LCL254_92_1" id="target_note_LCL254_92_1"><sup>1</sup></a> ad maiores recepit suos? Nescis quantis fortuna procellis disturbet omnia? Quam nullis benignam facilemque se praestiterit, nisi qui minimum cum illa contraxerant? Regesne tibi nominem felicissimos futuros, si maturius illos mors instantibus subtraxisset malis? an Romanos duces, quorum nihil magnitudini deerit, si aliquid aetati detraxeris? an nobilissimos viros clarissimosque ad ictum militaris gladi composita cervice curvatos? <span class="br"></span><span class="lineNumber">3</span><span class="br"></span> Respice patrem atque avum tuum: ille in alieni percussoris venit arbitrium; ego nihil in me cuiquam permisi et cibo prohibitus ostendi tam magno me quam uidebar animo scripsisse.<a class="footnoteLink" href="#note_LCL254_92_2" id="target_note_LCL254_92_2"><sup>2</sup></a> Cur in domo nostra diutissime lugetur qui felicissime moritur? Coimus omnes in unum videmusque non alta nocte circumdati nil apud vos, ut putatis, optabile, nil excelsum, nil splendidum, sed humilia cuncta et gravia et anxia et quotam partem luminis nostri cernentia! <span class="br"></span><span class="lineNumber">4</span><span class="br"></span> Quid dicam nulla hic arma mutuis furere concursibus nec classes classibus frangi nec parricidia aut fingi aut cogitari nec fora litibus strepere dies perpetuos,


</p><notes><section class="footnotes"><ul><li class="note" id="note_LCL254_92_1"><a class="footnoteCrossrefLink" href="#target_note_LCL254_92_1" title="Click to highlight in text"><sup class="lineRef">1</sup>se <span class="italic">added by Haase</span>.</a></li><script type="text/javascript">document.getElementById('note_LCL254_92_1').style.display = "none";</script><li class="note" id="note_LCL254_92_2"><a class="footnoteCrossrefLink" href="#target_note_LCL254_92_2" title="Click to highlight in text"><sup class="lineRef">2</sup>tam magno me quam videbar animo scripsisse <span class="italic">Haase</span>: quam magno me quam uibar animo scribsisse (magno me quam <span class="italic">in the margin</span>) <span class="italic">A</span><sup>1</sup>: tam magno me quam vivebam animo scripsisse <span class="italic">Waltz</span>.</a></li><script type="text/javascript">document.getElementById('note_LCL254_92_2').style.display = "none";</script></ul></section></notes></section>