<section class="div1 language" lang="la"><p class="noindent">

continuationem gentium triplici sinu scindens et ingenti <span class="br"></span><span class="lineNumber">7</span><span class="br"></span> licentia exaestuans? Videbis hic inquietis et sine vento fluctuantibus aquis innare excedenti terrestria magnitudine animalia, quaedam gravia et alieno se magisterio moventia, quaedam velocia et concitatis perniciora remigis, quaedam haurientia undas et magno praenavigantium periculo efflantia. Videbis hic navigia quas non novere terras quaerentia; videbis nihil humanae audaciae intemptatum erisque et spectator et ipse pars magna conantium; disces docebisque artes, alias quae vitam instruant, alias <span class="br"></span><span class="lineNumber">8</span><span class="br"></span> quae ornent, alias quae regant. Sed istic erunt mille corporum, animorum pestes, et bella et latrocinia et venena et naufragia et intemperies caeli corporisque et carissimorum acerba desideria et mors, incertum facilis an per poenam cruciatumque. Delibera tecum et perpende, quid velis: ut ad illa venias, per illa exeundum est.” Respondebis velle te vivere? Quidni? immo, puto, ad id non accedes, ex quo tibi aliquid decuti doles! Vive ergo ut convenit. “Nemo,” inquis, “nos consuluit.” Consulti sunt de nobis parentes nostri, qui cum condicionem vitae nossent, in hanc nos sustulerunt.</p>
<span class="br"></span><span class="lineNumber">1</span><span class="br"></span><p>19. Sed ut ad solacia veniam, videamus primum quid curandum sit, deinde quemadmodum. Movet<span class="br"></span><span class="lineNumber"></span><span class="br"></span>
</p><notes></notes></section>