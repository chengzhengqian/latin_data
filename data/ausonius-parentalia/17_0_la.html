<section class="div1 language" lang="la"><header><hgroup><h1>Ausonius</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">5</span><span class="br"></span>redderet et mores et moribus adderet illud,</span><span class="linebreak"></span>
<span class="line indent1">Paulinus caruit quo pater, eloquium:</span><span class="linebreak"></span>
<span class="line">eriperis laetis et pubescentibus annis</span><span class="linebreak"></span>
<span class="line indent1">crudaque adhuc matris pectora sollicitas.</span><span class="linebreak"></span>
<span class="line">flemus enim et raptam thalami de sede sororem,</span><span class="linebreak"></span>
<span class="line indent1"><span class="br"></span><span class="lineNumber">10</span><span class="br"></span>heu non maturo funere, Dryadiam.</span><span class="linebreak"></span>
<span class="line">flemus, ego in primis, qui matris avunculus, ac vos</span><span class="linebreak"></span>
<span class="line indent1">natorum tamquam diligo progeniem.</span><span class="linebreak"></span>
<span class="line">illa manus inter genetricis et oscula patris</span><span class="linebreak"></span>
<span class="line indent1">occidit, Hispana tu regione procul.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>quam tener et primo nove flos decerperis aevo,</span><span class="linebreak"></span>
<span class="line indent1">nondum purpureas cinctus ephebe genas!</span><span class="linebreak"></span>
<span class="line">quattuor ediderat nunc functa puerpera partus,</span><span class="linebreak"></span>
<span class="line indent1">funera set tumulis iam geminata dedit.</span><span class="linebreak"></span>
<span class="line">Sit satis hoc, Pauline pater; divisio facta est:<a class="footnoteLink" href="#note_LCL096_88_1" id="target_note_LCL096_88_1"><sup>1</sup></a></span><span class="linebreak"></span>
<span class="line indent1"><span class="br"></span><span class="lineNumber">20</span><span class="br"></span>debetur matri cetera progenies.</span><span class="linebreak"></span>
</p>
</section>
<section class="div2">
<h2><span class="sc">XXIV.—Paulinus Sororis Gener</span></h2>
<p class="lineGroup">
<span class="line"><span class="sc">Qui</span> laetum ingenium, mores qui diligit aequos</span><span class="linebreak"></span>
<span class="line indent1">quique fidem sancta cum pietate colit,</span><span class="linebreak"></span>
<span class="line">Paulini manes mecum veneratus amicis</span><span class="linebreak"></span>
<span class="line indent1">inroret lacrimis annua liba ferens.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>aequaevus, Pauline, mihi natamque sororis</span><span class="linebreak"></span>
<span class="line indent1">indeptus thalamo: sic mihi paene gener.</span><span class="linebreak"></span>
<span class="line">stirpis Aquitanae mater tibi: nam genitori</span><span class="linebreak"></span>
<span class="line indent1">Cossio Vasatum, municipale genus.</span><span class="linebreak"></span>
</p>
</section><notes><section class="footnotes"><ul><li class="note" id="note_LCL096_88_1"><a class="footnoteCrossrefLink" href="#target_note_LCL096_88_1" title="Click to highlight in text"><sup class="lineRef">1</sup><span class="italic">cp. Corpus Inscr. Graec.</span> Pars xxxiv. No. 6791 (found at Bordeaux):
<p class="lineGroup">
<span class="line">Λείψανα Λoυκίλλης διδματόκoυ ἐνθάδε κεῖτε (<span class="italic">sic</span>), ἧς μεμέρισται (<span class="italic">sic</span>) βρέφη, ζωòν πατρί, θάτερον αὐτῇ.</span><span class="linebreak"></span>
</p>
</a></li><script type="text/javascript">document.getElementById('note_LCL096_88_1').style.display = "none";</script></ul></section></notes></section>