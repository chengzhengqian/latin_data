<section class="div1 language" lang="la"><header><hgroup><h1>Ausonius</h1></hgroup></header>
<section class="div2">
<h2><span class="ac">Liber IV</span></h2>
<h2><span class="ac">Parentalia</span></h2>
<h2><span class="sc">Praefatio in Prosa</span></h2>
<p><span class="sc">Scio</span> versiculis meis evenire, ut fastidiose legantur: quippe sic meritum est eorum. sed quosdam solet commendare materia et aliquotiens fortasse lectorem solum lemma sollicitat tituli, ut festivitate persuasus et ineptiam ferre contentus sit. hoc opusculum nec materia amoenum est nec appellatione iucundum. habet maestam religionem, qua carorum meorum obitus tristi adfectione commemoro. titulus libelli est Parentalia. antiquae appellationis hie dies et iam inde ab Numa cognatorum inferiis institutus: nec quidquam sanctius habet reverentia superstitum, quam ut amissos venerabiliter recordetur.</p>
</section>
<section class="div2">
<h2><span class="sc">Item Praefatio Versibus Adnotata</span></h2>
<p class="lineGroup">
<span class="line"><span class="sc">Nomina</span> carorum iam condita funere iusto,</span><span class="linebreak"></span>
<span class="line indent1">fleta prius lacrimis, nunc memorabo modis,</span><span class="linebreak"></span>
</p>
</section><notes></notes></section>