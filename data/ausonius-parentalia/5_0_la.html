<section class="div1 language" lang="la"><header><hgroup><h1>Ausonius</h1></hgroup></header><section class="div2">
<p class="lineGroup">
<span class="line">invida set nimium generique opibusque superbis</span><span class="linebreak"></span>
<span class="line indent1">aerumna incubuit; namque avus et genitor</span><span class="linebreak"></span>
<span class="line">proscripti, regnum cum Victorinus haberet</span><span class="linebreak"></span>
<span class="line indent1"><span class="br"></span><span class="lineNumber">10</span><span class="br"></span>ductor et in Tetricos recidit imperium.</span><span class="linebreak"></span>
<span class="line">tum profugum in terris, per quas erumpit Aturrus</span><span class="linebreak"></span>
<span class="line indent1">Tarbellique furor perstrepit oceani,</span><span class="linebreak"></span>
<span class="line">grassantis dudum fortunae tela paventem</span><span class="linebreak"></span>
<span class="line indent1">pauperis Aemiliae condicio inplicuit.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>mox tenuis multo quaesita pecunia nisu</span><span class="linebreak"></span>
<span class="line indent1">solamen fesso, non et opes tribuit.</span><span class="linebreak"></span>
<span class="line">tu caeli numeros et conscia sidera fati</span><span class="linebreak"></span>
<span class="line indent1">callebas studium dissimulanter agens.</span><span class="linebreak"></span>
<span class="line">non ignota tibi nostrae quoque formula vitae,</span><span class="linebreak"></span>
<span class="line indent1"><span class="br"></span><span class="lineNumber">20</span><span class="br"></span>signatis quam tu condideras tabulis,</span><span class="linebreak"></span>
<span class="line">prodita non umquam; sed matris cura retexit,</span><span class="linebreak"></span>
<span class="line indent1">sedula quam timidi cura tegebat avi.</span><span class="linebreak"></span>
<span class="line">tu novies denos vitam cum duxeris annos,</span><span class="linebreak"></span>
<span class="line indent1">expertus Fortis tela cavenda deae,</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>amissum flesti per trina decennia natum</span><span class="linebreak"></span>
<span class="line indent1">saucius: hoc leto lumine cassus eras.</span><span class="linebreak"></span>
<span class="line">dicebas sed te solacia longa fovere,</span><span class="linebreak"></span>
<span class="line indent1">quod mea praecipuus fata maneret honos.</span><span class="linebreak"></span>
<span class="line">et modo conciliis animarum mixte priorum</span><span class="linebreak"></span>
<span class="line indent1"><span class="br"></span><span class="lineNumber">30</span><span class="br"></span>fata tui certe nota nepotis habes.</span><span class="linebreak"></span>
<span class="line">sentis, quod quaestor, quod te praefectus et idem</span><span class="linebreak"></span>
<span class="line indent1">consul honorifico munere conmemoro.</span><span class="linebreak"></span>
</p>
</section><notes><section class="footnotes"><ul><li class="note" id="note_LCL096_64_1"><a class="footnoteCrossrefLink" href="#target_note_LCL096_64_1" title="Click to highlight in text"><sup class="lineRef">1</sup>One of the “Thirty Tyrants” who bore rule in Gaul during the days of Gallienus. His “reign” lasted from 267–268 <span class="sc">a.d.</span></a></li><script type="text/javascript">document.getElementById('note_LCL096_64_1').style.display = "none";</script></ul></section></notes></section>