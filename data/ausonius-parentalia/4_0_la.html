<section class="div1 language" lang="la"><header><hgroup><h1>Ausonius</h1></hgroup></header><section class="div2">
<p class="lineGroup">
<span class="line">tu trater genetricis et unanimis genitori,</span><span class="linebreak"></span>
<span class="line indent1">et mihi qui fueris, quod pater et genetrix,</span><span class="linebreak"></span>
<span class="line">qui me lactantem, puerum iuvenemque virumque</span><span class="linebreak"></span>
<span class="line indent1"><span class="br"></span><span class="lineNumber">10</span><span class="br"></span>artibus ornasti, quas didicisse iuvat—</span><span class="linebreak"></span>
<span class="line">te sibi Palladiae antetulit toga docta Tolosae,</span><span class="linebreak"></span>
<span class="line indent1">te Narbonensis Gallia praeposuit,</span><span class="linebreak"></span>
<span class="line">ornasti cuius Latio sermone tribunal</span><span class="linebreak"></span>
<span class="line indent1">et fora Hiberorum quaeque Novem populis.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>hinc tenus Europam fama crescente petito</span><span class="linebreak"></span>
<span class="line indent1">Constantinopolis rhetore te viguit.</span><span class="linebreak"></span>
<span class="line">tu per mille modos, per mille oracula fandi</span><span class="linebreak"></span>
<span class="line indent1">doctus, facundus, tu celer, atque memor.</span><span class="linebreak"></span>
<span class="line">tu, postquam primis placui tibi traditus annis,</span><span class="linebreak"></span>
<span class="line indent1"><span class="br"></span><span class="lineNumber">20</span><span class="br"></span>dixisti nato me satis esse tibi,</span><span class="linebreak"></span>
<span class="line">me tibi, me patribus clarum decus esse professus</span><span class="linebreak"></span>
<span class="line indent1">dictasti fatis verba notanda meis.</span><span class="linebreak"></span>
<span class="line">Ergo vale Elysiam sortitus, avuncule, sedem:</span><span class="linebreak"></span>
<span class="line indent1">haec tibi de Musis carmina libo tuis.</span><span class="linebreak"></span>
</p>
</section>
<section class="div2">
<h2><span class="sc">IV.—Caecilius Argicius Arborius Avus</span></h2>
<p class="lineGroup">
<span class="line"><span class="sc">Officiosa</span> pium ne desere, pagina, munus:</span><span class="linebreak"></span>
<span class="line indent1">maternum post hos commemoremus avum</span><span class="linebreak"></span>
<span class="line">Arborium, Haeduico ductum de stemmate nomen,</span><span class="linebreak"></span>
<span class="line indent1">conplexum multas nobilitate domus,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>qua Lugdunensis provincia quaque potentes</span><span class="linebreak"></span>
<span class="line indent1">Haedues, Alpino quaque Vienna iugo.</span><span class="linebreak"></span>
</p>
</section><notes></notes></section>