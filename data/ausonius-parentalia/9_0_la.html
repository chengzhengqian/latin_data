<section class="div1 language" lang="la"><header><hgroup><h1>Ausonius</h1></hgroup></header><section class="div2">
<p class="lineGroup">
<span class="line">torqueo deceptos ego vita caelibe canos,</span><span class="linebreak"></span>
<span class="line indent1">quoque magis solus, hoc mage maestus ago.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>vulnus alit, quod muta domus silet et torus alget,</span><span class="linebreak"></span>
<span class="line indent1">quod mala non cuiquam, non bona participo.</span><span class="linebreak"></span>
<span class="line">maereo, si coniunx alii bona; maereo contra,</span><span class="linebreak"></span>
<span class="line indent1">si mala: ad exemplum tu mihi semper ades.</span><span class="linebreak"></span>
<span class="line">tu mihi crux ab utraque venis: sive est mala, quod tu</span><span class="linebreak"></span>
<span class="line indent1"><span class="br"></span><span class="lineNumber">20</span><span class="br"></span>dissimilis fueris; seu bona, quod similis.</span><span class="linebreak"></span>
<span class="line">non ego opes cassas et inania gaudia plango,</span><span class="linebreak"></span>
<span class="line indent1">sed iuvenis iuveni quod mihi rapta viro.</span><span class="linebreak"></span>
<span class="line">laeta, pudica, gravis, genus inclita et inclita forma,</span><span class="linebreak"></span>
<span class="line indent1">et dolor atque decus coniugis Ausonii.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>quae modo septenos quater inpletura Decembres</span><span class="linebreak"></span>
<span class="line indent1">liquisti natos, pignera nostra, duos.</span><span class="linebreak"></span>
<span class="line">illa favore dei, sicut tua vota fuerunt,</span><span class="linebreak"></span>
<span class="line indent1">florent, optatis adcumulata bonis.</span><span class="linebreak"></span>
<span class="line">et precor, ut vigeant tandemque superstite utroque</span><span class="linebreak"></span>
<span class="line indent1"><span class="br"></span><span class="lineNumber">30</span><span class="br"></span>nuntiet hoc cineri nostra favilla tuo.</span><span class="linebreak"></span>
</p>
</section>
<section class="div2">
<h2><span class="sc">X.â€”Ausonius Parvulus Filius</span></h2>
<p class="lineGroup">
<span class="line"><span class="sc">Non</span> ego te infletum memori fraudabo querella,</span><span class="linebreak"></span>
<span class="line indent1">primus, nate, meo nomine dicte puer:</span><span class="linebreak"></span>
<span class="line">murmura quem primis meditantem absolvere verbis</span><span class="linebreak"></span>
<span class="line indent1">indolis et plenae, planximus exequiis.<a class="footnoteLink" href="#note_LCL096_72_1" id="target_note_LCL096_72_1"><sup>1</sup></a></span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>tu gremio in proavi funus commune locatus,</span><span class="linebreak"></span>
<span class="line indent1">invidiam tumuli ne paterere tui.</span><span class="linebreak"></span>
</p>
</section><notes><section class="footnotes"><ul><li class="note" id="note_LCL096_72_1"><a class="footnoteCrossrefLink" href="#target_note_LCL096_72_1" title="Click to highlight in text"><sup class="lineRef">1</sup><span class="italic">V</span>: obaequiis, <span class="italic">Peiper.</span></a></li><script type="text/javascript">document.getElementById('note_LCL096_72_1').style.display = "none";</script></ul></section></notes></section>