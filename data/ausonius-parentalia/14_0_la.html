<section class="div1 language" lang="la"><header><hgroup><h1>Ausonius</h1></hgroup></header><section class="div2">
<p class="lineGroup">
<span class="line indent4">cape munera tristia patrum,</span><span class="linebreak"></span>
<span class="line indent4">lacrimabilis orsa querellae,</span><span class="linebreak"></span>
<span class="line indent4">quae funereo modulatu</span><span class="linebreak"></span>
<span class="line indent4">tibi maestus avunculus offert.</span><span class="linebreak"></span>
</p>
</section>
<section class="div2">
<h2><span class="sc">XVIII.—Fl. Sanctus Maritus Pudentillae quae Soror Sabinae meae</span></h2>
<p class="lineGroup">
<span class="line"><span class="sc">Qui</span> ioca laetitiamque colis, qui tristia damnas</span><span class="linebreak"></span>
<span class="line indent1">nec metuis quemquam nec metuendus agis,</span><span class="linebreak"></span>
<span class="line">qui nullum insidiis captas nec lite lacessis,</span><span class="linebreak"></span>
<span class="line indent1">sed iustam et clemens vitam agis et sapiens,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>tranquillos manes supremaque mitia Sancti</span><span class="linebreak"></span>
<span class="line indent1">ore pio et verbis advenerare bonis.</span><span class="linebreak"></span>
<span class="line">militiam nullo qui turbine sedulus egit,</span><span class="linebreak"></span>
<span class="line indent1">praeside laetatus quo Rutupinus ager,</span><span class="linebreak"></span>
<span class="line">octoginta annos cuius tranquilla senectus</span><span class="linebreak"></span>
<span class="line indent1"><span class="br"></span><span class="lineNumber">10</span><span class="br"></span>nullo mutavit deteriore die.</span><span class="linebreak"></span>
<span class="line">ergo precare favens, ut qualia tempora vitae,</span><span class="linebreak"></span>
<span class="line indent1">talia et ad manes otia Sanctus agat.</span><span class="linebreak"></span>
</p>
</section>
<section class="div2">
<h2><span class="sc">XIX.—Namia Pudentilla Adfinis</span></h2>
<p class="lineGroup">
<span class="line"><span class="sc">Tuque</span> Pudentillam verbis adfare supremis,</span><span class="linebreak"></span>
<span class="line indent1">quae famae curam, quae probitatis habes.</span><span class="linebreak"></span>
<span class="line">nobilis haec, frugi, proba, laeta, pudica, decora,</span><span class="linebreak"></span>
<span class="line indent1">coniugium Sancti iugiter haec habuit.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>inviolata tuens castae praeconia vitae</span><span class="linebreak"></span>
<span class="line indent1">rexit opes proprias otia agente viro:</span><span class="linebreak"></span>
<span class="line">non ideo exprobrans aut fronte obducta marito,</span><span class="linebreak"></span>
<span class="line indent1">quod gereret totam femina sola domum.</span><span class="linebreak"></span>
</p>
</section><notes></notes></section>