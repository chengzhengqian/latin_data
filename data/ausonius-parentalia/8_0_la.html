<section class="div1 language" lang="la"><header><hgroup><h1>Ausonius</h1></hgroup></header><section class="div2">
<p class="lineGroup">
<span class="line">venatu et ruris cultu victusque nitore</span><span class="linebreak"></span>
<span class="line indent1">omne aevum peragens, publica despiciens:</span><span class="linebreak"></span>
<span class="line">nosci inter primos cupiens, prior esse recusans,</span><span class="linebreak"></span>
<span class="line indent1"><span class="br"></span><span class="lineNumber">10</span><span class="br"></span>ipse tuo vivens segregus arbitrio.</span><span class="linebreak"></span>
<span class="line">optabas tu me generum florente iuventa:</span><span class="linebreak"></span>
<span class="line indent1">optare hoc tantum, non et habere datum,</span><span class="linebreak"></span>
<span class="line">vota probant superi meritisque faventia sanctis</span><span class="linebreak"></span>
<span class="line indent1">inplent fata, viri quod voluere boni,</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>et nunc perpetui sentis sub honore sepulcri,</span><span class="linebreak"></span>
<span class="line indent1">quam reverens natae quamque tui maneam.</span><span class="linebreak"></span>
<span class="line">caelebs namque gener haec nunc pia munera solvo:</span><span class="linebreak"></span>
<span class="line indent1">nam et caelebs numquam desinam et esse gener.</span><span class="linebreak"></span>
</p>
</section>
<section class="div2">
<h2><span class="sc">IX.â€”Attusia Lucana Sabina Uxor</span></h2>
<p class="lineGroup">
<span class="line"><span class="sc">Hactenus</span> ut caros, ita iusto funere fletos</span><span class="linebreak"></span>
<span class="line indent1">functa piis cecinit nenia nostra modis.</span><span class="linebreak"></span>
<span class="line">nunc dolor atque cruces nec contrectabile vulnus,</span><span class="linebreak"></span>
<span class="line indent1">coniugis ereptae mors memoranda mihi,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>nobilis a proavis et origine clara senatus,</span><span class="linebreak"></span>
<span class="line indent1">moribus atque bonis clara Sabina magis.</span><span class="linebreak"></span>
<span class="line">te iuvenis primis luxi deceptus in annis</span><span class="linebreak"></span>
<span class="line indent1">perque novem caelebs te fleo Olympiadas,</span><span class="linebreak"></span>
<span class="line">nec licet obductum senio sopire dolorem;</span><span class="linebreak"></span>
<span class="line indent1"><span class="br"></span><span class="lineNumber">10</span><span class="br"></span>semper crudescit nam mihi paene recens.</span><span class="linebreak"></span>
<span class="line">admittunt alii solacia temporis aegri:</span><span class="linebreak"></span>
<span class="line indent1">haec graviora facit vulnera longa dies.</span><span class="linebreak"></span>
</p>
</section><notes></notes></section>