<section class="div1 language" lang="la"><header><hgroup><h1>Ausonius</h1></hgroup></header><section class="div2">
<p class="lineGroup">
<span class="line">haec, quia uti mater monitis et amore fovebas,</span><span class="linebreak"></span>
<span class="line indent1">supremis reddo filius exequiis.</span><span class="linebreak"></span>
</p>
</section>
<section class="div2">
<h2><span class="sc">VII.—Cl. Contemtus Et Iulius Callippio patrui</span></h2>
<p class="lineGroup">
<span class="line"><span class="sc">Et</span> patruos, elegea, meos reminiscere cantu,</span><span class="linebreak"></span>
<span class="line indent1">Contemtum, tellus quem Rutupina tegit;</span><span class="linebreak"></span>
<span class="line">magna cui et variae quaesita pecunia sortis</span><span class="linebreak"></span>
<span class="line indent1">heredis nullo nomine tuta perit;</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>raptus enim laetis et adhuc florentibus annis</span><span class="linebreak"></span>
<span class="line indent1">trans mare et ignaris fratribus oppetiit.</span><span class="linebreak"></span>
<span class="line">Iulius in longam produxit fata senectam,</span><span class="linebreak"></span>
<span class="line indent1">adfectus damnis innumerabilibus.</span><span class="linebreak"></span>
<span class="line">qui comis blandusque et mensa commodus uncta</span><span class="linebreak"></span>
<span class="line indent1">heredes solo nomine nos habuit.</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>Ambo pii, vultu similes, ioca seria mixti,</span><span class="linebreak"></span>
<span class="line indent1">aevi fortunam non habuere parem.</span><span class="linebreak"></span>
<span class="line">discreti quamquam tumulis et honore iacetis,</span><span class="linebreak"></span>
<span class="line indent1">commune hoc vobis munus habete, “vale.”</span><span class="linebreak"></span>
</p>
</section>
<section class="div2">
<h2><span class="sc">VIII.—Attusius Lucanus Talisius Socer</span></h2>
<p class="lineGroup">
<span class="line"><span class="sc">Qui</span> proceres veteremque volet celebrare senatum</span><span class="linebreak"></span>
<span class="line indent1">claraque ab exortu stemmata Burdigalae,</span><span class="linebreak"></span>
<span class="line">teque tuumque genus memoret, Lucane Talisi,</span><span class="linebreak"></span>
<span class="line indent1">moribus ornasti qui veteres proavos.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>pulcher honore oris, tranquillo pectore comis,</span><span class="linebreak"></span>
<span class="line indent1">facundo quamvis maior ab ingenio:</span><span class="linebreak"></span>
</p>
</section><notes></notes></section>