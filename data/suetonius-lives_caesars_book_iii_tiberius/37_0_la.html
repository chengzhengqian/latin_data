<section class="div1 language" lang="la"><header><hgroup><h1>Lives of the Caesars, III</h1></hgroup></header><section class="div2"><p class="noindent">
quasi id ipsa mandasset. Testamentum quoque eius pro irrito habuit omnisque amicitias et familiaritates, etiam quibus ea funeris sui curam moriens demandaverat, intra breve tempus afflixit, uno ex iis, equestris ordinis viro, et in antliam condemnato.</p>
</section>
<section class="div2">
<p>LII. Filiorum neque naturalem Drusum neque adoptivum Germanicum patria caritate dilexit, alterius vitiis infensus. Nam Drusus fluxioris remissiorisque vitae erat. Itaque ne mortuo quidem perinde adfectus est, sed tantum non statim a funere ad negotiorum consuetudinem rediit <span class="br"></span><span class="lineNumber">2</span><span class="br"></span> iustitio longiore inhibito. Quin et Iliensium legatis paulo serius consolantibus, quasi obliterata iam doloris memoria, irridens se quoque respondit vicem eorum dolere, quod egregium civem Hectorem amisissent. Germanico usque adeo obtrectavit, ut et praeclara facta eius pro supervacuis elevarit et gloriosissimas victorias ceu damnosas rei p. increparet. Quod vero Alexandream propter immensam et repentinam famem inconsulto se adisset, questus est in senatu. <span class="br"></span><span class="lineNumber">3</span><span class="br"></span> Etiam causa mortis fuisse ei per Cn. Pisonem legatum Syriae creditur, quem mox huius criminis reum putant quidam mandata prolaturum, nisi ea secreto ostentanti auferenda ipsumque iugulandum curasset.<a class="footnoteLink" href="#note_LCL031_382_43" id="target_note_LCL031_382_43"><sup>43</sup></a> Propter quae multifariam inscriptum et per noctes celeberrime adclamatum est: “Redde Germanicum!” Quam suspicionem confirmavit ipse postea coniuge etiam ac liberis Germanici crudelem in modum afflictis.</p>
</section><notes><section class="footnotes"><ul><li class="note" id="note_LCL031_382_43"><a class="footnoteCrossrefLink" href="#target_note_LCL031_382_43" title="Click to highlight in text"><sup class="lineRef">43</sup>ostentant(i auferenda ipsumque iugulandum curasset. Propter) quae: <span class="italic">the part in parenthesis is supplied by Roth</span>.</a></li><script type="text/javascript">document.getElementById('note_LCL031_382_43').style.display = "none";</script></ul></section></notes></section>