<section class="div1 language" lang="la"><header><hgroup><h1>Lives of the Caesars, III</h1></hgroup></header><section class="div2"><p class="noindent">
viridiario pavonem capite puniit. In quodam itinere lectica, qua vehebatur, vepribus impedita exploratorem viae, primarum<a class="footnoteLink" href="#note_LCL031_394_49" id="target_note_LCL031_394_49"><sup>49</sup></a> cohortium centurionem, stratum humi paene ad necem verberavit.</p>
</section>
<section class="div2">
<p>LXI. Mox in omne genus crudelitatis erupit numquam deficiente materia, cum primo matris, deinde nepotum et nurus, postremo Seiani familiares atque etiam notos persequeretur; post cuius interitum vel saevissimus exstitit. Quo maxime apparuit, non tam ipsum ab Seiano concitari solitum, quam Seianum quaerenti occasiones sumministrasse; etsi commentario, quem de vita sua summatim breviterque composuit, ausus est scribere Seianum se punisse, quod comperisset furere adversus liberos Germanici filii sui; quorum ipse alterum suspecto iam, alterum oppresso demum Seiano interemit.</p>
<p><span class="br"></span><span class="lineNumber">2</span><span class="br"></span>Singillatim crudeliter facta eius exsequi longum est; genera, velut exemplaria saevitiae, enumerare sat erit. Nullus a poena hominum cessavit dies, ne religiosus quidem ac sacer; animadversum in quosdam ineunte anno novo. Accusati damnatique multi cum liberis atque etiam a liberis suis. Interdictum ne capite damnatos propinqui lugerent. Decreta accusatoribus praecipua praemia, nonnumquam <span class="br"></span><span class="lineNumber">3</span><span class="br"></span> et testibus. Nemini delatorum fides abrogata. Omne crimen pro capitali receptum, etiam paucorum simpliciumque verborum. Obiectum est poetae, quod in tragoedia Agamemnonem probris lacessisset; obiectum et



</p></section><notes><section class="footnotes"><ul><li class="note" id="note_LCL031_394_49"><a class="footnoteCrossrefLink" href="#target_note_LCL031_394_49" title="Click to highlight in text"><sup class="lineRef">49</sup>primarum, <span class="italic">mss</span>.; praetoriarum, <span class="italic">Lipsius</span>.</a></li><script type="text/javascript">document.getElementById('note_LCL031_394_49').style.display = "none";</script></ul></section></notes></section>