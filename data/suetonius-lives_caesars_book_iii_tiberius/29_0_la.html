<section class="div1 language" lang="la"><header><hgroup><h1>Lives of the Caesars, III</h1></hgroup></header><section class="div2"><p class="noindent">
necessario. Reges infestos suspectosque comminationibus magis et querelis quam vi repressit; quosdam per blanditias atque promissa extractos ad se non remisit, ut Marobodum Germanum, Rhascuporim<a class="footnoteLink" href="#note_LCL031_366_33" id="target_note_LCL031_366_33"><sup>33</sup></a> Thracem, Archelaum Cappadocem, cuius etiam regnum in formam provinciae redegit.</p>
</section>
<section class="div2">
<p>XXXVIII. Biennio continuo post adeptum imperium pedem porta non extulit; sequenti tempore praeterquam in propinqua oppida et, cum longissime, Antio tenus nusquam afuit, idque perraro et paucos dies; quamvis provincias quoque et exercitus revisurum se saepe pronuntiasset et prope quotannis profectionem praepararet, vehiculis comprehensis, commeatibus per municipia et colonias dispositis, ad extremum vota pro itu et reditu suo suscipi passus, ut vulgo iam per iocum “Callippides”<a class="footnoteLink" href="#note_LCL031_366_34" id="target_note_LCL031_366_34"><sup>34</sup></a> vocaretur, quem cursitare ac ne cubiti quidem mensuram progredi proverbio Graeco notatum est.</p>
</section>
<section class="div2">
<p>XXXIX. Sed orbatus utroque filio, quorum Germanicus in Syria, Drusus Romae obierat, secessum Campaniae petit; constanti et opinione et sermone paene omnium quasi neque rediturus umquam et cito mortem etiam obiturus. Quod paulo minus utrumque evenit; nam neque Romam amplius rediit et<a class="footnoteLink" href="#note_LCL031_366_35" id="target_note_LCL031_366_35"><sup>35</sup></a> paucos post dies iuxta Tarracinam in praetorio, cui Speluncae nomen est, incenante eo complura et ingentia saxa fortuito superne dilapsa sunt, multisque convivarum et ministrorum elisis praeter spem evasit.</p>
</section><notes><section class="footnotes"><ul><li class="note" id="note_LCL031_366_33"><a class="footnoteCrossrefLink" href="#target_note_LCL031_366_33" title="Click to highlight in text"><sup class="lineRef">33</sup>Rhascuporim, <span class="italic">Ihm</span>; Thrascipolim, Ω.</a></li><script type="text/javascript">document.getElementById('note_LCL031_366_33').style.display = "none";</script><li class="note" id="note_LCL031_366_34"><a class="footnoteCrossrefLink" href="#target_note_LCL031_366_34" title="Click to highlight in text"><sup class="lineRef">34</sup>Callippides, <span class="italic">Basle ed. of</span> 1533; Gallipidis (Gallipedes), <span class="italic">mss</span>.</a></li><script type="text/javascript">document.getElementById('note_LCL031_366_34').style.display = "none";</script><li class="note" id="note_LCL031_366_35"><a class="footnoteCrossrefLink" href="#target_note_LCL031_366_35" title="Click to highlight in text"><sup class="lineRef">35</sup>et, <span class="italic">Erasmus</span>; sed, <span class="italic">MGX′</span>; sed et, ϒ.</a></li><script type="text/javascript">document.getElementById('note_LCL031_366_35').style.display = "none";</script></ul></section></notes></section>