<section class="div1 language" lang="la"><header><hgroup><h1>Lives of the Caesars, III</h1></hgroup></header><section class="div2">
</section>
<section class="div2">
<p>XL. Peragrata Campania, cum Capuae Capitolium, Nolae templum Augusti, quam causam profectionis praetenderat, dedicasset, Capreas se contulit, praecipue delectatus insula, quod uno parvoque litore adiretur, saepta undique praeruptis immensae altitudinis rupibus et profundo mari.<a class="footnoteLink" href="#note_LCL031_368_36" id="target_note_LCL031_368_36"><sup>36</sup></a> Statimque revocante assidua obtestatione populo propter cladem, qua apud Fidenas supra viginti hominum milia gladiatorio munere amphitheatri ruina perierant, transiit in continentem potestatemque omnibus adeundi sui fecit; tanto magis, quod urbe egrediens ne quis se interpellaret edixerat ac toto itinere adeuntis submoverat.</p>
</section>
<section class="div2">
<p>XLI. Regressus in insulam rei p. quidem curam usque adeo abiecit, ut postea non decurias equitum umquam supplerit, non tribunos militum praefectosque, non provinciarum praesides ullos mutaverit, Hispaniam et Syriam per aliquot annos sine consularibus legatis habuerit, Armeniam a Parthis occupari, Moesiam a Dacis Sarmatisque, Gallias a Germanis vastari neglexerit; magno dedecore imperii nec minore discrimine.</p>
</section>
<section class="div2">
<p>XLII. Ceterum secreti licentiam nanctus et quasi civitatis oculis remotis, cuncta simul vitia male diu dissimulata tandem profudit; de quibus singillatim ab exordio referam. In castris tiro etiam tum propter nimiam vini aviditatem pro Tiberio “Biberius,” pro Claudio “Caldius,” pro Nerone “Mero” vocabatur. Postea princeps in ipsa publicorum mo­rum





</p></section><notes><section class="footnotes"><ul><li class="note" id="note_LCL031_368_36"><a class="footnoteCrossrefLink" href="#target_note_LCL031_368_36" title="Click to highlight in text"><sup class="lineRef">36</sup>mari, <span class="italic">Stephanus</span>; maris, <span class="italic">mss</span>.</a></li><script type="text/javascript">document.getElementById('note_LCL031_368_36').style.display = "none";</script></ul></section></notes></section>