<section class="div1 language" lang="la"><header><hgroup><h1>Lives of the Caesars, III</h1></hgroup></header><section class="div2"><p class="noindent">
olido seni clare exprobrata. Unde nota<a class="footnoteLink" href="#note_LCL031_374_41" id="target_note_LCL031_374_41"><sup>41</sup></a> in Atellanico exhodio proximis ludis adsensu maximo excepta percrebruit, “hircum vetulum capreis naturam ligurire.”</p>
</section>
<section class="div2">
<p>XLVI. Pecuniae parcus ac tenax comites peregrinationum expeditionumque numquam salario, cibariis tantum sustentavit, una modo liberalitate ex indulgentia vitrici prosecutus, cum tribus classibus factis pro dignitate cuiusque, primae sescenta sestertia, secundae quadringenta distribuit, ducenta tertiae, quam non amicorum sed Graecorum<a class="footnoteLink" href="#note_LCL031_374_42" id="target_note_LCL031_374_42"><sup>42</sup></a> appellabat.</p>
</section>
<section class="div2">
<p>XLVII. Princeps neque opera ulla magnifica fecit—nam et quae sola susceperat, Augusti templum restitutionemque Pompeiani theatri, imperfecta post tot annos reliquit—neque spectacula omnino edidit; et iis, quae ab aliquo ederentur, rarissime interfuit, ne quid exposceretur, utique postquam comoedum Actium coactus est manumittere. Paucorum senatorum inopia sustentata, ne pluribus opem ferret, negavit se aliis subventurum, nisi senatui iustas necessitatium causas probassent. Quo pacto plerosque modestia et pudore deterruit, in quibus Hortalum, Quinti Hortensi oratoris nepotem, qui permodica re familiari auctore Augusto quattuor liberos tulerat.</p>
</section>
<section class="div2">
<p>XLVIII. Publice munificentiam bis omnino exhibuit, proposito milies sestertium gratuito in trienni tempus et rursus quibusdam dominis insularum, quae in monte Caelio deflagrarant, pretio restituto. Quorum alterum





</p></section><notes><section class="footnotes"><ul><li class="note" id="note_LCL031_374_41"><a class="footnoteCrossrefLink" href="#target_note_LCL031_374_41" title="Click to highlight in text"><sup class="lineRef">41</sup>nota, <span class="italic">P<sup>2</sup>Tς; the other mss. have</span> mora.</a></li><script type="text/javascript">document.getElementById('note_LCL031_374_41').style.display = "none";</script><li class="note" id="note_LCL031_374_42"><a class="footnoteCrossrefLink" href="#target_note_LCL031_374_42" title="Click to highlight in text"><sup class="lineRef">42</sup>Graecorum] gratorum, <span class="italic">Turnebus</span>.</a></li><script type="text/javascript">document.getElementById('note_LCL031_374_42').style.display = "none";</script></ul></section></notes></section>