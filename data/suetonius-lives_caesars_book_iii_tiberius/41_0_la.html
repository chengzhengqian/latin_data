<section class="div1 language" lang="la"><header><hgroup><h1>Lives of the Caesars, III</h1></hgroup></header><section class="div2"><p class="noindent">
maiestatis cogi iuberet, exercendas esse leges respondit et atrocissime exercuit. Statuae quidam Augusti caput dempserat, ut alterius imponeret; acta res in senatu et, quia ambigebatur, per tormenta quaesita est. Damnato reo paulatim genus calumniae eo processit, ut haec quoque capitalia essent; circa Augusti simulacrum servum cecidisse, vestimenta mutasse, nummo vel anulo effigiem impressam latrinae aut lupanari intulisse, dictum ullum factumve eius existimatione aliqua laesisse. Perit<a class="footnoteLink" href="#note_LCL031_390_47" id="target_note_LCL031_390_47"><sup>47</sup></a> denique et is, qui honorem in colonia sua eodem die decerni sibi passus est, quo decreti et Augusto olim erant.</p>
</section>
<section class="div2">
<p>LIX. Multa praeterea specie gravitatis ac morum corrigendorum, sed et magis naturae optemperans, ita saeve et atrociter factitavit, ut nonnulli versiculis quoque et praesentia exprobrarent et futura denuntiarent mala:</p>
<blockquote><p>
<span class="line indent1">Asper et immitis, breviter vis omnia dicam?</span><span class="linebreak"></span>
<span class="line indent2">Dispeream, si te mater amare potest.</span><span class="linebreak"></span>
</p></blockquote>
<blockquote><p>
<span class="line indent1">Non es eques; quare? non sunt tibi milia centum;</span><span class="linebreak"></span>
<span class="line indent2">Omnia si quaeras, et Rhodus exilium est.</span><span class="linebreak"></span>
</p></blockquote>
<blockquote><p>
<span class="line indent1">Aurea mutasti Saturni saecula, Caesar;</span><span class="linebreak"></span>
<span class="line indent2">Incolumi nam te ferrea semper erunt.</span><span class="linebreak"></span>
</p></blockquote>
</section><notes><section class="footnotes"><ul><li class="note" id="note_LCL031_390_47"><a class="footnoteCrossrefLink" href="#target_note_LCL031_390_47" title="Click to highlight in text"><sup class="lineRef">47</sup>periit, XÏ’.</a></li><script type="text/javascript">document.getElementById('note_LCL031_390_47').style.display = "none";</script></ul></section></notes></section>