<section class="div1 language" lang="la"><header><hgroup><h1>Lives of the Caesars, III</h1></hgroup></header><section class="div2"><p class="noindent">
p. R. praesidium prosequatur. Ex quibus in exemplum pauca hinc inde subieci.</p>
<p><span class="br"></span><span class="lineNumber">4</span><span class="br"></span>“Vale, iucundissime Tiberi, et feliciter rem gere, <span class="italic">ἐμοὶ καὶ ταῖς μούσαις<a class="footnoteLink" href="#note_LCL031_344_21" id="target_note_LCL031_344_21"><sup>21</sup></a> στρατηγῶν</span>. Iucundissime et ita sim felix, vir fortissime et dux <span class="italic">νομιμώτατε</span>, vale.”</p>
<p><span class="br"></span><span class="lineNumber">5</span><span class="br"></span>“Ordinem aestivorum tuorum ego vero laudo,<a class="footnoteLink" href="#note_LCL031_344_22" id="target_note_LCL031_344_22"><sup>22</sup></a> mi Tiberi, et inter tot rerum difficultates <span class="italic">καί τοσαύτην ἀποθυμίαν τῶν στρατευομένων</span> non potuisse quemquam prudentius gerere se quam tu gesseris, existimo. Ii quoque qui tecum fuerunt omnes confitentur, versum illum in te posse dici:</p>
<blockquote><p>
<span class="line indent2">“Unus homo nobis vigilando restituit rem.”</span><span class="linebreak"></span>
</p></blockquote>
<p><span class="br"></span><span class="lineNumber">6</span><span class="br"></span>“Sive quid incidit de quo sit cogitandum diligentius, sive quid stomachor, valde medius Fidius Tiberium meum desidero succurritque versus ille Homericus:</p>
<blockquote><p>
<span class="line indent2">Τούτου γ᾽ ἑσπομένοιο καὶ ἐκ πυρὸς αἰθομένοιο</span><span class="linebreak"></span>
<span class="line indent2">Ἄμφω νοστήσαιμεν, ἐπεὶ περίοιδε νοῆσαι.</span><span class="linebreak"></span>
</p></blockquote>
<p class="indent">“Attenuatum te esse continuatione laborum cum audio et lego, di me perdant nisi cohorrescit corpus meum; teque oro ut parcas tibi, ne si te languere audierimus, et ego et mater tua expiremus et summa imperi sui populus R. peri­clitetur.”







</p></section><notes><section class="footnotes"><ul><li class="note" id="note_LCL031_344_21"><a class="footnoteCrossrefLink" href="#target_note_LCL031_344_21" title="Click to highlight in text"><sup class="lineRef">21</sup><span class="italic">μούσαις] μουιϲαϲαιϲτ,, mss</span>.</a></li><script type="text/javascript">document.getElementById('note_LCL031_344_21').style.display = "none";</script><li class="note" id="note_LCL031_344_22"><a class="footnoteCrossrefLink" href="#target_note_LCL031_344_22" title="Click to highlight in text"><sup class="lineRef">22</sup>laudo, <span class="italic">inserted by Stephanus</span>.</a></li><script type="text/javascript">document.getElementById('note_LCL031_344_22').style.display = "none";</script></ul></section></notes></section>