<section class="div1 language" lang="la"><header><hgroup><h1>Lives of the Caesars, III</h1></hgroup></header><section class="div2">
<p><span class="br"></span><span class="lineNumber">2</span><span class="br"></span>Agrippinam, Marco Agrippa genitam, neptem Caecili Attici equitis R., ad quem sunt Ciceronis epistulae, duxit uxorem; sublatoque ex ea filio Druso, quanquam bene convenientem rursusque gravidam dimittere ac Iuliam Augusti filiam confestim coactus est ducere non sine magno angore animi, cum et Agrippinae consuetudine teneretur et Iuliae mores improbaret, ut quam sensisset sui quoque sub priore marito appetentem, quod sane etiam <span class="br"></span><span class="lineNumber">3</span><span class="br"></span> vulgo existimabatur. Sed Agrippinam et abegisse post divortium doluit et semel omnino ex occursu visam adeo contentis et umentibus<a class="footnoteLink" href="#note_LCL031_322_13" id="target_note_LCL031_322_13"><sup>13</sup></a> oculis prosecutus est, ut custoditum sit ne umquam in conspectum ei posthac veniret. Cum Iulia primo concorditer et amore mutuo vixit, mox dissedit et aliquanto gravius, ut etiam perpetuo secubaret, intercepto communis fili pignore, qui Aquileiae natus infans exstinctus est. Drusum fratrem in Germania amisit, cuius corpus pedibus toto itinere praegrediens Romam usque pervexit.</p>
</section>
<section class="div2">
<p>VIII. Civilium officiorum rudimentis regem Archelaum Trallianos et Thessalos, varia quosque de causa, Augusto cognoscente defendit; pro Laodicenis Thyatirenis Chiis terrae motu afflictis opemque implorantibus senatum deprecatus est; Fannium Caepionem, qui cum Varrone Murena in Augustum conspiraverat, reum maiestatis apud iudices fecit et condemnavit. Interque haec du­plicem






</p></section><notes><section class="footnotes"><ul><li class="note" id="note_LCL031_322_13"><a class="footnoteCrossrefLink" href="#target_note_LCL031_322_13" title="Click to highlight in text"><sup class="lineRef">13</sup>umentibus, <span class="italic">Lipsius</span>; tumentibus, Ω.</a></li><script type="text/javascript">document.getElementById('note_LCL031_322_13').style.display = "none";</script></ul></section></notes></section>