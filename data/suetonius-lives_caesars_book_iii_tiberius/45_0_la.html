<section class="div1 language" lang="la"><header><hgroup><h1>Lives of the Caesars, III</h1></hgroup></header><section class="div2"><p class="noindent">
paucos dies scripsisse senatui, ut de poena Paconi quam primum statueret.</p>
</section>
<section class="div2">
<p>LXII. Auxit intenditque saevitiam exacerbatus indicio de morte filii sui Drusi. Quem cum morbo et intemperantia perisse existimaret, ut tandem veneno interemptum fraude Livillae uxoris atque Seiani cognovit, neque tormentis neque supplicio cuiusquam pepercit, soli huic cognitioni adeo per totos dies deditus et intentus, ut Rhodiensem hospitem, quem familiaribus litteris Romam evocarat,<a class="footnoteLink" href="#note_LCL031_398_51" id="target_note_LCL031_398_51"><sup>51</sup></a> advenisse sibi nuntiatum torqueri sine mora iusserit, quasi aliquis ex necessariis quaestioni adesset, deinde errore detecto et occidi, ne vulgaret iniuriam. <span class="br"></span><span class="lineNumber">2</span><span class="br"></span> Carnificinae eius ostenditur locus Capreis, unde damnatos post longa et exquisita tormenta praecipitari coram se in mare iubebat, excipiente classiariorum manu et contis atque remis elidente cadavera, ne cui residui spiritus quicquam inesset. Excogitaverat autem inter genera cruciatus etiam, ut larga meri potione per fallaciam oneratos, repente veretris deligatis, fidicularum simul urinaeque tormento <span class="br"></span><span class="lineNumber">3</span><span class="br"></span> distenderet. Quod nisi eum et mors praevenisset et Thrasyllus consulto, ut aiunt, differre quaedam spe longioris vitae compulisset, plures aliquanto necaturus ac ne reliquis quidem nepotibus parsurus creditur, cum et

</p></section><notes><section class="footnotes"><ul><li class="note" id="note_LCL031_398_51"><a class="footnoteCrossrefLink" href="#target_note_LCL031_398_51" title="Click to highlight in text"><sup class="lineRef">51</sup>evocarat, <span class="italic">ς (Beroaldus)</span>; evocabat, Ω.</a></li><script type="text/javascript">document.getElementById('note_LCL031_398_51').style.display = "none";</script></ul></section></notes></section>