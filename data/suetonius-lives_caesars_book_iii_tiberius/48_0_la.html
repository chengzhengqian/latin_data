<section class="div1 language" lang="la"><header><hgroup><h1>Lives of the Caesars, III</h1></hgroup></header><section class="div2"><p class="noindent">
voluntaria morte maximo iustissimoque civium odio quam primum satis faceret.</p>
</section>
<section class="div2">
<p>LXVII. Postremo semet ipse pertaesus, tali<a class="footnoteLink" href="#note_LCL031_404_54" id="target_note_LCL031_404_54"><sup>54</sup></a> epistulae principio tantum non summam malorum suorum professus est: “Quid scribam vobis, p.c., aut quo modo scribam, aut quid omnino non scribam hoc tempore, dii me deaeque peius perdant quam cotidie perire sentio, si scio.”</p>
<p><span class="br"></span><span class="lineNumber">2</span><span class="br"></span>Existimant quidam praescisse haec eum peritia futurorum ac multo ante, quanta se quandoque acerbitas et infamia maneret, prospexisse; ideoque, ut imperium inierit, et patris patriae appellationem et ne in acta sua iuraretur obstinatissime recusasse, ne mox maiore dedecore <span class="br"></span><span class="lineNumber">3</span><span class="br"></span> impar tantis honoribus inveniretur. Quod sane ex<a class="footnoteLink" href="#note_LCL031_404_55" id="target_note_LCL031_404_55"><sup>55</sup></a> oratione eius, quam de utraque re habuit, colligi potest; vel cum ait, similem se semper sui futurum nec umquam mutaturum mores suos, quam diu sanae mentis fuisset; sed exempli causa cavendum esse, ne se senatus in acta cuiusquam obligaret, quia aliquo casu mutari posset. Et rursus:</p>
<p><span class="br"></span><span class="lineNumber">4</span><span class="br"></span>“Si quando autem,” inquit, “de moribus meis devotoque vobis animo dubitaveritis,—quod prius quam eveniat, opto ut me supremus dies huic mutatae vestrae de me opinioni eripiat—nihil honoris adiciet mihi patria appellatio, vobis autem exprobrabit aut temeritatem delati mihi eius cognominis aut inconstantiam contrarii de me iudicii.”</p>
</section>
<section class="div2">
<p>LXVIII. Corpore fuit amplo atque robusto, statura quae iustam excederet; latus ab umeris et pectore, ceteris quo­que





</p></section><notes><section class="footnotes"><ul><li class="note" id="note_LCL031_404_54"><a class="footnoteCrossrefLink" href="#target_note_LCL031_404_54" title="Click to highlight in text"><sup class="lineRef">54</sup>tali, <span class="italic">Muretus</span>; talis, <span class="italic">mss</span>.</a></li><script type="text/javascript">document.getElementById('note_LCL031_404_54').style.display = "none";</script><li class="note" id="note_LCL031_404_55"><a class="footnoteCrossrefLink" href="#target_note_LCL031_404_55" title="Click to highlight in text"><sup class="lineRef">55</sup>ex, <span class="italic">MT; the other mss. have</span> et ex.</a></li><script type="text/javascript">document.getElementById('note_LCL031_404_55').style.display = "none";</script></ul></section></notes></section>