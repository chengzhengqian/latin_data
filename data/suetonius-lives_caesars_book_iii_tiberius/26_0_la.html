<section class="div1 language" lang="la"><header><hgroup><h1>Lives of the Caesars, III</h1></hgroup></header><section class="div2"><p class="noindent">
iuxtim vel exadversum in parte primori; et si quem reorum elabi gratia rumor esset, subitus aderat iudicesque aut e plano aut e quaesitoris tribunali legum et religionis et noxae, de qua cognoscerent, admonebat; atque etiam, si qua in publicis moribus desidia aut mala consuetudine labarent, corrigenda suscepit.</p>
</section>
<section class="div2">
<p>XXXIV. Ludorum ac munerum impensas corripuit mercedibus scaenicorum recisis paribusque gladiatorum ad certum numerum redactis. Corinthiorum vasorum pretia in immensum exarsisse tresque mullos<a class="footnoteLink" href="#note_LCL031_360_31" id="target_note_LCL031_360_31"><sup>31</sup></a> triginta milibus nummum venisse graviter conquestus, adhibendum supellectili modum censuit annonamque macelli senatus arbitratu quotannis temperandam dato aedilibus negotio popinas ganeasque usque eo inhibendi, ut ne opera quidem pistoria proponi venalia sinerent. Et ut parsimoniam publicam exemplo quoque iuvaret, sollemnibus ipse cenis pridiana saepe ac semesa obsonia apposuit dimidiatumque aprum, affirmans omnia eadem habere, quae totum. <span class="br"></span><span class="lineNumber">2</span><span class="br"></span> Cotidiana oscula edicto prohibuit, item strenarum commercium ne ultra Kal. Ian. exerceretur. Consuerat quadriplam strenam, et de manu, reddere; sed offensus interpellari se toto mense ab iis qui potestatem sui die festo non habuissent, ultra non tulit.</p>
</section><notes><section class="footnotes"><ul><li class="note" id="note_LCL031_360_31"><a class="footnoteCrossrefLink" href="#target_note_LCL031_360_31" title="Click to highlight in text"><sup class="lineRef">31</sup>mullos, <span class="italic">Ï‚; the other mss. have</span> mulos.</a></li><script type="text/javascript">document.getElementById('note_LCL031_360_31').style.display = "none";</script></ul></section></notes></section>