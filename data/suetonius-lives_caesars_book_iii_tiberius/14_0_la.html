<section class="div1 language" lang="la"><header><hgroup><h1>Lives of the Caesars, III</h1></hgroup></header><section class="div2"><p class="noindent">
privata modo officia obiens ac publicorum munerum expers.</p>
<span class="br"></span><span class="lineNumber">2</span><span class="br"></span><p>Gaio et Lucio intra triennium defunctis adoptatur ab Augusto simul cum fratre eorum M. Agrippa, coactus prius ipse Germanicum fratris sui filium adoptare. Nec quicquam postea pro patre familias egit aut ius, quod amiserat, ex ulla parte retinuit. Nam neque donavit neque manumisit, ne hereditatem quidem aut legata percepit ulla aliter quam ut peculio referret accepta. Nihil ex eo tempore praetermissum est ad maiestatem eius augendam ac multo magis, postquam Agrippa abdicato atque seposito certum erat, uni spem successionis incumbere.</p>
</section>
<section class="div2">
<p>XVI. Data rursus potestas tribunicia in quinquennium, delegatus pacandae Germaniae status, Parthorum legati mandatis Augusto Romae redditis eum quoque adire in provincia iussi. Sed nuntiata Illyrici defectione transiit ad curam novi belli, quod gravissimum omnium externorum bellorum post Punica, per quindecim legiones paremque auxiliorum copiam triennio gessit in magnis omnium rerum <span class="br"></span><span class="lineNumber">2</span><span class="br"></span> difficultatibus summaque frugum inopia. Et quanquam saepius revocaretur, tamen perseveravit, metuens ne vicinus et praevalens hostis instaret ultra cedentibus. Ac perseverantiae grande pretium tulit, toto Illyrico, quod inter Italiam regnumque Noricum et Thraciam et Macedoniam interque Danuvium<a class="footnoteLink" href="#note_LCL031_336_17" id="target_note_LCL031_336_17"><sup>17</sup></a> flumen et sinum maris



</p></section><notes><section class="footnotes"><ul><li class="note" id="note_LCL031_336_17"><a class="footnoteCrossrefLink" href="#target_note_LCL031_336_17" title="Click to highlight in text"><sup class="lineRef">17</sup>Danuvium] Danubium, Î©.</a></li><script type="text/javascript">document.getElementById('note_LCL031_336_17').style.display = "none";</script></ul></section></notes></section>