<section class="div1 language" lang="la"><header><hgroup><h1>Lives of the Caesars, III</h1></hgroup></header><section class="div2"><p class="noindent">
gratiam referens, quod se quondam cum exercitu iniquitate loci circumclusum passus esset<a class="footnoteLink" href="#note_LCL031_342_19" id="target_note_LCL031_342_19"><sup>19</sup></a> evadere. Prandium dehinc populo mille mensis et congiarium trecenos nummos viritim dedit. Dedicavit et Concordiae aedem, item Pollucis et Castoris suo fratrisque nomine de manubiis.</p>
</section>
<section class="div2">
<p>XXI. Ac non multo post lege per consules lata, ut provincias cum Augusto communiter administraret simulque censum ageret,<a class="footnoteLink" href="#note_LCL031_342_20" id="target_note_LCL031_342_20"><sup>20</sup></a> condito lustro in Illyricum profectus est. Et statim ex itinere revocatus iam quidem adfectum, sed tamen spirantem adhuc Augustum repperit fuitque una secreto per totum diem.</p>
<p><span class="br"></span><span class="lineNumber">2</span><span class="br"></span>Scio vulgo persuasum quasi egresso post secretum sermonem Tiberio vox Augusti per cubicularios excepta sit: “Miserum populum R., qui sub tam lentis maxillis erit!” Ne illud quidem ignoro aliquos tradidisse, Augustum palam nec dissimulanter morum eius diritatem adeo improbasse, ut nonnumquam remissiores hilarioresque sermones superveniente eo abrumperet; sed expugnatum precibus uxoris adoptionem non abnuisse, vel etiam ambitione tractum, ut tali successore desiderabilior ipse quandoque fieret. <span class="br"></span><span class="lineNumber">3</span><span class="br"></span> Adduci tamen nequeo quin existimem, circumspectissimum et prudentissimum principem in tanto praesertim negotio nihil temere fecisse; sed vitiis Tiberi virtutibusque perpensis potiores duxisse virtutes, praesertim cum et rei p. causa adoptare se eum pro contione iuraverit et epistulis aliquot ut peritissimum rei militaris utque uni­cum




</p></section><notes><section class="footnotes"><ul><li class="note" id="note_LCL031_342_19"><a class="footnoteCrossrefLink" href="#target_note_LCL031_342_19" title="Click to highlight in text"><sup class="lineRef">19</sup>esset, <span class="italic">Stephanus</span>; est, Ω.</a></li><script type="text/javascript">document.getElementById('note_LCL031_342_19').style.display = "none";</script><li class="note" id="note_LCL031_342_20"><a class="footnoteCrossrefLink" href="#target_note_LCL031_342_20" title="Click to highlight in text"><sup class="lineRef">20</sup>ageret, T<span class="italic">ς; the other mss. have</span> augeret.</a></li><script type="text/javascript">document.getElementById('note_LCL031_342_20').style.display = "none";</script></ul></section></notes></section>