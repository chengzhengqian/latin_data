<section class="div1 language" lang="la"><header><hgroup><h1>Lives of the Caesars, III</h1></hgroup></header><section class="div2"><p class="noindent">
Hadriatici patet, perdomito et in dicionem redacto.</p>
</section>
<section class="div2">
<p>XVII. Cui gloriae amplior adhuc ex opportunitate cumulus accessit. Nam sub id fere tempus Quintilius Varus cum tribus legionibus in Germania periit, nemine dubitante quin victores Germani iuncturi se Pannoniis fuerint, nisi debellatum prius Illyricum esset. Quas ob res triumphus <span class="br"></span><span class="lineNumber">2</span><span class="br"></span> ei decretus est multique<a class="footnoteLink" href="#note_LCL031_338_18" id="target_note_LCL031_338_18"><sup>18</sup></a> et magni honores. Censuerunt etiam quidam ut Pannonicus, alii ut Invictus, nonnulli ut Pius cognominaretur. Sed de cognomine intercessit Augustus, eo contentum repromittens, quod se defuncto suscepturus esset. Triumphum ipse distulit maesta civitate clade Variana; nihilo minus urbem praetextatus et laurea coronatus intravit positumque in Saeptis tribunal senatu astante conscendit ac medius inter duos consules cum Augusto simul sedit; unde populo consalutato circum templa deductus est.</p>
</section>
<section class="div2">
<p>XVIII. Proximo anno repetita Germania cum animadverteret Varianam cladem temeritate et neglegentia ducis accidisse, nihil non de consilii sententia egit; semper alias sui arbitrii contentusque se uno, tunc praeter consuetudinem cum compluribus de ratione belli communicavit. Curam quoque solito exactiorem praestitit. Traiecturus Rhenum commeatum omnem ad certam formulam adstrictum non ante transmisit, quam consistens apud ripam explorasset vehiculorum onera, ne qua deportarentur nisi

</p></section><notes><section class="footnotes"><ul><li class="note" id="note_LCL031_338_18"><a class="footnoteCrossrefLink" href="#target_note_LCL031_338_18" title="Click to highlight in text"><sup class="lineRef">18</sup>est multique, 16<span class="italic">th century editions</span>; et multi, <span class="italic">Stephanus</span>; multi, Î©.</a></li><script type="text/javascript">document.getElementById('note_LCL031_338_18').style.display = "none";</script></ul></section></notes></section>