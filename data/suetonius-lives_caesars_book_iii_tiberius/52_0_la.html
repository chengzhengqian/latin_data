<section class="div1 language" lang="la"><header><hgroup><h1>Lives of the Caesars, III</h1></hgroup></header><section class="div2"><p class="noindent">
commeatu afuturus e convivio egrediens manum sibi osculandi causa apprehendisset, existimans temptatas ab eo venas, remanere ac recumbere hortatus est cenamque protraxit. Nec abstinuit consuetudine quin tunc quoque instans in medio triclinio astante lictore singulos valere dicentis appellaret.</p>
</section>
<section class="div2">
<p>LXXIII. Interim cum in actis senatus legisset dismissos ac ne auditos quidem quosdam reos, de quibus strictim et nihil aliud quam nominatos ab indice scripserat, pro contempto se habitum fremens repetere Capreas quoquo modo destinavit, non temere quicquam nisi ex tuto ausurus. Sed temptestatibus et ingravescente vi morbi retentus paulo post obiit in villa Lucullana octavo et septuagesimo aetatis anno, tertio et vicesimo imperii, XVII. Kal. Ap. Cn. Acerronio Proculo C. Pontio Nigrino<a class="footnoteLink" href="#note_LCL031_412_56" id="target_note_LCL031_412_56"><sup>56</sup></a> conss.</p>
<p><span class="br"></span><span class="lineNumber">2</span><span class="br"></span>Sunt qui putent venenum ei a Gaio datum lentum atque tabificum; alii, in remissione fortuitae febris cibum desideranti negatum; nonnulli, pulvinum iniectum, cum extractum sibi deficienti anulum mox resipiscens requisisset. Seneca eum scribit intellecta defectione exemptum anulum quasi alicui traditurum parumper tenuisse, dein rursus aptasse digito et compressa sinistra manu iacuisse diu immobilem; subito vocatis ministris ac nemine respondente consurrexisse nec procul a lectulo deficientibus viribus concidisse.</p>
</section><notes><section class="footnotes"><ul><li class="note" id="note_LCL031_412_56"><a class="footnoteCrossrefLink" href="#target_note_LCL031_412_56" title="Click to highlight in text"><sup class="lineRef">56</sup>Nigrino, <span class="italic">Torrentius</span>; Nigro, Î©.</a></li><script type="text/javascript">document.getElementById('note_LCL031_412_56').style.display = "none";</script></ul></section></notes></section>