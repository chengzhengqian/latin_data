<section class="div1 language" lang="la"><header><hgroup><h1>Lives of the Caesars, III</h1></hgroup></header><section class="div2"><p class="noindent">
undique exorta adeoque omnem comitatum circumplexa, <span class="br"></span><span class="lineNumber">3</span><span class="br"></span> ut Liviae pars vestis et capilli amburerentur. Munera, quibus a Pompeia Sex. Pompei sorore in Sicilia donatus est, chlamys et fibula, item bullae aureae, durant ostendunturque adhuc Baiis. Post reditum in urbem a M. Gallio senatore testamento adoptatus hereditate adita mox nomine abstinuit, quod Gallius adversarum Augusto partium fuerat.</p>
<p><span class="br"></span><span class="lineNumber">4</span><span class="br"></span>Novem natus annos defunctum patrem pro rostris laudavit. Dehinc pubescens Actiaco triumpho currum Augusti comitatus est sinisteriore funali equo, cum Marcellus Octaviae filius dexteriore veheretur. Praesedit et asticis<a class="footnoteLink" href="#note_LCL031_320_11" id="target_note_LCL031_320_11"><sup>11</sup></a> ludis et Troiam circensibus lusit<a class="footnoteLink" href="#note_LCL031_320_12" id="target_note_LCL031_320_12"><sup>12</sup></a> ductor turmae puerorum maiorum.</p>
</section>
<section class="div2">
<p>VII. Virili toga sumpta adulescentiam omnem spatiumque insequentis aetatis usque ad principatus initia per haec fere transegit. Munus gladiatorium in memoriam patris et alterum in avi Drusi dedit, diversis temporibus ac locis, primum in Foro, secundum in amphitheatro, rudiariis quoque quibusdam revocatis auctoramento centenum milium; dedit et ludos, sed absens; cuncta magnifice, inpensa matris ac vitrici.</p>
</section><notes><section class="footnotes"><ul><li class="note" id="note_LCL031_320_11"><a class="footnoteCrossrefLink" href="#target_note_LCL031_320_11" title="Click to highlight in text"><sup class="lineRef">11</sup>Atticis, <span class="italic">ϒ and V in the margin</span>; atricis, <span class="italic">LPS</span> (attricis, L); acticis, <span class="italic">T. The</span> astici <span class="italic">(from ἄστυ) were originally celebrated at Athens, in honour of Dionysus</span>.</a></li><script type="text/javascript">document.getElementById('note_LCL031_320_11').style.display = "none";</script><li class="note" id="note_LCL031_320_12"><a class="footnoteCrossrefLink" href="#target_note_LCL031_320_12" title="Click to highlight in text"><sup class="lineRef">12</sup>lusit, <span class="italic">supplied by Bentley and after</span> Troiam <span class="italic">by Roth</span>.</a></li><script type="text/javascript">document.getElementById('note_LCL031_320_12').style.display = "none";</script></ul></section></notes></section>