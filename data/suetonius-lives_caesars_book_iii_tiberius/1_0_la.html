<section class="div1 language" lang="la"><header><hgroup><h1>Lives of the Caesars, III</h1></hgroup></header>
<h1><span class="ac">Liber III</span></h1>
<h1><span class="ac">Tiberius</span></h1>
<section class="div2">
<p>I. Patricia gens Claudia—fuit enim et alia plebeia, nec potentia minor nec dignitate—orta est ex Regillis oppido Sabinorum. Inde Romam recens conditam cum magna clientium manu conmigravit auctore Tito Tatio consorte Romuli, vel, quod magis constat, Atta Claudio gentis principe, post reges exactos sexto fere anno; atque in patricias cooptata<a class="footnoteLink" href="#note_LCL031_310_1" id="target_note_LCL031_310_1"><sup>1</sup></a> agrum insuper trans Anienem clientibus locumque sibi ad sepulturam sub Capitolio publice accepit. <span class="br"></span><span class="lineNumber">2</span><span class="br"></span> Deinceps procedente tempore duodetriginta consulatus, dictaturas quinque, censuras septem, triumphos sex, duas ovationes adepta est. Cum praenominibus cognominibusque variis distingueretur, Luci praenomem consensu repudiavit, postquam e duobus gentilibus praeditis eo alter latrocinii, caedis alter convictus est. Inter cognomina autem et Neronis assumpsit, quo<a class="footnoteLink" href="#note_LCL031_310_2" id="target_note_LCL031_310_2"><sup>2</sup></a> significatur lingua Sabina fortis ac strenuus.</p>
</section>
<section class="div2">
<p>II. Multa multorum Claudiorum egregia merita, multa





</p></section><notes><section class="footnotes"><ul><li class="note" id="note_LCL031_310_1"><a class="footnoteCrossrefLink" href="#target_note_LCL031_310_1" title="Click to highlight in text"><sup class="lineRef">1</sup>cooptata, ς; coaptata, Ω.</a></li><script type="text/javascript">document.getElementById('note_LCL031_310_1').style.display = "none";</script><li class="note" id="note_LCL031_310_2"><a class="footnoteCrossrefLink" href="#target_note_LCL031_310_2" title="Click to highlight in text"><sup class="lineRef">2</sup>quo, ς; quod, Ω.</a></li><script type="text/javascript">document.getElementById('note_LCL031_310_2').style.display = "none";</script></ul></section></notes></section>