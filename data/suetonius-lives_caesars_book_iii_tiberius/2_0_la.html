<section class="div1 language" lang="la"><header><hgroup><h1>Lives of the Caesars, III</h1></hgroup></header><section class="div2"><p class="noindent">
etiam sequius admissa in rem p. exstant. Sed ut praecipua commemorem, Appius Caecus societatem cum rege Pyrrho ut parum salubrem iniri dissuasit. Claudius Caudex primus freto classe traiecto Poenos Sicilia expulit. Tiberius<a class="footnoteLink" href="#note_LCL031_312_3" id="target_note_LCL031_312_3"><sup>3</sup></a> Nero advenientem ex Hispania cum ingentibus copiis Hasdrubalem, prius quam Hannibali fratri coniungeretur, oppressit. <span class="br"></span><span class="lineNumber">2</span><span class="br"></span> Contra Claudius Regillianus, decemvir legibus scribendis, virginem ingenuam per vim libidinis gratia in servitutem asserere conatus causa plebi fuit secedendi rursus a patribus. Claudius Russes<a class="footnoteLink" href="#note_LCL031_312_4" id="target_note_LCL031_312_4"><sup>4</sup></a> statua sibi diademata ad Appi Forum posita Italiam per clientelas occupare temptavit. Claudius Pulcher apud Siciliam non pascentibus in auspicando pullis ac per contemptum religionis mari demersis, quasi ut biberent quando esse nollent, proelium navale iniit; superatusque, cum dictatorem dicere a senatu iuberetur, velut iterum inludens discrimini publico Glycian<a class="footnoteLink" href="#note_LCL031_312_5" id="target_note_LCL031_312_5"><sup>5</sup></a> viatorem suum dixit.</p>
<p><span class="br"></span><span class="lineNumber">3</span><span class="br"></span> Exstant et feminarum exempla diversa aeque, siquidem gentis eiusdem utraque Claudia fuit, et quae navem cum sacris Matris deum Idaeae obhaerentem Tiberino vado extraxit, precata propalam, ut ita demum se sequeretur, si sibi pudicitia constaret; et quae novo more iudicium maiestatis










</p></section><notes><section class="footnotes"><ul><li class="note" id="note_LCL031_312_3"><a class="footnoteCrossrefLink" href="#target_note_LCL031_312_3" title="Click to highlight in text"><sup class="lineRef">3</sup>Tiberius] Tibus, M; tybus, G<sup>1</sup>; tybus, G<sup>2</sup>; Tibĩ, <span class="italic">V; the other mss. have</span> Tibius <span class="italic">or</span> Tiberius.</a></li><script type="text/javascript">document.getElementById('note_LCL031_312_3').style.display = "none";</script><li class="note" id="note_LCL031_312_4"><a class="footnoteCrossrefLink" href="#target_note_LCL031_312_4" title="Click to highlight in text"><sup class="lineRef">4</sup>Russus, <span class="italic">conjecture of Ihm, Hermes</span>, 36, 303; Drusus, <span class="italic">mss</span>.</a></li><script type="text/javascript">document.getElementById('note_LCL031_312_4').style.display = "none";</script><li class="note" id="note_LCL031_312_5"><a class="footnoteCrossrefLink" href="#target_note_LCL031_312_5" title="Click to highlight in text"><sup class="lineRef">5</sup>Glycian, <span class="italic">Salmasius</span>; ilycian, <span class="italic">Ω</span>.</a></li><script type="text/javascript">document.getElementById('note_LCL031_312_5').style.display = "none";</script></ul></section></notes></section>