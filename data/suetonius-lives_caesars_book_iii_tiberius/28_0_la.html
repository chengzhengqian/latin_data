<section class="div1 language" lang="la"><header><hgroup><h1>Lives of the Caesars, III</h1></hgroup></header><section class="div2"><p class="noindent">
sed deprecantibus ac se artem desituros promittentibus veniam dedit.</p>
</section>
<section class="div2">
<p>XXXVII. In primis tuendae pacis a grassaturis ac latrociniis seditionumque licentia curam habuit. Stationes militum per Italiam solito frequentiores disposuit. Romae castra constituit, quibus praetorianae cohortes vagae ante id tempus et per hospitia dispersae continerentur.</p>
<p><span class="br"></span><span class="lineNumber">2</span><span class="br"></span>Populares tumultus et ortos gravissime coercuit et ne orerentur sedulo cavit. Caede in theatro per discordiam admissa capita factionum et histriones, propter quos dissidebatur, relegavit, nec ut revocaret umquam ullis populi <span class="br"></span><span class="lineNumber">3</span><span class="br"></span> precibus potuit evinci. Cum Pollentina plebs funus cuiusdam primipilaris non prius ex foro misisset quam extorta pecunia per vim heredibus ad gladiatorium munus, cohortem ab urbe et aliam a Cotti regno dissimulata itineris causa detectis repente armis concinentibusque signis per diversas portas in oppidum immisit ac partem maiorem plebei ac decurionum in perpetua vincula coniecit. Abolevit et ius moremque asylorum, quae usquam erant. Cyzicenis in cives R. violentius quaedam ausis publice libertatem ademit, quam Mithridatico bello meruerant.<a class="footnoteLink" href="#note_LCL031_364_32" id="target_note_LCL031_364_32"><sup>32</sup></a></p>
<p><span class="br"></span><span class="lineNumber">4</span><span class="br"></span>Hostiles motus nulla postea expeditione suscepta per legatos compescuit, ne per eos quidem nisi cunctanter et





</p></section><notes><section class="footnotes"><ul><li class="note" id="note_LCL031_364_32"><a class="footnoteCrossrefLink" href="#target_note_LCL031_364_32" title="Click to highlight in text"><sup class="lineRef">32</sup>meruerant, <span class="italic">ς (Beroaldus)</span>; meruerunt, Ω.</a></li><script type="text/javascript">document.getElementById('note_LCL031_364_32').style.display = "none";</script></ul></section></notes></section>