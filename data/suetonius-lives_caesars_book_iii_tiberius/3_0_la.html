<section class="div1 language" lang="la"><header><hgroup><h1>Lives of the Caesars, III</h1></hgroup></header><section class="div2"><p class="noindent">
apud populum mulier subiit, quod in conferta multitudine aegre procedente carpento palam optaverat, ut frater suus Pulcher revivisceret atque iterum classem amitteret, quo <span class="br"></span><span class="lineNumber">4</span><span class="br"></span> minor turba Romae foret. Praeterea notatissimum est, Claudios omnis, excepto dum taxat P. Clodio, qui ob expellendum urbe Ciceronem plebeio homini atque etiam natu minori in adoptionem se dedit, optimates adsertoresque unicos dignitatis ac potentiae patriciorum semper fuisse atque adversus plebem adeo violentos et contumaces, ut ne capitis quidem quisquam reus apud populum mutare vestem aut deprecari sustinuerit; nunnulli in altercatione et iurgio tribunos plebi pulsaverint. Etiam virgo Vestalis fratrem<a class="footnoteLink" href="#note_LCL031_314_6" id="target_note_LCL031_314_6"><sup>6</sup></a> iniussu populi triumphantem ascenso simul curru usque in Capitolium prosecuta est, ne vetare aut intercedere fas cuiquam tribunorum esset.</p>
</section>
<section class="div2">
<p>III. Ex hac stirpe Tiberius Caesar genus trahit, et quidem<a class="footnoteLink" href="#note_LCL031_314_7" id="target_note_LCL031_314_7"><sup>7</sup></a> utrumque: paternum a Tiberio Nerone, maternum ab Appio Pulchro, qui ambo Appi Caeci filii fuerunt. Insertus est et Liviorum familiae adoptato in eam materno avo. Quae familia quanquam plebeia, tamen et ipsa admodum floruit octo consulatibus, censuris duabus, triumphis tribus, dictatura etiam ac magisterio equitum honorata; clara et insignibus viris ac maxime Salinatore Drusisque. <span class="br"></span><span class="lineNumber">2</span><span class="br"></span> Salinator universas tribus in censura notavit levitatis nomine, quod, cum se post priorem consulatum






</p></section><notes><section class="footnotes"><ul><li class="note" id="note_LCL031_314_6"><a class="footnoteCrossrefLink" href="#target_note_LCL031_314_6" title="Click to highlight in text"><sup class="lineRef">6</sup>fratrem, <span class="italic">mss</span>.; patrem, <span class="italic">Cic. Cael</span>. 34.</a></li><script type="text/javascript">document.getElementById('note_LCL031_314_6').style.display = "none";</script><li class="note" id="note_LCL031_314_7"><a class="footnoteCrossrefLink" href="#target_note_LCL031_314_7" title="Click to highlight in text"><sup class="lineRef">7</sup>et quidem, <span class="italic">Î Q; the other mss.</span> have equidem.</a></li><script type="text/javascript">document.getElementById('note_LCL031_314_7').style.display = "none";</script></ul></section></notes></section>