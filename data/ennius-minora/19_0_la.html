<section class="div1 language" lang="la"><header><hgroup><h1>FRL II: ENNIUS</h1></hgroup></header><section class="div2"><blockquote><p>
Saturnum. qui cum iactatus esset per omnes terras persequentibus armatis, quos ad eum conprehendendum vel necandum Iuppiter miserat, vix in Italia locum in quo lateret invenit.</p></blockquote>
</section>
<section class="div2">
<p>​</p>
<p class="noindent"><span class="bold">10</span> Lactant.<span class="italic"> Div. inst. </span>1.17.9–10 =<span class="italic"> </span>T<span class="italic"> </span>75A<span class="italic"> </span>Wi.<span class="italic"> </span>=<span class="italic"> FGrH/BNJ </span>63<span class="italic"> </span>F<span class="italic"> </span>25</p>
<p class="noindent">quid loquar obscenitatem Veneris omnium libidinibus prostitutae non deorum tantum, sed et hominum? haec enim ex famoso Martis stupro genuit Harmoniam, ex Mercurio Hermaphroditum, qui est natus androgynus, ex Iove Cupidinem, ex Anchise Aenean, ex Bute Erycem; ex Adonio quidem nullum potuit, quod etiamtum puer apro ictus occisus est. [10] quae</p>
<blockquote><p>prima</p></blockquote>
<p class="noindent">ut in Historia Sacra continetur,</p>
<blockquote><p>artem meretriciam instituit auctorque mulieribus in Cypro fuit, uti vulg&lt;at&gt;o corpore quaestum facerent: quod idcirco imperavit, ne sola praeter alias mulieres inpudica et virorum adpetens videretur.</p></blockquote>
<span class="line indent4">vulg&lt;at&gt;o <span class="italic">Crenius</span>: vulgo <span class="italic">codd.</span></span><span class="linebreak"></span>
<p class="noindent">Cf. <span class="italic">Epitome Div. inst. </span>9.1 = T 75B Wi.</p>
</section>
<section class="div2">
<p>​</p>
<p class="noindent"><span class="bold">11</span> Lactant.<span class="italic"> Div. inst. </span>1.22.21–27 =<span class="italic"> </span>T<span class="italic"> </span>64A<span class="italic"> </span>Wi.<span class="italic"> </span>=<span class="italic"> FGrH/BNJ </span>63<span class="italic"> </span>F<span class="italic"> </span>23</p>
<p class="noindent">Historia vero Sacra testatur ipsum Iovem postquam rerum potitus sit, in tantam venisse insolentiam, ut ipse sibi fana in multis locis constituerit. [22] nam cum terras circumiret,
</p></section><notes></notes></section>