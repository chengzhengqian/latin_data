<section class="div1 language" lang="la"><header><hgroup><h1>FRL II: ENNIUS</h1></hgroup></header><section class="div2"><p class="noindent noindent">
quomodo id probari potest? nimirum veteres historiae docent. antiquus auctor Euhemerus, qui fuit ex civitate Messene, res gestas Iovis et ceterorum qui dii putantur collegit historiamque contexuit ex titulis et inscriptionibus sacris quae in antiquissimis templis habebantur maximeque in fano Iovis Triphylii, ubi auream columnam positam esse ab ipso Iove titulus indicabat, in qua columna sua gesta perscripsit, ut monumentum posteris esset rerum suarum. [34] hanc historiam et interpretatus est Ennius et secutus. cuius haec verba sunt:</p>
<blockquote><p>ubi Iuppiter Neptuno imperium dat maris ut insulis omnibus et quae secundum mare loca essent omnibus regnaret</p></blockquote>
<span class="line indent4">ubi <span class="italic">unus</span> <span class="italic">cod. corr.</span>: ibi <span class="italic">codd. aliqui</span></span><span class="linebreak"></span>
<span class="line indent4">ut <span class="italic">edd.</span>: hoc est ut <span class="italic">codd. aliqui</span>: et <span class="italic">codd. rel.</span></span><span class="linebreak"></span>
<span class="line indent4">in insulis <span class="italic">edd.</span></span><span class="linebreak"></span>
</section>
<section class="div2">
<p>â€‹</p>
<p class="noindent"><span class="bold">3</span> Lactant.<span class="italic"> Div. inst. </span>1.11.35 =<span class="italic"> </span>T<span class="italic"> </span>67<span class="italic"> </span>Wi.<span class="italic"> </span>=<span class="italic"> FGrH/BNJ </span>63<span class="italic"> </span>F<span class="italic"> </span>20</p>
<p class="noindent">potest et mons Olympus figuram poetis dedisse ut Iovem dicerent caeli regnum esse sortitum, quod Olympus ambiguum nomen est et montis et caeli. in Olympo autem Iovem habitasse docet eadem historia quae dicit:</p>
<blockquote><p>ea tempestate Iuppiter in monte Olympo maximam partem vitae colebat et eo ad eum in ius veniebant, si quae res in controversia erant. item si quis quid novi invenerat quod ad vitam humanam utile esset, eo veniebant atque Iovi ostendebant.</p></blockquote>
</section><notes></notes></section>