<section class="div1 language" lang="la"><header><hgroup><h1>FRL II: ENNIUS</h1></hgroup></header><section class="div2">
</section>
<section class="div2">
<p>​</p>
<p class="noindent"><span class="bold">4</span> Lactant.<span class="italic"> Div. inst. </span>1.11.44–47 =<span class="italic"> </span>T<span class="italic"> </span>69A<span class="italic"> </span>Wi.<span class="italic"> </span>=<span class="italic"> FGrH/BNJ </span>63<span class="italic"> </span>F<span class="italic"> </span>24</p>
<p class="noindent">quare si Iovem et ex rebus gestis et ex moribus hominem fuisse in terraque regnasse deprehendimus, superest ut mortem quoque eius investigemus. [45] Ennius in Sacra Historia descriptis omnibus quae in vita sua gessit ad ultimum sic ait:</p>
<blockquote><p>deinde Iuppiter postquam quinquies terras circuivit omnibusque amicis atque cognatis suis imperia divisit reliquitque hominibus leges mores frumentaque paravit multaque alia bona fecit, inmortali gloria memoriaque adfectus sempiterna monumenta sui{s} reliquit. [46] aetate pessum acta in Creta vitam commutavit et ad deos abiit eumque Curetes filii sui curaverunt decoraveruntque eum; et sepulchrum eius est in Creta in oppido Gnosso et dicitur Vesta hanc urbem creavisse; inque sepulchro eius est inscriptum antiquis litteris Graecis ΖΑΝ ΚΡΟΝΟΥ id est Latine Iuppiter Saturni.</p></blockquote>
<p class="noindent">[47] hoc certe non poetae tradunt, sed antiquarum rerum scriptores.</p>
<span class="line indent4">sui{s} <span class="italic">L. Mueller</span>: suis <span class="italic">codd.</span></span><span class="linebreak"></span>
<p class="noindent">Cf. <span class="italic">Epitome Div. inst. </span>13.4–5 = T 69B Wi.</p>
</section><notes></notes></section>