<section class="div1 language" lang="la"><header><hgroup><h1>FRL II: ENNIUS</h1></hgroup></header><section class="div2">
</section>
<section class="div2">
<p>​</p>
<p class="noindent"><span class="bold">3</span></p>
<p class="noindent"><span class="bold">a</span> Cic.<span class="italic"> Tusc. </span>5.49</p>
<p class="noindent">atque hoc sic etiam concluditur: nec in misera vita quicquam est praedicabile aut gloriandum nec in ea quae nec misera sit nec beata. et est in aliqua vita praedicabile aliquid et gloriandum ac prae se ferendum, ut Epaminondas: “consiliis nostris laus est attonsa Laconum,” ut Africanus:</p>
<blockquote><p><span class="line">a sole exoriente supra Maeotis paludes</span><span class="linebreak"></span>
<span class="line indent2">nemo est qui factis aequiperare queat</span><span class="linebreak"></span></p></blockquote>
<p class="noindent">quod si &lt;est&gt; [<span class="italic">Lambinus</span>], beata vita glorianda et praedicanda et prae se ferenda est; nihil est enim aliud quod praedicandum et prae se ferendum sit.</p>
<span class="line indent4">1 supra <span class="italic">codd. Cic.</span>: adusque <span class="italic">cod. Mamertini</span>: usque ad <span class="italic">Livineius ad Mamertinum</span></span><span class="linebreak"></span>
<p>​</p>
<p class="noindent"><span class="bold">b</span> Lactant. <span class="italic">Div. inst.</span> 1.18.10–13</p>
<p class="noindent">si quis unum hominem iugulaverit, pro contaminato ac nefario habetur nec ad terrenum hoc domicilium deorum admitti eum fas putant. ille autem qui infinita hominum milia trucidarit, cruore campos inundaverit, flumina infecerit, non modo in templum sed etiam in caelum admittitur. [11] aput Ennium sic loquitur Africanus [Cic. <span class="italic">Rep.</span> F inc. 2 Powell]:</p>
<blockquote><p><span class="line">si fas endo plagas caelestum ascendere cuiquam est,</span><span class="linebreak"></span>
<span class="line indent1">mi soli caeli maxima porta patet</span><span class="linebreak"></span></p></blockquote>
</section><notes></notes></section>