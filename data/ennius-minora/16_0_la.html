<section class="div1 language" lang="la"><header><hgroup><h1>FRL II: ENNIUS</h1></hgroup></header><section class="div2">
</section>
<section class="div2">
<p>​</p>
<p class="noindent"><span class="bold">7</span> Lactant.<span class="italic"> Div. inst. </span>1.13.14–15 = T 51A Wi. =<span class="italic"> FGrH/BNJ </span>63 F 12</p>
<p class="noindent">Ennius quidem in Euhemero non primum dicit regnasse Saturnum, sed Uranum patrem.</p>
<blockquote><p>initio</p></blockquote>
<p class="noindent">inquit</p>
<blockquote><p>primus in terris imperium summum Caelus habuit. is id regnum una cum fratribus suis sibi instituit atque paravit</p></blockquote>
<p class="noindent">[15] non magna dissensio, siquidem maximorum auctorum de filio ac patre dubitatio est. sed tamen utrumque fieri potest, ut primus Uranus eminere inter ceteros potentia coeperit et principatum habere, non regnum, postea Saturnus maiores sibi opes comparaverit ac regium nomen adsciverit.</p>
<p class="noindent">Cf. <span class="italic">Epitome Div. inst. </span>14.2–4 = T 51B Wi.</p>
</section>
<section class="div2">
<p>​</p>
<p class="noindent"><span class="bold">8</span></p>
<p class="noindent"><span class="bold">a</span> Lactant.<span class="italic"> Div. inst. </span>1.14.1–8 = T 54 Wi. =<span class="italic"> FGrH/BNJ </span>63<span class="italic"> </span>F 14 + 15</p>
<p class="noindent">nunc, quoniam ab iis quae rettuli aliquantum Sacra Historia dissentit, aperiamus ea quae veris litteris continentur, ne poetarum ineptias in accusandis religionibus sequi ac probare videamur. [2] haec Ennii [enni <span class="italic">vel</span> enim <span class="italic">codd.</span>] verba sunt:</p>
<blockquote><p>exim Saturnus uxorem duxit Opem. Titan, qui maior natu erat, postulat ut ipse regnaret. ibi Vesta mater eorum et sorores Ceres atque Ops suadent Saturno, uti de regno ne concedat fratri. ibi Titan, qui facie 
</p></blockquote></section><notes></notes></section>