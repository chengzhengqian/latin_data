<section class="div1 language" lang="la"><header><hgroup><h1>FRL II: ENNIUS</h1></hgroup></header><section class="div2">
<blockquote><p><span class="line">nemo me lacrimis &lt;decoret nec funera fletu</span><span class="linebreak"></span>
<span class="line indent2">faxit&gt;. cur? volito vivos per ora virum</span><span class="linebreak"></span></p></blockquote>
<p class="noindent">sed quid poetas? opifices post mortem nobilitari volunt.</p>
<p>​</p>
<p class="noindent"><span class="bold">b</span> Cic. <span class="italic">Tusc. </span>1.117</p>
<p class="noindent">nam si supremus ille dies non &lt;vitae&gt; extinctionem, sed commutationem adfert loci, quid optabilius? sin autem perimit ac delet omnino, quid melius quam in mediis vitae laboribus obdormiscere et ita coniventem somno consopiri sempiterno? quod si fiat, melior Enni quam Solonis oratio. hic enim noster:</p>
<blockquote><p><span class="line">nemo me lacrimis decoret</span><span class="linebreak"></span></p></blockquote>
<p class="noindent">inquit,</p>
<blockquote><p><span class="line indent5">nec funera fletu</span><span class="linebreak"></span>
<span class="line indent2">faxit.</span><span class="linebreak"></span></p></blockquote>
<p class="noindent">at vero ille sapiens [Cic. F<span class="italic"> </span>poet<span class="italic">.</span> 84 Traglia; cf. Sol. F 22.5–6 Diehl; Cic. <span class="italic">Cato</span> 73]: “mors mea ne careat lacrimis: linquamus amicis / maerorem, ut celebrent funera cum gemitu.”</p>
</section><notes></notes></section>