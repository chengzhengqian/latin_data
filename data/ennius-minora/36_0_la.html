<section class="div1 language" lang="la"><header><hgroup><h1>FRL II: ENNIUS</h1></hgroup></header><section class="div2">
</section>
<section class="div2">
<p>​</p>
<p class="noindent"><span class="bold">3</span> Cic.<span class="italic"> Orat. </span>152–53</p>
<p class="noindent">nobis ne si cupiamus quidem distrahere voces conceditur. indicant orationes illae ipsae horridulae Catonis, indicant omnes poetae praeter eos qui, ut versum facerent, saepe hiabant, ut Naevius [<span class="italic">Trag.</span> 65 R.<sup>2–3</sup> = F 41 <span class="italic">TrRF</span>] . . . et ibidem [<span class="italic">Trag. </span>64 R.<sup>2–3</sup> = F 42 <span class="italic">TrRF</span>] . . . at Ennius semel [<span class="italic">consensus codd.</span>: saepe <span class="italic">unus cod.</span>]:</p>
<blockquote><p><span class="line">Scipio invicte</span><span class="linebreak"></span></p></blockquote>
<p class="noindent">. . . [153] hoc idem nostri saepius non tulissent, quod Graeci laudare etiam solent.</p>
</section>
<section class="div2">
<p>​</p>
<p class="noindent"><span class="bold">4</span> Gell.<span class="italic"> NA </span>4.7.1–5</p>
<p class="noindent">Valerius Probus grammaticus inter suam aetatem praestanti scientia fuit. [2] is “Hannibalem” et “Hasdrubalem” et “Hamilcarem” ita pronuntiabat, ut paenultimam circumflecteret, et est epistula eius scripta ad Marcellum, in qua Plautum et Ennium multosque alios veteres eo modo pronuntiasse affirmat. [3] solius tamen Ennii versum unum ponit ex libro, qui <span class="italic">Scipio</span> inscribitur. [4] eum versum quadrato numero factum subiecimus, in quo nisi tertia syllaba de Hannibalis nomine circumflexe promatur, numerus clausurus est. versus Enni, quem dixit, ita est: [5]</p>
<blockquote><p><span class="line">&lt;×&gt; qua propter Hannibalis copias considerat</span><span class="linebreak"></span></p></blockquote>
</section><notes></notes></section>