<section class="div1 language" lang="la"><header><hgroup><h1>Lives of The Caesars, VII</h1></hgroup></header><section class="div2">
<p>insimulatum insuper parricidii et quasi paratum ad scelus venenum ex conscientia hausisset. Duxit mox Galeriam Fundanam praetorio patre ac de hac quoque liberos utriusque sexus tulit, sed marem titubantia oris prope mutum et elinguem.</p>
</section>
<section class="div2">
<p>VII. A Galba in inferiorem Germaniam contra opinionem missus est. Adiutum putant T. Vini<a class="footnoteLink" href="#note_LCL038_246_40" id="target_note_LCL038_246_40"><sup>40</sup></a> suffragio, tunc potentissimi et cui iam pridem per communem factionis Venetae favorem conciliatus esset; nisi quod Galba prae se tulit nullos minus metuendos quam qui de solo victu cogitarent, ac posse provincialibus copiis profundam gulam eius expleri, ut cuivis evidens sit contemptu magis quam <span class="br"></span><span class="lineNumber">2</span><span class="br"></span>
 gratia electum. Satis constat exituro viaticum defuisse, tanta egestate rei familiaris, ut uxore et liberis, quos Romae relinquebat, meritorio cenaculo abditis domum in reliquam partem anni ablocaret utque ex aure matris detractum unionem pigneraverit ad itineris impensas. Creditorum quidem praestolantium ac detinentium turbam et in iis Sinuessanos Formianosque, quorum publica vectigalia interverterat, non nisi terrore calumniae amovit, cum libertino cuidam acerbius debitum reposcenti iniuriarum formulam, quasi calce ab eo percussus, intendisset nec aliter quam extortis quinquaginta sestertiis remisisset.</p>
<p><span class="br"></span><span class="lineNumber">3</span><span class="br"></span>
 Advenientem male animatus erga principem exercitus pronusque ad res novas libens ac supinis manibus excepit</p>
</section><notes><section class="footnotes"><ul><li class="note" id="note_LCL038_246_40"><a class="footnoteCrossrefLink" href="#target_note_LCL038_246_40" title="Click to highlight in text"><sup class="lineRef">40</sup>Vini, <span class="italic">Torrentius</span>; Iuni, Î©.</a></li><script type="text/javascript">document.getElementById('note_LCL038_246_40').style.display = "none";</script><li class="note" id="note_LCL038_246_99"><a class="footnoteCrossrefLink" href="#target_note_LCL038_246_99" title="Click to highlight in text"><sup class="lineRef">99</sup>A faction in the Circus; see note on <span class="italic">Calig.</span> lv. 2.</a></li><script type="text/javascript">document.getElementById('note_LCL038_246_99').style.display = "none";</script></ul></section></notes></section>