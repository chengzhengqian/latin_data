<section class="div1 language" lang="la"><header><hgroup><h1>Lives of The Caesars, VII</h1></hgroup></header><section class="div2">
<p>in Capitolium compulit succensoque templo Iovis Optimi Maximi oppressit, cum et proelium et incendium e Tiberiana prospiceret domo inter epulas. Non multo post paenitens facti et in alios culpam conferens vocata contione iuravit coegitque iurare et ceteros nihil sibi antiquius quiete <span class="br"></span><span class="lineNumber">4</span><span class="br"></span>
 publica fore. Tunc solutum a latere pugionem consuli primum, deinde illo recusante magistratibus ac mox senatoribus singulis porrigens, nullo recipiente, quasi in aede Concordiae positurus abscessit. Sed quibusdam adclamantibus ipsum esse Concordiam, rediit nec solum retinere se ferrum affirmavit, verum etiam Concordiae recipere cognomen.</p>
</section>
<section class="div2">
<p>XVI. Suasitque senatui, ut legatos cum virginibus Vestalibus mitterent pacem aut certe tempus ad consultandum petituros.</p>
<p>Postridie responsa opperienti nuntiatum est per exploratorem hostes appropinquare. Continuo igitur abstrusus gestatoria sella duobus solis comitibus, pistore et coco, Aventinum et paternam domum clam petit, ut inde in Campaniam fugeret; mox levi rumore et incerto, tamquam pax impetrata esset, referri se in Palatium passus est. Ubi cum deserta omnia repperisset, dilabentibus et qui simul erant, zona se aureorum plena circumdedit confugitque in cellulam ianitoris, religato pro foribus cane lectoque et culcita obiectis.</p>
</section>
<section class="div2">
<p>XVII. Irruperant iam agminis antecessores ac nemine obvio rimabantur, ut fit, singula. Ab his extractus e latebra,</p>
</section><notes><section class="footnotes"><ul><li class="note" id="note_LCL038_262_118"><a class="footnoteCrossrefLink" href="#target_note_LCL038_262_118" title="Click to highlight in text"><sup class="lineRef">118</sup>As a sign that he was willing to renounce the power of life and death over the people; Tac. <span class="italic">Hist.</span> 3. 68.</a></li><script type="text/javascript">document.getElementById('note_LCL038_262_118').style.display = "none";</script></ul></section></notes></section>