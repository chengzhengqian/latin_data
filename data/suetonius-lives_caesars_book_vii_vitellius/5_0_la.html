<section class="div1 language" lang="la"><header><hgroup><h1>Lives of The Caesars, VII</h1></hgroup></header><section class="div2">
<p>perpetuo Spintriae<a class="footnoteLink" href="#note_LCL038_244_38" id="target_note_LCL038_244_38"><sup>38</sup></a> cognomine notatus existimatusque corporis gratia initium et causa incrementorum patri fuisse.</p>
</section>
<section class="div2">
<p>IV. Sequenti quoque aetate omnibus probris contaminatus, praecipuum in aula locum tenuit, Gaio per aurigandi, Claudio per aleae studium familiaris, sed aliquanto Neroni acceptior, cum propter eadem haec, tum peculiari merito, quod praesidens certamini Neroneo cupientem inter citharoedos contendere nec quamvis flagitantibus cunctis promittere audentem ideoque egressum theatro revocaverat, quasi perseverantis populi legatione suscepta, exorandumque praebuerat.</p>
</section>
<section class="div2">
<p>V. Trium itaque principum indulgentia non solum honoribus verum et sacerdotiis amplissimis auctus, proconsulatum Africae post haec curamque operum publicorum administravit et voluntate dispari et existimatione. In provincia singularem innocentiam praestitit biennio continuato, cum succedenti fratri legatus substitisset; at in urbano officio dona atque ornamenta templorum subripuisse et commutasse quaedam ferebatur proque auro et argento stagnum<a class="footnoteLink" href="#note_LCL038_244_39" id="target_note_LCL038_244_39"><sup>39</sup></a> et aurichalcum supposuisse.</p>
</section>
<section class="div2">
<p>VI. Uxorem habuit Petroniam consularis viri filiam et ex ea filium Petronianum captum altero oculo. Hunc heredem a matre sub condicione institutum, si de potestate patris exiisset, manu emisit brevique, ut creditum est, interemit,</p>
</section><notes><section class="footnotes"><ul><li class="note" id="note_LCL038_244_38"><a class="footnoteCrossrefLink" href="#target_note_LCL038_244_38" title="Click to highlight in text"><sup class="lineRef">38</sup>Spintriae] spintheriae, <span class="italic">mss.</span></a></li><script type="text/javascript">document.getElementById('note_LCL038_244_38').style.display = "none";</script><li class="note" id="note_LCL038_244_39"><a class="footnoteCrossrefLink" href="#target_note_LCL038_244_39" title="Click to highlight in text"><sup class="lineRef">39</sup>stagnum, <span class="italic">the mss. except G</span> (stamnum) Π<sup>1</sup>Ϛ (stannum).</a></li><script type="text/javascript">document.getElementById('note_LCL038_244_39').style.display = "none";</script><li class="note" id="note_LCL038_244_96"><a class="footnoteCrossrefLink" href="#target_note_LCL038_244_96" title="Click to highlight in text"><sup class="lineRef">96</sup>See <span class="italic">Tib.</span> xliii. 1.</a></li><script type="text/javascript">document.getElementById('note_LCL038_244_96').style.display = "none";</script><li class="note" id="note_LCL038_244_97"><a class="footnoteCrossrefLink" href="#target_note_LCL038_244_97" title="Click to highlight in text"><sup class="lineRef">97</sup>See <span class="italic">Nero,</span> xii. 3 and xxi.</a></li><script type="text/javascript">document.getElementById('note_LCL038_244_97').style.display = "none";</script><li class="note" id="note_LCL038_244_98"><a class="footnoteCrossrefLink" href="#target_note_LCL038_244_98" title="Click to highlight in text"><sup class="lineRef">98</sup>In <span class="sc">a.d.</span> 60.</a></li><script type="text/javascript">document.getElementById('note_LCL038_244_98').style.display = "none";</script></ul></section></notes></section>