<section class="div1 language" lang="la"><header><hgroup><h1>Lives of The Caesars, VII</h1></hgroup></header><section class="div2">
<p>Famosissima super ceteras fuit cena data ei adventicia a fratre, in qua duo milia lectissimorum piscium, septem avium apposita traduntur. Hanc quoque exsuperavit ipse dedicatione patinae, quam ob immensam magnitudinem clipeum Minervae πoλιoύχoυ<a class="footnoteLink" href="#note_LCL038_256_44" id="target_note_LCL038_256_44"><sup>44</sup></a> dictitabat. In hac scarorum iocinera, phasianarum<a class="footnoteLink" href="#note_LCL038_256_45" id="target_note_LCL038_256_45"><sup>45</sup></a> et pavonum cerebella, linguas phoenicopterum, murenarum lactes a Parthia usque fretoque Hispanico per nauarchos ac triremes petitarum <span class="br"></span><span class="lineNumber">3</span><span class="br"></span>
 commiscuit. Ut autem homo non profundae modo sed intempestivae quoque ac sordidae gulae, ne in sacrificio quidem umquam aut itinere ullo temperavit, quin inter altaria ibidem statim viscus et farris frusta<a class="footnoteLink" href="#note_LCL038_256_46" id="target_note_LCL038_256_46"><sup>46</sup></a> paene rapta e foco manderet circaque viarum popinas fumantia obsonia vel pridiana atque semesa.</p>
</section>
<section class="div2">
<p>XIV. Pronus vero ad cuiuscumque et quacumque de causa necem atque supplicium nobiles viros, condiscipulos et aequales suos, omnibus blanditiis tantum non ad societatem imperii adlicefactos vario genere fraudis occidit, etiam unum veneno manu sua porrecto in aquae frigidae <span class="br"></span><span class="lineNumber">2</span><span class="br"></span>
 potione, quam is adfectus febre poposcerat. Tum faeneratorum et stipulatorum publicanorumque, qui umquam se aut Romae debitum aut in via portorium flagitassent, vix ulli pepercit; ex quibus quendam in ipsa salutatione supplicio</p>
</section><notes><section class="footnotes"><ul><li class="note" id="note_LCL038_256_44"><a class="footnoteCrossrefLink" href="#target_note_LCL038_256_44" title="Click to highlight in text"><sup class="lineRef">44</sup>πoλιoύχoυ, <span class="italic">Stephanus</span>; τoνδυχoυ, Ω.</a></li><script type="text/javascript">document.getElementById('note_LCL038_256_44').style.display = "none";</script><li class="note" id="note_LCL038_256_45"><a class="footnoteCrossrefLink" href="#target_note_LCL038_256_45" title="Click to highlight in text"><sup class="lineRef">45</sup>phasianarum] fasianarum, Ω.</a></li><script type="text/javascript">document.getElementById('note_LCL038_256_45').style.display = "none";</script><li class="note" id="note_LCL038_256_46"><a class="footnoteCrossrefLink" href="#target_note_LCL038_256_46" title="Click to highlight in text"><sup class="lineRef">46</sup>farris frusta <span class="italic">and</span> farra, Ϛ; farris, Ω.</a></li><script type="text/javascript">document.getElementById('note_LCL038_256_46').style.display = "none";</script><li class="note" id="note_LCL038_256_112"><a class="footnoteCrossrefLink" href="#target_note_LCL038_256_112" title="Click to highlight in text"><sup class="lineRef">112</sup>Probably referring to the colossal statue of Athena Promachos on the Acropolis at Athens. Pliny, <span class="italic">N.H.</span> 35. 163 ff., says that the platter cost a million sesterces, and that to make it a special furnace was built in the open fields.</a></li><script type="text/javascript">document.getElementById('note_LCL038_256_112').style.display = "none";</script></ul></section></notes></section>