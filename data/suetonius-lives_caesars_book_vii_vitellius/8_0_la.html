<section class="div1 language" lang="la"><header><hgroup><h1>Lives of The Caesars, VII</h1></hgroup></header><section class="div2">
</section>
<section class="div2">
<p>IX. Ac subinde caede Galbae adnuntiata, compositis Germanicis rebus, partitus est copias, quas adversus Othonem praemitteret quasque ipse perduceret. Praemisso agmine laetum evenit auspicium, siquidem a parte dextra repente aquila advolavit lustratisque<a class="footnoteLink" href="#note_LCL038_250_41" id="target_note_LCL038_250_41"><sup>41</sup></a> signis ingressos viam sensim antecessit. At contra ipso movente statuae equestres, cum plurifariam ei ponerentur, fractis repente cruribus pariter corruerunt, et laurea, quam religiosissime circumdederat, in profluentem excidit; mox Viennae pro tribunali iura reddenti gallinaceus supra umerum ac deinde in capite astitit. Quibus ostentis par respondit exitus; nam confirmatum per legatos suos imperium per se retinere non potuit.</p>
</section>
<section class="div2">
<p>X. De Betriacensi victoria et Othonis exitu, cum adhuc in Gallia esset, audiit nihilque cunctatus, quicquid praetorianarum cohortium fuit, ut pessimi exempli, uno exauctoravit edicto iussas tribunis tradere arma. Centum autem atque viginti, quorum libellos Othoni datos invenerat exposcentium praemium ob editam in caede Galbae operam, conquiri et supplicio adfici imperavit, egregie prorsus atque magnifice et ut summi principis spem ostenderet, nisi cetera magis ex natura et priore vita sua quam ex imperii <span class="br"></span><span class="lineNumber">2</span><span class="br"></span>
 maiestate gessisset. Namque itinere incohato per medias civitates ritu triumphantium vectus est perque flumina delicatissimis navigiis et variarum coronarum genere</p>
</section><notes><section class="footnotes"><ul><li class="note" id="note_LCL038_250_41"><a class="footnoteCrossrefLink" href="#target_note_LCL038_250_41" title="Click to highlight in text"><sup class="lineRef">41</sup>lustratisque, Ϛ (<span class="italic">second Roman edition</span>); lustravitque, Ω.</a></li><script type="text/javascript">document.getElementById('note_LCL038_250_41').style.display = "none";</script><li class="note" id="note_LCL038_250_103"><a class="footnoteCrossrefLink" href="#target_note_LCL038_250_103" title="Click to highlight in text"><sup class="lineRef">103</sup>Vienne, on the Rhone.</a></li><script type="text/javascript">document.getElementById('note_LCL038_250_103').style.display = "none";</script><li class="note" id="note_LCL038_250_104"><a class="footnoteCrossrefLink" href="#target_note_LCL038_250_104" title="Click to highlight in text"><sup class="lineRef">104</sup>See chap. xviii below.</a></li><script type="text/javascript">document.getElementById('note_LCL038_250_104').style.display = "none";</script><li class="note" id="note_LCL038_250_105"><a class="footnoteCrossrefLink" href="#target_note_LCL038_250_105" title="Click to highlight in text"><sup class="lineRef">105</sup>In deserting Galba for Otho.</a></li><script type="text/javascript">document.getElementById('note_LCL038_250_105').style.display = "none";</script></ul></section></notes></section>