<section class="div1 language" lang="la"><header><hgroup><h1>Lives of The Caesars, VII</h1></hgroup></header><section class="div2">
<p>et obscuram atque etiam sordidam; quod ego per adulatores obtrectatoresque imperatoris Vitelli evenisse opinarer, nisi aliquanto prius de familiae condicione variatum <span class="br"></span><span class="lineNumber">2</span><span class="br"></span>
 esset. Exstat Q. Elogi<a class="footnoteLink" href="#note_LCL038_238_34" id="target_note_LCL038_238_34"><sup>34</sup></a> ad Quintum Vitellium Divi Augusti quaestorem libellus, quo continetur, Vitellios Fauno Aboriginum rege et Vitellia, quae multis locis pro numine coleretur, ortos toto Latio imperasse; horum residuam stirpem ex Sabinis transisse Romam atque inter <span class="br"></span><span class="lineNumber">3</span><span class="br"></span>
 patricios adlectam; indicia stirpis mansisse diu viam Vitelliam ab Ianiculo ad mare usque, item coloniam eiusdem nominis, quam gentili copia adversus Aequiculos tutandam olim depoposcissent; tempore deinde Samnitici belli praesidio in Apuliam misso quosdam ex Vitellis subsedisse Nuceriae eorumque progeniem longo post intervallo repetisse urbem atque ordinem senatorium.</p>
</section>
<section class="div2">
<p>II. Contra plures auctorem generis libertinum prodiderunt, Cassius Severus nec minus alii eundem et sutorem veteramentarium, cuius filius sectionibus et cognituris uberius compendium nanctus, ex muliere vulgari, Antiochi cuiusdam furnariam exercentis filia, equitem R. genuerit. Sed quod discrepat, sit in medio.</p>
<p><span class="br"></span><span class="lineNumber">2</span><span class="br"></span>
 Ceterum P. Vitellius domo Nuceria, sive ille stirpis antiquae sive pudendis parentibus atque avis, eques certe R.</p>
</section><notes><section class="footnotes"><ul><li class="note" id="note_LCL038_238_34"><a class="footnoteCrossrefLink" href="#target_note_LCL038_238_34" title="Click to highlight in text"><sup class="lineRef">34</sup>exstatq(ue) elogi, Ω (elogii, XΥ; elogium, <span class="italic">G</span>).</a></li><script type="text/javascript">document.getElementById('note_LCL038_238_34').style.display = "none";</script></ul></section></notes></section>