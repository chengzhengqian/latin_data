<section class="div1 language" lang="la"><header><hgroup><h1>Lives of The Caesars, VII</h1></hgroup></header><section class="div2">
<p>minentium metu venenum a filio impetrasse, haud sane difficulter.</p>
</section>
<section class="div2">
<p>XV. Octavo imperii mense desciverunt ab eo exercitus Moesiarum atque Pannoniae, item ex transmarinis Iudaicus et Syriaticus, ac pars in absentis pars in praesentis Vespasiani verba iurarunt. Ad retinendum ergo ceterorum hominum studium ac favorem nihil non publice privatimque nullo adhibito modo largitus est. Dilectum quoque ea condicione in urbe egit, ut voluntariis non modo missionem post victoriam, sed etiam veteranorum iustaeque militiae <span class="br"></span><span class="lineNumber">2</span><span class="br"></span>
 commoda polliceretur. Urgenti deinde terra marique hosti hinc fratrem cum classe ac tironibus et gladiatorum manu opposuit, hinc Betriacenses copias et duces; atque ubique aut superatus aut proditus salutem sibi et milies sestertium a Flavio Sabino Vespasiani fratre pepigit; statimque pro gradibus Palati apud frequentes milites cedere se imperio quod invitus recepisset professus, cunctis reclamantibus<a class="footnoteLink" href="#note_LCL038_260_49" id="target_note_LCL038_260_49"><sup>49</sup></a> rem distulit ac nocte interposita primo diluculo sordidatus descendit ad rostra multisque cum lacrimis eadem <span class="br"></span><span class="lineNumber">3</span><span class="br"></span>
 illa, verum e libello testatus est. Rursus interpellante milite ac populo et ne deficeret hortante omnemque operam suam certatim pollicente, animum resumpsit Sabinumque et reliquos Flavianos nihil iam metuentis vi subita</p>
</section><notes><section class="footnotes"><ul><li class="note" id="note_LCL038_260_49"><a class="footnoteCrossrefLink" href="#target_note_LCL038_260_49" title="Click to highlight in text"><sup class="lineRef">49</sup>reclamantibus, <span class="italic">SϚ; declamantibus,</span> Ω.</a></li><script type="text/javascript">document.getElementById('note_LCL038_260_49').style.display = "none";</script></ul></section></notes></section>