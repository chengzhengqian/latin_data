<section class="div1 language" lang="la"><header><hgroup><h1>Lives of The Caesars, VII</h1></hgroup></header><section class="div2">
<p>frequentia inferias Neroni dedit ac sollemni convivio citharoedum placentem palam admonuit, ut aliquid et de dominico diceret, incohantique Neroniana cantica primus exsultans etiam plausit.</p>
</section>
<section class="div2">
<p>XII. Talibus principiis magnam imperii partem non nisi consilio et arbitrio vilissimi cuiusque histrionum et aurigarum administravit et maxime Asiatici liberti. Hunc adulescentulum mutua libidine constupratum, mox taedio profugum cum Puteolis poscam vendentem reprehendisset, coniecit in compedes statimque solvit<a class="footnoteLink" href="#note_LCL038_254_42" id="target_note_LCL038_254_42"><sup>42</sup></a> et rursus in deliciis habuit; iterum deinde ob nimiam contumaciam et furacitatem gravatus circumforano<a class="footnoteLink" href="#note_LCL038_254_43" id="target_note_LCL038_254_43"><sup>43</sup></a> lanistae vendidit dilatumque ad finem muneris repente subripuit et provincia demum accepta manumisit ac primo imperii die aureis donavit anulis super cenam, cum mane rogantibus pro eo cunctis detestatus esset severissime talem equestris ordinis maculam.</p>
</section>
<section class="div2">
<p>XIII. Sed vel praecipue luxuriae saevitiaeque deditus epulas trifariam semper, interdum quadrifariam dispertiebat, in iantacula et prandia et cenas comissationesque, facile omnibus sufficiens vomitandi consuetudine. Indicebat autem aliud alii eadem die, nec cuiquam minus singuli <span class="br"></span><span class="lineNumber">2</span><span class="br"></span>
 apparatus quadringenis milibus nummum constiterunt.</p>
</section><notes><section class="footnotes"><ul><li class="note" id="note_LCL038_254_42"><a class="footnoteCrossrefLink" href="#target_note_LCL038_254_42" title="Click to highlight in text"><sup class="lineRef">42</sup>solvit, <span class="italic">Basle edition of</span> 1533; coluit, Ω.</a></li><script type="text/javascript">document.getElementById('note_LCL038_254_42').style.display = "none";</script><li class="note" id="note_LCL038_254_43"><a class="footnoteCrossrefLink" href="#target_note_LCL038_254_43" title="Click to highlight in text"><sup class="lineRef">43</sup>circumforano] circumforaneo, Ϛ.</a></li><script type="text/javascript">document.getElementById('note_LCL038_254_43').style.display = "none";</script><li class="note" id="note_LCL038_254_109"><a class="footnoteCrossrefLink" href="#target_note_LCL038_254_109" title="Click to highlight in text"><sup class="lineRef">109</sup><span class="italic">Dominicus</span> (<span class="italic">liber</span>) was the name applied to a collection of Nero’s compositions.</a></li><script type="text/javascript">document.getElementById('note_LCL038_254_109').style.display = "none";</script><li class="note" id="note_LCL038_254_110"><a class="footnoteCrossrefLink" href="#target_note_LCL038_254_110" title="Click to highlight in text"><sup class="lineRef">110</sup>A drink made of sour wine or vinegar mixed with water.</a></li><script type="text/javascript">document.getElementById('note_LCL038_254_110').style.display = "none";</script><li class="note" id="note_LCL038_254_111"><a class="footnoteCrossrefLink" href="#target_note_LCL038_254_111" title="Click to highlight in text"><sup class="lineRef">111</sup>The <span class="italic">iantaculum</span> (also <span class="italic">ient-</span> and <span class="italic">ieient-</span>) was ordinarily a very light breakfast; Vitellius made a banquet of it.</a></li><script type="text/javascript">document.getElementById('note_LCL038_254_111').style.display = "none";</script></ul></section></notes></section>