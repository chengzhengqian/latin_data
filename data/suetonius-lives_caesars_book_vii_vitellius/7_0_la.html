<section class="div1 language" lang="la"><header><hgroup><h1>Lives of The Caesars, VII</h1></hgroup></header><section class="div2">
<p>velut dono deum oblatum, ter consulis filium, aetate integra, facili ac prodigo animo. Quam veterem de se persuasionem Vitellius recentibus etiam experimentis auxerat, tota via caligatorum quoque militum obvios exosculans perque stabula ac deversoria mulionibus ac viatoribus praeter modum comis, ut mane singulos iamne iantassent sciscitaretur seque fecisse ructu quoque ostenderet.</p>
</section>
<section class="div2">
<p>VIII. Castra vero ingressus nihil cuiquam poscenti negavit atque etiam ultro ignominiosis notas, reis sordes, damnatis supplicia dempsit. Quare vixdum mense transacto, neque diei neque temporis ratione habita, ac iam vespere, subito a militibus e cubiculo raptus, ita ut erat in veste domestica, imperator est consalutatus circumlatusque per celeberrimos vicos, strictum Divi Iuli gladium tenens detractum delubro Martis atque in prima gratulatione <span class="br"></span><span class="lineNumber">2</span><span class="br"></span>
 porrectum sibi a quodam. Nec ante in praetorium rediit quam flagrante triclinio ex conceptu camini, cum quidem consternatis et quasi omine adverso anxiis omnibus: “Bono,” inquit, “animo estote! nobis adluxit,” nullo sermone alio apud milites usus. Consentiente deinde etiam superioris provinciae exercitu, qui prior a Galba ad senatum defecerat, cognomen Germanici delatum ab universis cupide recepit, Augusti distulit, Caesaris in perpetuum recusavit.</p>
</section><notes><section class="footnotes"><ul><li class="note" id="note_LCL038_248_100"><a class="footnoteCrossrefLink" href="#target_note_LCL038_248_100" title="Click to highlight in text"><sup class="lineRef">100</sup><span class="italic">Supinis manibus,</span> “with hands uplifted,” to the gods in gratitude.</a></li><script type="text/javascript">document.getElementById('note_LCL038_248_100').style.display = "none";</script><li class="note" id="note_LCL038_248_101"><a class="footnoteCrossrefLink" href="#target_note_LCL038_248_101" title="Click to highlight in text"><sup class="lineRef">101</sup>See <span class="italic">Aug.</span> xxxii. 2.</a></li><script type="text/javascript">document.getElementById('note_LCL038_248_101').style.display = "none";</script><li class="note" id="note_LCL038_248_102"><a class="footnoteCrossrefLink" href="#target_note_LCL038_248_102" title="Click to highlight in text"><sup class="lineRef">102</sup>Cf. <span class="italic">Aug.</span> lxxiii and the note. See also Seneca, <span class="italic">De Tranq. An.</span> 1. 5, <span class="italic">placet ... non ex arcula prolata vestis ... sed domestica et vilis, nec servata nec sumenda sollicite.</span></a></li><script type="text/javascript">document.getElementById('note_LCL038_248_102').style.display = "none";</script></ul></section></notes></section>