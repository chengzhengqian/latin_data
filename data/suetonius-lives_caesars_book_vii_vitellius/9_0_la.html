<section class="div1 language" lang="la"><header><hgroup><h1>Lives of The Caesars, VII</h1></hgroup></header><section class="div2">
<p>redimitis, inter profusissimos obsoniorum apparatus, nulla familiae aut militis disciplina, rapinas ac petulantiam omnium in iocum vertens, qui non contenti epulo ubique publice praebito, quoscumque libuisset in libertatem asserebant, verbera et plagas, saepe vulnera, nonnumquam <span class="br"></span><span class="lineNumber">3</span><span class="br"></span>
 necem repraesentantes adversantibus. Utque campos, in quibus pugnatum est, adit, abhorrentis quosdam cadaverum tabem detestabili voce confirmare ausus est, optime olere occisum hostem et melius civem. Nec eo setius ad leniendam gravitatem odoris plurimum meri propalam hausit passimque divisit. Pari vanitate atque insolentia lapidem memoriae Othonis inscriptum intuens dignum eo Mausoleo ait, pugionemque, quo is se occiderat, in Agrippinensem coloniam misit Marti dedicandum. In Appennini quidem iugis etiam pervigilium egit.</p>
<p>XI. Urbem denique ad classicum introiit paludatus ferroque succinctus, inter signa atque vexilla, sagulatis comitibus ac detectis commilitonum armis.</p>
<p><span class="br"></span><span class="lineNumber">2</span><span class="br"></span>
 Magis deinde ac magis omni divino humanoque iure neglecto Alliensi die pontificatum maximum cepit, comitia in decem annos ordinavit seque perpetuum consulem. Et ne cui dubium foret, quod exemplar regendae rei p. eligeret, medio Martio campo adhibita publicorum sacerdotum</p>
</section><notes><section class="footnotes"><ul><li class="note" id="note_LCL038_252_106"><a class="footnoteCrossrefLink" href="#target_note_LCL038_252_106" title="Click to highlight in text"><sup class="lineRef">106</sup>Modern Cologne.</a></li><script type="text/javascript">document.getElementById('note_LCL038_252_106').style.display = "none";</script><li class="note" id="note_LCL038_252_107"><a class="footnoteCrossrefLink" href="#target_note_LCL038_252_107" title="Click to highlight in text"><sup class="lineRef">107</sup>See note on <span class="italic">Calig.</span> liv. 2. The connection suggests an orgy in celebration of his victory.</a></li><script type="text/javascript">document.getElementById('note_LCL038_252_107').style.display = "none";</script><li class="note" id="note_LCL038_252_108"><a class="footnoteCrossrefLink" href="#target_note_LCL038_252_108" title="Click to highlight in text"><sup class="lineRef">108</sup>A day of special ill omen because of the defeat by the Gauls in 390 <span class="sc">b.c.</span></a></li><script type="text/javascript">document.getElementById('note_LCL038_252_108').style.display = "none";</script></ul></section></notes></section>