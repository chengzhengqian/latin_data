<section class="div1 language" lang="la"><header><hgroup><h1>SENECA</h1></hgroup></header><div class="sp"><p class="lineGroup">
<span class="line">omnisque late fumat Assaraci domus.</span><span class="linebreak"></span>
<span class="line">non prohibet avidas flamma victoris manus:</span><span class="linebreak"></span>
<span class="line">diripitur ardens Troia. nec caelum patet</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>undante fumo; nube ceu densa obsitus</span><span class="linebreak"></span>
<span class="line">ater favilla squalet Iliaca dies.</span><span class="linebreak"></span>
<span class="line">stat avidus irae victor et lentum Ilium</span><span class="linebreak"></span>
<span class="line">metitur oculis ac decem nondum ferus</span><span class="linebreak"></span>
<span class="line">ignoscit annis; horret afflictam quoque,</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>victamque quamvis videat, haud credit sibi</span><span class="linebreak"></span>
<span class="line">potuisse vinci. spolia populator rapit</span><span class="linebreak"></span>
<span class="line">Dardania; praedam mille non capiunt rates.</span><span class="linebreak"></span>
<span class="line indent1">Testor deorum numen adversum mihi</span><span class="linebreak"></span>
<span class="line">patriaeque cineres teque rectorem Phrygum,</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>quem Troia toto conditum regno tegit,</span><span class="linebreak"></span>
<span class="line">tuosque manes quo stetit stante Ilium,</span><span class="linebreak"></span>
<span class="line">et vos meorum liberum magni greges,</span><span class="linebreak"></span>
<span class="line">umbrae minores: quidquid adversi accidit,</span><span class="linebreak"></span>
<span class="line">quaecumque Phoebas ore lymphato furens</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>credi deo vetante praedixit mala,</span><span class="linebreak"></span>
<span class="line">prior Hecuba vidi gravida nec tacui metus</span><span class="linebreak"></span>
<span class="line">et vana vates ante Cassandram fui.</span><span class="linebreak"></span>
<span class="line">non cautus ignes Ithacus aut Ithaci comes</span><span class="linebreak"></span>
<span class="line">nocturnus in vos sparsit aut fallax Sinon:</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>meus ignis iste est, facibus ardetis meis.</span><span class="linebreak"></span>
<span class="line indent1">Sed quid ruinas urbis eversae gemis,</span><span class="linebreak"></span>
<span class="line">vivax senectus? respice infelix ad hos</span><span class="linebreak"></span>
</p></div><notes><section class="footnotes"><ul><li class="note text" id="note_LCL062_144_23"><sup class="lineRef">23</sup>nondum <span class="italic">Axelson</span>: tandem <span class="italic">EA</span></li></ul></section></notes></section>