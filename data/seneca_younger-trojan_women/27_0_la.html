<section class="div1 language" lang="la"><header><hgroup><h1>SENECA</h1></hgroup></header><div class="sp"><p class="lineGroup">
<span class="line">gaudete, Atridae, tuque laetifica, ut soles,</span><span class="linebreak"></span>
<span class="line">refer Pelasgis: Hectoris proles obît.</span><span class="linebreak"></span>
</p></div><div class="sp"><span class="speaker"><span class="sc">ulixes</span></span><p class="lineGroup">
<span class="line">Et esse verum hoc qua probas Danais fide?</span><span class="linebreak"></span>
</p></div><div class="sp"><span class="speaker"><span class="sc">andromacha</span></span><p class="lineGroup">
<span class="line">Ita quod minari maximum victor potest</span><span class="linebreak"></span>
<span class="line"><span class="br"></span><span class="lineNumber">600</span><span class="br"></span>contingat, et me fata maturo exitu</span><span class="linebreak"></span>
<span class="line">facilique solvant ac meo condant solo,</span><span class="linebreak"></span>
<span class="line">et patria tellus Hectorem leviter premat,</span><span class="linebreak"></span>
<span class="line">ut luce caruit; inter extinctos iacet</span><span class="linebreak"></span>
<span class="line">datusque tumulo debita exanimis tulit.</span><span class="linebreak"></span>
</p></div><div class="sp"><span class="speaker"><span class="sc">ulixes</span></span><p class="lineGroup">
<span class="line"><span class="br"></span><span class="lineNumber">605</span><span class="br"></span>Expleta fata stirpe sublata Hectoris</span><span class="linebreak"></span>
<span class="line">solidamque pacem laetus ad Danaos feram.—</span><span class="linebreak"></span>
<span class="line">quid agis, Ulixe? Danaidae credent tibi,</span><span class="linebreak"></span>
<span class="line">tu cui? parenti! fingit an quisquam hoc parens,</span><span class="linebreak"></span>
<span class="line">nec abominandae mortis auspicium pavet?</span><span class="linebreak"></span>
<span class="line"><span class="br"></span><span class="lineNumber">610</span><span class="br"></span>auspicia metuunt qui nihil maius timent.</span><span class="linebreak"></span>
<span class="line">fidem alligavit iure iurando suam.—</span><span class="linebreak"></span>
<span class="line">si peierat, timere quid gravius potest?</span><span class="linebreak"></span>
<span class="line">nunc advoca astus, anime, nunc fraudes, dolos,</span><span class="linebreak"></span>
<span class="line">nunc totum Ulixem; veritas numquam perit.</span><span class="linebreak"></span>
<span class="line"><span class="br"></span><span class="lineNumber">615</span><span class="br"></span>scrutare matrem. maeret, illacrimat, gemit;</span><span class="linebreak"></span>
<span class="line">sed huc et illuc anxios gressus refert</span><span class="linebreak"></span>
<span class="line">missasque voces aure sollicita excipit:</span><span class="linebreak"></span>
<span class="line">magis haec timet, quam maeret. ingenio est opus.—</span><span class="linebreak"></span>
<span class="line">Alios parentes alloqui in luctu decet;</span><span class="linebreak"></span>
<span class="line"><span class="br"></span><span class="lineNumber">620</span><span class="br"></span>tibi gratulandum est, misera, quod nato cares,</span><span class="linebreak"></span>
<span class="line">quem mors manebat saeva praecipitem datum</span><span class="linebreak"></span>
<span class="line">e turre, lapsis sola quae muris manet.</span><span class="linebreak"></span>
</p></div><notes></notes></section>