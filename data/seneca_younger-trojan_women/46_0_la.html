<section class="div1 language" lang="la"><header><hgroup><h1>SENECA</h1></hgroup></header><div class="sp"></div><div class="sp"><span class="speaker"><span class="sc">nuntius</span></span><p class="lineGroup">
<span class="line">O dura fata, saeva miseranda horrida!</span><span class="linebreak"></span>
<span class="line">quod tam ferum, tam triste bis quinis scelus</span><span class="linebreak"></span>
<span class="line">Mars vidit annis? quid prius referens gemam,</span><span class="linebreak"></span>
<span class="line">tuosne potius, an tuos luctus, anus?</span><span class="linebreak"></span>
</p></div><div class="sp"><span class="speaker"><span class="sc">hecuba</span></span><p class="lineGroup">
<span class="line"><span class="br"></span><span class="lineNumber">1060</span><span class="br"></span>Quoscumque luctus fleveris, flebis meos.</span><span class="linebreak"></span>
<span class="line">sua quemque tantum, me omnium clades premit.</span><span class="linebreak"></span>
<span class="line">mihi cuncta pereunt; quisquis est Hecubae est miser.</span><span class="linebreak"></span>
</p></div><div class="sp"><span class="speaker"><span class="sc">nuntius</span></span><p class="lineGroup">
<span class="line">Mactata virgo est, missus e muris puer;</span><span class="linebreak"></span>
<span class="line">sed uterque letum mente generosa tulit.</span><span class="linebreak"></span>
</p></div><div class="sp"><span class="speaker"><span class="sc">andromacha</span></span><p class="lineGroup">
<span class="line"><span class="br"></span><span class="lineNumber">1065</span><span class="br"></span>Expone seriem caedis, et duplex nefas</span><span class="linebreak"></span>
<span class="line">persequere; gaudet magnus aerumnas dolor</span><span class="linebreak"></span>
<span class="line">tractare totas. ede et enarra omnia.</span><span class="linebreak"></span>
</p></div><div class="sp"><span class="speaker"><span class="sc">nuntius</span></span><p class="lineGroup">
<span class="line">Est una magna turris e Troia super,</span><span class="linebreak"></span>
<span class="line">assueta Priamo, cuius e fastigio</span><span class="linebreak"></span>
<span class="line"><span class="br"></span><span class="lineNumber">1070</span><span class="br"></span>summisque pinnis arbiter belli sedens</span><span class="linebreak"></span>
<span class="line">regebat acies. turre in hac blando sinu</span><span class="linebreak"></span>
<span class="line">fovens nepotem, cum metu versos gravi</span><span class="linebreak"></span>
<span class="line">Danaos fugaret Hector et ferro et face,</span><span class="linebreak"></span>
<span class="line">paterna puero bella monstrabat senex.</span><span class="linebreak"></span>
<span class="line"><span class="br"></span><span class="lineNumber">1075</span><span class="br"></span>haec nota quondam turris et muri decus,</span><span class="linebreak"></span>
<span class="line">nunc saeva cautes, undique adfusa ducum</span><span class="linebreak"></span>
<span class="line">plebisque turba cingitur; totum coit</span><span class="linebreak"></span>
<span class="line">ratibus relictis vulgus. his collis procul</span><span class="linebreak"></span>
</p></div><notes></notes></section>