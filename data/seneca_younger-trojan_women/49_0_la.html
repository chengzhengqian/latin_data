<section class="div1 language" lang="la"><header><hgroup><h1>SENECA</h1></hgroup></header><div class="sp"><p class="lineGroup">
<span class="line">et pronuba illi Tyndaris, maestum caput</span><span class="linebreak"></span>
<span class="line">demissa. “Tali nubat Hermione modo”</span><span class="linebreak"></span>
<span class="line"><span class="br"></span><span class="lineNumber">1135</span><span class="br"></span>Phryges precantur, “sic viro turpis suo</span><span class="linebreak"></span>
<span class="line">reddatur Helena.” terror attonitos tenet</span><span class="linebreak"></span>
<span class="line">utrosque populos. Ipsa deiectos gerit</span><span class="linebreak"></span>
<span class="line">vultus pudore, sed tamen fulgent genae</span><span class="linebreak"></span>
<span class="line">magisque solito splendet extremus decor,</span><span class="linebreak"></span>
<span class="line"><span class="br"></span><span class="lineNumber">1140</span><span class="br"></span>ut esse Phoebi dulcius lumen solet</span><span class="linebreak"></span>
<span class="line">iamiam cadentis, astra cum repetunt vices</span><span class="linebreak"></span>
<span class="line">premiturque dubius nocte vicina dies.</span><span class="linebreak"></span>
<span class="line">stupet omne vulgus: [et fere cuncti magis</span><span class="linebreak"></span>
<span class="line">peritura laudant] hos movet formae decus,</span><span class="linebreak"></span>
<span class="line"><span class="br"></span><span class="lineNumber">1145</span><span class="br"></span>hos mollis aetas, hos vagae rerum vices;</span><span class="linebreak"></span>
<span class="line">movet animus omnes fortis et leto obvius,</span><span class="linebreak"></span>
<span class="line">[Pyrrhum antecedit; omnium mentes tremunt]</span><span class="linebreak"></span>
<span class="line">mirantur ac miserantur.</span><span class="linebreak"></span>
<span class="line indent10">Ut primum ardui</span><span class="linebreak"></span>
<span class="line">sublime montis tetigit, atque alte edito</span><span class="linebreak"></span>
<span class="line"><span class="br"></span><span class="lineNumber">1150</span><span class="br"></span>iuvenis paterni vertice in busti stetit,</span><span class="linebreak"></span>
<span class="line">audax virago non tulit retro gradum;</span><span class="linebreak"></span>
<span class="line">conversa ad ictum stat truci vultu ferox.</span><span class="linebreak"></span>
<span class="line">tam fortis animus omnium mentes ferit,</span><span class="linebreak"></span>
<span class="line">novumque monstrum est Pyrrhus ad caedem piger.</span><span class="linebreak"></span>
<span class="line"><span class="br"></span><span class="lineNumber">1155</span><span class="br"></span>ut dextra ferrum penitus exactum abdidit,</span><span class="linebreak"></span>
<span class="line">subitus recepta morte prorupit cruor</span><span class="linebreak"></span>
<span class="line">per vulnus ingens. nec tamen moriens adhuc</span><span class="linebreak"></span>
<span class="line">deponit animos: cecidit, ut Achilli gravem</span><span class="linebreak"></span>
<span class="line">factura terram, prona et irato impetu.</span><span class="linebreak"></span>
<span class="line"><span class="br"></span><span class="lineNumber">1160</span><span class="br"></span>uterque flevit coetus—et timidum Phryges</span><span class="linebreak"></span>
</p></div><notes></notes></section>