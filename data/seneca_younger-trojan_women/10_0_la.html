<section class="div1 language" lang="la"><header><hgroup><h1>SENECA</h1></hgroup></header><div class="sp"><p class="lineGroup">
<span class="line">illo remoto, dubia quo caderet stetit?</span><span class="linebreak"></span>
<span class="line">velis licet quod petitur ac properes dare,</span><span class="linebreak"></span>
<span class="line">sero es daturus: iam suum cuncti duces</span><span class="linebreak"></span>
<span class="line">tulere pretium. quae minor merces potest</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>tantae dari virtutis? an meruit parum</span><span class="linebreak"></span>
<span class="line">qui, fugere bellum iussus et longa sedens</span><span class="linebreak"></span>
<span class="line">aevum senecta ducere ac Pylii senis</span><span class="linebreak"></span>
<span class="line">transcendere annos, exuit matris dolos</span><span class="linebreak"></span>
<span class="line">falsasque vestes, fassus est armis virum?</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>Inhospitali Telephus regno impotens,</span><span class="linebreak"></span>
<span class="line">dum Mysiae ferocis introitus negat,</span><span class="linebreak"></span>
<span class="line">rudem cruore regio dextram imbuit,</span><span class="linebreak"></span>
<span class="line">fortemque eandem sensit et mitem manum.</span><span class="linebreak"></span>
<span class="line">cecidere Thebae, vidit Eetion capi</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>sua regna victus; clade subversa est pari</span><span class="linebreak"></span>
<span class="line">apposita celso parva Lyrnesos iugo,</span><span class="linebreak"></span>
<span class="line">captaque tellus nobilis Brise√Øde;</span><span class="linebreak"></span>
<span class="line">et causa litis regibus Chryse iacet,</span><span class="linebreak"></span>
<span class="line">et nota fama Tenedos, et quae pascuo</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>fecunda pingui Thracios nutrit greges</span><span class="linebreak"></span>
<span class="line">Scyros, fretumque Lesbos Aegaeum secans,</span><span class="linebreak"></span>
<span class="line">et cara Phoebo Cilla; quid quas alluit</span><span class="linebreak"></span>
<span class="line">vernis Caycus gurgitem attollens aquis?</span><span class="linebreak"></span>
<span class="line">Haec tanta clades gentium ac tantus pavor,</span><span class="linebreak"></span>
<span class="line"><span class="br"></span><span class="lineNumber">230</span><span class="br"></span>sparsae tot urbes turbinis vasti modo,</span><span class="linebreak"></span>
<span class="line">alterius esset gloria ac summum decus:</span><span class="linebreak"></span>
<span class="line">iter est Achillis; sic meus venit pater</span><span class="linebreak"></span>
<span class="line">et tanta gessit bella, dum bellum parat.</span><span class="linebreak"></span>
</p></div><notes></notes></section>