<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>admiratione divitiarum; quarum magnitudo quid ad unum quemque nostrum
pertinet? Illum fortasse adiuvat, qui habet. Ne id quidem semper; sed fac
iuvare; utentior<a class="footnoteLink" href="#note_LCL030_246_1" id="target_note_LCL030_246_1"><sup>1</sup></a> sane sit, honestior vero quo modo? Quodsi
etiam bonus erit vir, ne impediant divitiae, quo minus iuvetur, modo ne
adiuvent, sitque omne iudicium, non quam locuples, sed qualis quisque
sit!</p>
<p>Extremum autem praeceptum in beneficiis operaque danda, ne quid contra
aequitatem contendas, ne quid pro iniuria; fundamentum enim est perpetuae
commendationis et famae iustitia, sine qua nihil potest esse laudabile.</p>
<span class="innerMarginNote right">72</span>
<p>XXI. Sed, quoniam de eo genere beneficiorum dictum est, quae ad singulos
spectant, deinceps de iis, quae ad universos quaeque ad rem publicam
pertinent, disputandum est. Eorum autem ipsorum partim<a class="footnoteLink" href="#note_LCL030_246_2" id="target_note_LCL030_246_2"><sup>2</sup></a> eius modi sunt, ut
ad universos cives pertineant, partim, singulos ut attingant; quae sunt
etiam gratiora. Danda opera est omnino, si possit, utrisque, nec minus, ut
etiam singulis consulatur, sed ita, ut ea res aut prosit aut certe ne obsit
rei publicae. C. Gracchi frumentaria magna largitio; exhauriebat igitur
aerarium; modica M. Octavi et rei publicae</p>
</section><notes><section class="footnotes"><ul><li class="note" id="note_LCL030_246_1"><a class="footnoteCrossrefLink" href="#target_note_LCL030_246_1" title="Click to highlight in text"><sup class="lineRef">1</sup><span class="italic">utentior</span> MSS., Bt.<sup>1</sup>, Heine; <span class="italic">potentior</span> later MSS.; <span class="italic">opulentior</span> one MS. (C. Lange), Lambinus, Bt.<sup>2</sup>, MÃ¼ller.</a></li><script type="text/javascript">document.getElementById('note_LCL030_246_1').style.display = "none";</script><li class="note" id="note_LCL030_246_2"><a class="footnoteCrossrefLink" href="#target_note_LCL030_246_2" title="Click to highlight in text"><sup class="lineRef">2</sup><span class="italic">partim</span> L c p, Edd.; <span class="italic">quae</span> (<span class="italic">que</span> = <span class="italic">quae</span> H) <span class="italic">partim</span>
B H a b.</a></li><script type="text/javascript">document.getElementById('note_LCL030_246_2').style.display = "none";</script></ul></section></notes></section>