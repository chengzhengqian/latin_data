<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent">
magnam pecuniam esse ei, qui in re publica princeps vellet esse, cuius
fructibus exercitum alere non posset. Delectant etiam magnifici apparatus
vitaeque cultus cum elegantia et copia; quibus rebus effectum est, ut
infinita pecuniae cupiditas esset. Nec vero rei familiaris amplificatio
nemini nocens vituperanda est, sed fugienda semper iniuria est.</p>
<span class="innerMarginNote right">26</span>
<p>Maxime autem adducuntur plerique, ut eos iustitiae capiat oblivio, cum in
imperiorum, honorum, gloriae cupiditatem inciderunt.<a class="footnoteLink" href="#note_LCL030_26_1" id="target_note_LCL030_26_1"><sup>1</sup></a> Quod enim est apud
Ennium:</p>
<span class="marginNote left">Fab. inc. (Thyestes?) Vahlen<sup>2</sup>,
404</span>
<blockquote><p>
<span class="line indent8">Núlla sancta sócietas</span><span class="linebreak"></span>
<span class="line indent3">Néc fides regni ést.</span><span class="linebreak"></span>
</p></blockquote>
<p class="noindent">id latius patet. Nam quicquid eius modi est, in quo non
possint plures excellere, in eo fit plerumque tanta contentio, ut
difficillimum sit servare “sanctam societatem.” Declaravit id
modo temeritas C. Caesaris, qui omnia iura divina et humana pervertit
propter eum, quem sibi ipse opinionis errore finxerat, principatum. Est
autem in hoc genere molestum, quod in maximis animis splendidissimisque
ingeniis plerumque exsistunt honoris, imperii, potentiae, gloriae
cupiditates. Quo magis cavendum est, ne quid in eo genere peccetur.</p>
<span class="innerMarginNote right">27</span>
<p>Sed in omni iniustitia permultum interest, utrum

</p></section><notes><section class="footnotes"><ul><li class="note" id="note_LCL030_26_1"><a class="footnoteCrossrefLink" href="#target_note_LCL030_26_1" title="Click to highlight in text"><sup class="lineRef">1</sup>1 <span class="italic">inciderunt</span> A B H L a b; <span class="italic">inciderint
c.</span></a></li><script type="text/javascript">document.getElementById('note_LCL030_26_1').style.display = "none";</script></ul></section></notes></section>