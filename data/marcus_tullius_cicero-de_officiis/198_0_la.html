<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent">
fraude, ut iure iurando liberarentur, eosque a censoribus omnibus ignominiis
notatos.</p>
<p>Sit iam huius loci finis. Perspicuum est enim ea, quae timido animo, humili,
demisso fractoque fiant, quale fuisset Reguli factum, si aut de captivis,
quod ipsi opus esse videretur, non quod rei publicae, censuisset aut domi
remanere voluisset, non esse utilia, quia sint flagitiosa, foeda,
turpia.</p>
<span class="innerMarginNote right">116</span>
<p>XXXIII. Restat quarta pars, quae decore, moderatione, modestia, continentia,
temperantia continetur.</p>
<p>Potest igitur quicquam utile esse, quod sit huic talium virtutum choro
contrarium? Atqui ab Aristippo Cyrenaici atque Annicerii philosophi nominati
omne bonum in voluptate posuerunt virtutemque censuerunt ob eam rem esse
laudandam, quod efficiens esset voluptatis. Quibus obsoletis floret
Epicurus, eiusdem fere adiutor auctorque sententiae. Cum his
“viris<a class="footnoteLink" href="#note_LCL030_396_1" id="target_note_LCL030_396_1"><sup>1</sup></a> equisque,” ut dicitur, si honestatem
tueri ac retinere sententia est, decertandum est.</p>
<span class="innerMarginNote right">117</span>
<p>Nam si non modo utilitas, sed vita omnis beata corporis firma constitutione
eiusque constitutionis spe explorata, ut a Metrodo scriptum est, continetur,
certe haec utilitas, et quidem summa (sic enim</p>
</section><notes><section class="footnotes"><ul><li class="note" id="note_LCL030_396_1"><a class="footnoteCrossrefLink" href="#target_note_LCL030_396_1" title="Click to highlight in text"><sup class="lineRef">1</sup><span class="italic">viris</span>
c p, Edd.; <span class="italic">veris</span> A B H b.</a></li><script type="text/javascript">document.getElementById('note_LCL030_396_1').style.display = "none";</script></ul></section></notes></section>