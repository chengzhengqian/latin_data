<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>mortis, perpetiendi doloris; etiam temperantiam inducunt non facillime illi
quidem, sed tamen quoquo modo possunt; dicunt enim voluptatis magnitudinem
doloris detractione finiri. Iustitia vacillat vel iacet potius omnesque eae
virtutes, quae in communitate cernuntur et in societate generis humani.
Neque enim bonitas nec liberalitas nec comitas esse potest, non plus quam
amicitia, si haec non per se expetantur,<a class="footnoteLink" href="#note_LCL030_400_1" id="target_note_LCL030_400_1"><sup>1</sup></a> sed ad voluptatem
utilitatemve referantur.</p>
<p>Conferamus igitur in pauca.</p>
<span class="innerMarginNote right">119</span>
<p>Nam ut utilitatem nullam esse docuimus, quae honestati esset contraria, sic
omnem voluptatem dicimus honestati esse contrariam. Quo magis reprehendendos
Calliphontem et Dinomachum iudico, qui se dirempturos controversiam
putaverunt, si cum honestate voluptatem tamquam cum homine pecudem
copulavissent. Non recipit istam coniunctionem honestas, aspernatur,
repellit. Nec vero finis bonorum [et malorum],<a class="footnoteLink" href="#note_LCL030_400_2" id="target_note_LCL030_400_2"><sup>2</sup></a> qui simplex esse
debet, ex<span class="marginNote left">De Finibus, II.</span> dissimillimis rebus
misceri et temperari potest. Sed de hoc (magna enim res est) alio loco
pluribus; nunc ad propositum.</p>
<span class="innerMarginNote right">120</span>
<p>Quem ad modum igitur, si quando ea, quae videtur<a class="footnoteLink" href="#note_LCL030_400_3" id="target_note_LCL030_400_3"><sup>3</sup></a> utilitas,
honestati repugnat, diiudicanda res sit, satis est supra disputatum. Sin
autem speciem utilitatis etiam voluptas habere dicetur, nulla potest esse ei
cum honestate coniunctio. Nam, ut tribuamus aliquid</p>
</section><notes><section class="footnotes"><ul><li class="note" id="note_LCL030_400_1"><a class="footnoteCrossrefLink" href="#target_note_LCL030_400_1" title="Click to highlight in text"><sup class="lineRef">1</sup><span class="italic">expetantur</span> A, Edd.; <span class="italic">expectantur</span> B a; <span class="italic">exspectantur</span> c.</a></li><script type="text/javascript">document.getElementById('note_LCL030_400_1').style.display = "none";</script><li class="note" id="note_LCL030_400_2"><a class="footnoteCrossrefLink" href="#target_note_LCL030_400_2" title="Click to highlight in text"><sup class="lineRef">2</sup>Omitted by Muretus;
bracketed by Heine, Ed., et al.</a></li><script type="text/javascript">document.getElementById('note_LCL030_400_2').style.display = "none";</script><li class="note" id="note_LCL030_400_3"><a class="footnoteCrossrefLink" href="#target_note_LCL030_400_3" title="Click to highlight in text"><sup class="lineRef">3</sup><span class="italic">videtur</span> c, Edd.; <span class="italic">videretur</span> B E a b; <span class="italic">viderentur</span> A.</a></li><script type="text/javascript">document.getElementById('note_LCL030_400_3').style.display = "none";</script></ul></section></notes></section>