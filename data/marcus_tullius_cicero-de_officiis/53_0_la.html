<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent"> non sit aliena, sic in ipso ioco
aliquod probi ingenii <span class="innerMarginNote right">104</span>
lumen eluceat. Duplex omnino est iocandi genus, unum illiberale, petulans,
flagitiosum, obscenum, alterum elegans, urbanum, ingeniosum, facetum. Quo
genere non modo Plautus noster et Atticorum antiqua comoedia, sed etiam
philosophorum Socraticorum libri referti sunt, multaque multorum facete
dicta, ut ea, quae a sene Catone collecta sunt, quae vocant ἀποϕθέγματα.
Facilis igitur est distinctio ingenui et illiberalis ioci. Alter est, si
tempore fit, ut si remisso animo, <span class="italic">gravissimo</span> homine
dignus,<a class="footnoteLink" href="#note_LCL030_106_1" id="target_note_LCL030_106_1"><sup>1</sup></a> alter ne libero quidem, si rerum turpitudini
adhibetur verborum<a class="footnoteLink" href="#note_LCL030_106_2" id="target_note_LCL030_106_2"><sup>2</sup></a> obscenitas.</p>
<p>Ludendi etiam est quidam modus retinendus, ut ne nimis omnia profundamus
elatique voluptate in aliquam turpitudinem delabamur. Suppeditant autem et
campus noster et studia venandi honesta exempla ludendi.</p>
<span class="innerMarginNote right">105</span>
<p>XXX. Sed pertinet ad omnem officii quaestionem semper in promptu habere,
quantum natura hominis pecudibus reliquisque beluis antecedat; illae nihil
sentiunt nisi voluptatem ad eamque feruntur omni impetu, hominis autem mens
discendo alitur et cogitando, semper aliquid aut anquirit aut agit
videndique et audiendi delectatione ducitur. Quin etiam, si quis est paulo
ad voluptates propensior, modo ne sit ex pecudum genere (sunt enim quidam
homines non re, sed nomine), sed si quis est paulo


</p></section><notes><section class="footnotes"><ul><li class="note" id="note_LCL030_106_1"><a class="footnoteCrossrefLink" href="#target_note_LCL030_106_1" title="Click to highlight in text"><sup class="lineRef">1</sup><span class="italic">fit, ut si
remisso animo, gravissimo homine dignus</span> Ed.; <span class="italic">fit,
ut (et</span> c) <span class="italic">remisso animo homine dignus</span> MSS.;
<span class="italic">fit aut si rem. an. magno homine</span> Madvig; <span class="italic">fit, ut sit remissio animo, homine dignus</span>
Unger.</a></li><script type="text/javascript">document.getElementById('note_LCL030_106_1').style.display = "none";</script><li class="note" id="note_LCL030_106_2"><a class="footnoteCrossrefLink" href="#target_note_LCL030_106_2" title="Click to highlight in text"><sup class="lineRef">2</sup><span class="italic">turpitudini adhibetur verborum</span> A B H a b, Edd.; <span class="italic">turpitudo adhibetur et verborum</span> L c.</a></li><script type="text/javascript">document.getElementById('note_LCL030_106_2').style.display = "none";</script></ul></section></notes></section>