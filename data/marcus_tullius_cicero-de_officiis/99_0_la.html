<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent"> quam cari esse et diligi malumus. Quae
si populo Romano iniuste imperanti accidere potuerunt, quid debent putare
singuli? Quod cum perspicuum sit, benivolentiae vim esse magnam, metus
imbecillam, sequitur, ut disseramus, quibus rebus facillime possimus eam,
quam volumus, adipisci cum honore et fide caritatem.</p>
<span class="innerMarginNote right">30</span>
<p>Sed ea non pariter omnes egemus; nam ad cuiusque vitam institutam
accommodandum est, a multisne opus sit an satis sit a paucis diligi. Certum
igitur hoc sit, idque et primum et maxime necessarium, familiaritates habere
fidas amantium nos amicorum et nostra mirantium; haec enim una<a class="footnoteLink" href="#note_LCL030_198_1" id="target_note_LCL030_198_1"><sup>1</sup></a>
res prorsus, ut non multum differat inter summos et mediocris viros,
aeque<a class="footnoteLink" href="#note_LCL030_198_2" id="target_note_LCL030_198_2"><sup>2</sup></a> utrisque est propemodum comparanda.</p>
<span class="innerMarginNote right">31</span>
<p>Honore et gloria et benivolentia civium fortasse non aeque omnes egent, sed
tamen, si cui haec suppetunt, adiuvant aliquantum cum ad cetera, tum ad
amicitias comparandas.</p>
<p>IX. Sed de amicitia alio libro dictum est, qui inscribitur Laelius; nunc
dicamus de gloria, quamquam ea quoque de re duo sunt nostri libri, sed
attingamus, quandoquidem ea in rebus maioribus administrandis adiuvat
plurimum.</p>
<p>Summa igitur et perfecta gloria constat ex tribus 

</p></section><notes><section class="footnotes"><ul><li class="note" id="note_LCL030_198_1"><a class="footnoteCrossrefLink" href="#target_note_LCL030_198_1" title="Click to highlight in text"><sup class="lineRef">1</sup><span class="italic">enim una</span> Baiter; <span class="italic">enim est una</span> MSS.</a></li><script type="text/javascript">document.getElementById('note_LCL030_198_1').style.display = "none";</script><li class="note" id="note_LCL030_198_2"><a class="footnoteCrossrefLink" href="#target_note_LCL030_198_2" title="Click to highlight in text"><sup class="lineRef">2</sup><span class="italic">aeque</span> Lund; <span class="italic">eaque</span> MSS.</a></li><script type="text/javascript">document.getElementById('note_LCL030_198_2').style.display = "none";</script></ul></section></notes></section>