<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent">
interdum et non servare fit iustum. Referri<span class="marginNote left">Ch. <span class="sc">vii</span></span> enim decet ad ea, quae posui principio,
fundamenta iustitiae, primum ut ne cui noceatur, deinde ut communi utilitati
serviatur. Ea cum tempore commutantur, commutatur officium et non semper est
<span class="innerMarginNote right">32</span> idem. Potest enim
accidere promissum aliquod et conventum, ut id effici sit inutile vel ei,
cui promissum sit, vel ei, qui promiserit. Nam si, ut in<span class="marginNote left">e.g. Eur. Hipp. 1315-1319</span> fabulis est, Neptunus, quod Theseo
promiserat, non fecisset, Theseus Hippolyto filio non esset orbatus; ex
tribus enim optatis, ut scribitur, hoc erat tertium, quod de Hippolyti
interitu iratus optavit; quo impetrato in maximos luctus incidit. Nec
promissa igitur servanda sunt ea, quae sint iis, quibus promiseris,
inutilia, nec, si plus tibi ea noceant quam illi prosint, cui<a class="footnoteLink" href="#note_LCL030_32_1" id="target_note_LCL030_32_1"><sup>1</sup></a>
promiseris, contra officium est maius anteponi minori; ut, si constitueris
cuipiam te advocatum in rem praesentem esse venturum atque interim graviter
aegrotare filius coeperit, non sit contra officium non facere, quod dixeris,
magisque ille, cui promissum sit, ab officio discedat, si se destitutum
queratur. Iam illis promissis standum non esse quis non videt, quae coactus
quis metu,

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL030_32_1"><a class="footnoteCrossrefLink" href="#target_note_LCL030_32_1" title="Click to highlight in text"><sup class="lineRef">1</sup><span class="italic">cui</span> B
a, Edd.; <span class="italic">cui quod</span> H b; <span class="italic">cui
quid</span> A c.</a></li><script type="text/javascript">document.getElementById('note_LCL030_32_1').style.display = "none";</script></ul></section></notes></section>