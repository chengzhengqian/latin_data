<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent">
dominis ad alienos non debet liberalis videri; nihil est enim liberale, quod
non idem iustum.</p>
<span class="innerMarginNote right">44</span>
<p>Alter locus erat cautionis, ne benignitas maior esset quam facultates, quod,
qui benigniores volunt esse, quam res patitur, primum in eo peccant, quod
iniuriosi sunt in proximos; quas enim copias his<a class="footnoteLink" href="#note_LCL030_48_1" id="target_note_LCL030_48_1"><sup>1</sup></a> et suppeditari
aequius est et relinqui, eas transferunt ad alienos. Inest autem in tali
liberalitate cupiditas plerumque rapiendi et auferendi per iniuriam, ut ad
largiendum suppetant copiae. Videre etiam licet plerosque non tam natura
liberales quam quadam gloria ductos, ut benefici videantur, facere multa,
quae proficisci ab ostentatione magis quam a voluntate videantur. Talis
autem simulatio vanitati est coniunctior quam aut liberalitati aut
honestati.</p>
<span class="innerMarginNote right">45</span>
<p>Tertium est propositum, ut in beneficentia dilectus esset dignitatis; in quo
et mores eius erunt spectandi, in quem beneficium conferetur, et animus erga
nos et communitas ac societas vitae et ad nostras utilitates officia ante
collata; quae ut concurrant omnia, optabile est; si minus, plures causae
maioresque ponderis plus habebunt.</p>
<span class="innerMarginNote right">46</span>
<p>XV. Quoniam autem vivitur non cum perfectis

</p></section><notes><section class="footnotes"><ul><li class="note" id="note_LCL030_48_1"><a class="footnoteCrossrefLink" href="#target_note_LCL030_48_1" title="Click to highlight in text"><sup class="lineRef">1</sup><span class="italic">his</span> H
a, Edd.; <span class="italic">iis A B b;</span> eis L c.</a></li><script type="text/javascript">document.getElementById('note_LCL030_48_1').style.display = "none";</script></ul></section></notes></section>