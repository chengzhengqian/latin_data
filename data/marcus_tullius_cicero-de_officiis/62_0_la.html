<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent"> valetudinis non tam potuit patris
similis esse, quam ille fuerat sui); si igitur non poterit sive causas
defensitare sive populum contionibus tenere sive bella gerere, illa tamen
praestare debebit, quae erunt in ipsius potestate, iustitiam, fidem,
liberalitatem, modestiam, temperantiam, quo minus ab eo id, quod desit,
requiratur. Optima autem hereditas a patribus traditur liberis omnique
patrimonio praestantior gloria virtutis rerumque gestarum, cui dedecori esse
nefas [et vitium]<a class="footnoteLink" href="#note_LCL030_124_1" id="target_note_LCL030_124_1"><sup>1</sup></a> iudicandum est.</p>
<span class="innerMarginNote right">122</span>
<p>XXXIV. Et quoniam officia non eadem disparibus aetatibus tribuuntur aliaque
sunt iuvenum, alia seniorum, aliquid etiam de hac distinctione dicendum
est.</p>
<p>Est igitur adulescentis maiores natu vereri exque iis deligere optimos et
probatissimos, quorum consilio atque auctoritate nitatur; ineuntis enim
aetatis inscitia senum constituenda et regenda prudentia est. Maxime autem
haec aetas a libidinibus arcenda est exercendaque in labore patientiaque et
animi et corporis, ut eorum et in bellicis et in civilibus officiis vigeat
industria. Atque etiam cum relaxare animos et dare se iucunditati volent,
caveant intemperantiam, meminerint verecundiae, quod erit facilius, si <span class="italic">ne</span> in eius modi quidem rebus maiores natu nolent<a class="footnoteLink" href="#note_LCL030_124_2" id="target_note_LCL030_124_2"><sup>2</sup></a>
interesse.</p>
<span class="innerMarginNote right">123</span>
<p>Senibus autem labores corporis minuendi, exercitationes 

</p></section><notes><section class="footnotes"><ul><li class="note" id="note_LCL030_124_1"><a class="footnoteCrossrefLink" href="#target_note_LCL030_124_1" title="Click to highlight in text"><sup class="lineRef">1</sup><span class="italic">et (sed</span> b) <span class="italic">vitium</span> A B H a b; <span class="italic">[et
vitium]</span> Bt.<sup>2</sup>, Ed.; <span class="italic">et vicium</span> c; <span class="italic">et impium</span> L
p, Bt.<sup>1</sup>, Heine.</a></li><script type="text/javascript">document.getElementById('note_LCL030_124_1').style.display = "none";</script><li class="note" id="note_LCL030_124_2"><a class="footnoteCrossrefLink" href="#target_note_LCL030_124_2" title="Click to highlight in text"><sup class="lineRef">2</sup><span class="italic">si ne
in . . . nolent</span> Stuerenburg, Edd.; <span class="italic">si in . .
. nolint</span> A B H a b; <span class="italic">si in</span> . . . <span class="italic">volent</span> L c; si <span class="italic">in . . . non
nolint</span> Lambinus.</a></li><script type="text/javascript">document.getElementById('note_LCL030_124_2').style.display = "none";</script></ul></section></notes></section>