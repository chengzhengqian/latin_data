<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>Ita semper officio fungetur utilitati consulens hominum et ei, quam saepe
commemoro, humanae societati.</p>
<span class="innerMarginNote right">32</span>
<p>Nam quod ad Phalarim attinet, perfacile iudicium est. Nulla est enim societas
nobis cum tyrannis, et potius summa distractio est, neque est contra naturam
spoliare eum, si possis, quem est honestum necare, atque hoc omne genus
pestiferum atque impium ex hominum communitate exterminandum est. Etenim, ut
membra quaedam amputantur, si et ipsa sanguine et tamquam spiritu carere
coeperunt et nocent reliquis partibus corporis, sic ista in figura hominis
feritas et immanitas beluae a communi tamquam humanitatis corpore<a class="footnoteLink" href="#note_LCL030_298_1" id="target_note_LCL030_298_1"><sup>1</sup></a>
segreganda est.</p>
<p>Huius generis quaestiones sunt omnes eae, in quibus ex tempore officium
exquiritur.</p>
<p><span class="innerMarginNote right">33</span>VII. Eius modi igitur credo
res Panaetium persecuturum fuisse, nisi aliqui casus aut occupatio eius
consilium peremisset. Ad quas ipsas consultationes superioribus libris satis
multa praecepta sunt, ex quibus<a class="footnoteLink" href="#note_LCL030_298_2" id="target_note_LCL030_298_2"><sup>2</sup></a> perspici possit,
quid sit propter turpitudinem fugiendum, quid sit, quod idcirco fugiendum
non sit, quod omnino turpe non sit.</p>
<p>Sed quoniam operi inchoato, prope tamen absoluto tamquam fastigium imponimus,
ut geometrae solent non omnia docere, sed postulare, ut quaedam sibi
concedantur, quo facilius, quae volunt, explicent, sic</p>
</section><notes><section class="footnotes"><ul><li class="note" id="note_LCL030_298_1"><a class="footnoteCrossrefLink" href="#target_note_LCL030_298_1" title="Click to highlight in text"><sup class="lineRef">1</sup><span class="italic">humanitatis corpore</span> Muret, cod. Guelf., Ed., Bt., Heine; <span class="italic">humanitate corporis</span> MSS., MÃ¼ller; Unger strikes out
<span class="italic">corporis.</span></a></li><script type="text/javascript">document.getElementById('note_LCL030_298_1').style.display = "none";</script><li class="note" id="note_LCL030_298_2"><a class="footnoteCrossrefLink" href="#target_note_LCL030_298_2" title="Click to highlight in text"><sup class="lineRef">2</sup><span class="italic">superioribus</span> . . . ex <span class="italic">quibus</span> Walker, Bt.<sup>2</sup>, Ed.; <span class="italic">ex superioribus . . .
quibus</span> MSS., Bt. <sup>1</sup>; <span class="italic">superioribus . . . quibus</span> Heine.</a></li><script type="text/javascript">document.getElementById('note_LCL030_298_2').style.display = "none";</script></ul></section></notes></section>