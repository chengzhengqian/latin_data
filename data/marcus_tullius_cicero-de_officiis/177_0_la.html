<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>Quod igitur? possumusne aut illum Marium virum bonum iudicare aut hunc?<a class="footnoteLink" href="#note_LCL030_354_1" id="target_note_LCL030_354_1"><sup>1</sup></a>
Explica atque excute intellegentiam tuam, ut videas, quae sit in ea
[species] forma<a class="footnoteLink" href="#note_LCL030_354_2" id="target_note_LCL030_354_2"><sup>2</sup></a> et notio viri boni. Cadit ergo in virum bonum
mentiri emolumenti sui causa, criminari, praeripere, fallere? Nihil profecto
minus.</p>
<span class="innerMarginNote right">82</span>
<p>Est ergo ulla res tanti aut commodum ullum tam expetendum, ut viri boni et
splendorem et nomen amittas? Quid est, quod afferre tantum utilitas ista,
quae dicitur, possit, quantum auferre, si boni viri nomen eripuerit, fidem
iustitiamque detraxerit? Quid enim interest, utrum ex homine se convertat
quis in beluam an hominis figura immanitatem gerat beluae?</p>
<p>XXI. Quid? qui omnia recta et honesta neglegunt, dum modo potentiam
consequantur, nonne idem faciunt, quod is, qui etiam socerum habere voluit
eum, cuius ipse audacia potens esset? Utile ei videbatur plurimum posse
alterius invidia; id quam iniustum in patriam et quam turpe esset, non
videbat. Ipse autem socer in ore semper Graecos versus de Phoenissis
habebat, quos dicam, ut potero, incondite fortasse, sed tamen, ut res possit
intellegi:</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL030_354_1"><a class="footnoteCrossrefLink" href="#target_note_LCL030_354_1" title="Click to highlight in text"><sup class="lineRef">1</sup><span class="italic">aut
hunc</span> c, Edd.; <span class="italic">atque hunc</span> B H a b.</a></li><script type="text/javascript">document.getElementById('note_LCL030_354_1').style.display = "none";</script><li class="note" id="note_LCL030_354_2"><a class="footnoteCrossrefLink" href="#target_note_LCL030_354_2" title="Click to highlight in text"><sup class="lineRef">2</sup><span class="italic">ea species
forma</span> B H a b; <span class="italic">ea specie forma</span> c p; <span class="italic">ea forma</span> Klotz, Heine, Ed.; <span class="italic">ea
species</span> Bt.</a></li><script type="text/javascript">document.getElementById('note_LCL030_354_2').style.display = "none";</script></ul></section></notes></section>