<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>auctore Aristide repudiaverunt. Melius hi quam nos, qui piratas immunes,
socios vectigales habemus.</p>
<p>XII. Maneat ergo, quod turpe sit, id numquam esse utile, ne tum quidem, cum
id, quod esse utile putes, adipiscare; hoc enim ipsum, utile putare, quod
turpe<span class="marginNote left">§ 40.</span>
<span class="innerMarginNote right">50</span> sit, calamitosum est. Sed
incidunt, ut supra dixi, saepe causae, cum repugnare utilitas honestati
videatur, ut animadvertendum sit, repugnetne plane an possit cum honestate
coniungi. Eius generis hae sunt quaestiones: si exempli gratia vir bonus
Alexandrea Rhodum magnum frumenti numerum advexerit in Rhodiorum inopia et
fame summaque annonae caritate, si idem sciat complures mercatores
Alexandrea solvisse navesque in cursu frumento onustas petentes Rhodum
viderit, dicturusne sit id Rhodiis an silentio suum quam plurimo venditurus.
Sapientem et bonum virum fingimus; de eius deliberatione et consultatione
quaerimus, qui celaturus Rhodios non sit, si id turpe iudicet, sed dubitet,
an turpe non sit.</p>
<span class="innerMarginNote right">51</span>
<p>In huius modi causis aliud Diogeni Babylonio videri solet, magno et gravi
Stoico, aliud Antipatro, discipulo eius, homini acutissimo. Antipatro omnia
patefacienda, ut ne quid omnino, quod venditor</p>
<span class="br"></span><span class="lineNumber"></span><span class="br"></span>
<p>Marseilles and King Deiotarus of Armenia had supported Pompey and in
consequence were made tributary by Caesar’s party.</p>
</section><notes></notes></section>