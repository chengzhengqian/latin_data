<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>coepi revocare rationem. Possunt enim cuiquam esse utiles angores,
sollicitudines, diurni et nocturni metus, vita insidiarum periculorumque
plenissima?</p>
<span class="marginNote left"><span class="italic">Inc. Fab.</span>, Ribbeck<a class="footnoteLink" href="#note_LCL030_358_2" id="target_note_LCL030_358_2"><sup>2</sup></a>, 651.</span>
<p>Múlti iniqui atque ínfideles régno, pauci bénivoli,<a class="footnoteLink" href="#note_LCL030_358_1" id="target_note_LCL030_358_1"><sup>1</sup></a></p>
<p>inquit Accius. At cui regno? Quod a Tantalo et Pelope proditum iure
optinebatur. Nam quanto pluris ei regi putas, qui exercitu populi Romani
populum ipsum Romanum oppressisset civitatemque non modo liberam, sed etiam
gentibus imperantem servire sibi <span class="innerMarginNote right">85</span> coëgisset? Hunc tu quas conscientiae labes in animo censes
habuisse, quae vulnera? Cuius autem vita ipsi potest utilis esse, cum eius
vitae ea condicio sit, ut, qui illam eripuerit, in maxima et gratia futurus
sit et gloria? Quodsi haec utilia non sunt, quae maxime videntur, quia plena
sunt dedecoris ac turpitudinis, satis persuasum esse debet nihil esse utile,
quod non honestum sit.</p>
<span class="innerMarginNote right">86</span>
<p>XXII. Quamquam id quidem cum saepe alias, tum Pyrrhi bello a C. Fabricio
consule iterum et a senatu nostro iudicatum est. Cum enim rex Pyrrhus populo
Romano bellum ultro intulisset, cumque de imperio certamen esset cum rege
generoso ac potenti,<a class="footnoteLink" href="#note_LCL030_358_2" id="target_note_LCL030_358_2"><sup>2</sup></a> perfuga ab eo venit in castra Fabrici eique
est pollicitus, si praemium sibi proposuisset, se, ut clam venisset, sic
clam in Pyrrhi castra rediturum et eum veneno necaturum.</p>
</section><notes><section class="footnotes"><ul><li class="note" id="note_LCL030_358_1"><a class="footnoteCrossrefLink" href="#target_note_LCL030_358_1" title="Click to highlight in text"><sup class="lineRef">1</sup><span class="italic">beni(e)voli</span> Stürenbg.; <span class="italic">benivoli sunt</span> c; <span class="italic">boni sunt</span> B H a b.</a></li><script type="text/javascript">document.getElementById('note_LCL030_358_1').style.display = "none";</script><li class="note" id="note_LCL030_358_2"><a class="footnoteCrossrefLink" href="#target_note_LCL030_358_2" title="Click to highlight in text"><sup class="lineRef">2</sup><span class="italic">potenti</span> Nonius, Edd.; <span class="italic">potente</span> MSS.</a></li><script type="text/javascript">document.getElementById('note_LCL030_358_2').style.display = "none";</script></ul></section></notes></section>