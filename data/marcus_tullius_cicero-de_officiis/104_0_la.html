<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<span class="marginNote left">I, 96.</span>
<span class="innerMarginNote right">40</span>
<p>afficientur iniuriis. Atque iis<a class="footnoteLink" href="#note_LCL030_208_1" id="target_note_LCL030_208_1"><sup>1</sup></a> etiam, qui vendunt
emunt, conducunt locant contrahendisque negotiis implicantur, iustitia ad
rem gerendam necessaria est, cuius tanta vis est, ut ne illi quidem, qui
maleficio et scelere pascuntur, possint sine ulla particula iustitiae
vivere. Nam qui eorum cuipiam, qui una latrocinantur, furatur aliquid aut
eripit, is sibi ne in latrocinio quidem relinquit locum, ille autem, qui
archipirata dicitur, nisi aequabiliter praedam dispertiat, aut interficiatur
a sociis aut relinquatur; quin etiam leges latronum esse dicuntur, quibus
pareant, quas observent. Itaque propter aequabilem praedae partitionem et
Bardulis Illyrius latro, de quo est apud Theopompum, magnas opes habuit et
multo maiores Viriathus Lusitanus; cui quidem etiam exercitus nostri
imperatoresque cesserunt; quem C. Laelius, is qui Sapiens usurpatur, praetor
fregit et comminuit ferocitatemque eius ita repressit, ut facile bellum
reliquis traderet.</p>
<p>Cum igitur tanta vis iustitiae sit, ut ea etiam latronum opes firmet atque
augeat, quantam eius vim inter leges et iudicia et in constituta re publica
fore putamus?</p>
<span class="innerMarginNote right">41</span>
<p>XII. Mihi quidem non apud Medos solum, ut ait Herodotus, sed etiam apud
maiores nostros iustitiae fruendae causa videntur olim bene morati reges
constituti. Nam cum premeretur inops<a class="footnoteLink" href="#note_LCL030_208_2" id="target_note_LCL030_208_2"><sup>2</sup></a> multitudo ab iis,
qui maiores opes habebant, ad unum aliquem 

</p></section><notes><section class="footnotes"><ul><li class="note" id="note_LCL030_208_1"><a class="footnoteCrossrefLink" href="#target_note_LCL030_208_1" title="Click to highlight in text"><sup class="lineRef">1</sup><span class="italic">iis</span> Edd.; <span class="italic">his</span> B H a b, not in c.</a></li><script type="text/javascript">document.getElementById('note_LCL030_208_1').style.display = "none";</script><li class="note" id="note_LCL030_208_2"><a class="footnoteCrossrefLink" href="#target_note_LCL030_208_2" title="Click to highlight in text"><sup class="lineRef">2</sup><span class="italic">inops</span> inferior MSS., Edd.; <span class="italic">in otio</span>
(i.e. “at will”) B H a b p; <span class="italic">inicio</span>
(= <span class="italic">initio</span>) c.</a></li><script type="text/javascript">document.getElementById('note_LCL030_208_2').style.display = "none";</script></ul></section></notes></section>