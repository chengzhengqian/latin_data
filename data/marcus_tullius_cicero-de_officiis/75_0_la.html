<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<span class="innerMarginNote right">147</span>
<p>Nec vero alienum est ad ea eligenda, quae dubitationem afferunt, adhibere
doctos homines vel etiam usu peritos et, quid iis de quoque officii genere
placeat, exquirere. Maior enim pars eo fere deferri solet, quo a natura ipsa
deducitur. In quibus videndum est, non modo quid quisque loquatur, sed etiam
quid quisque sentiat atque etiam de qua causa quisque sentiat. Ut enim
pictores et ii, qui signa fabricantur, et vero etiam poëtae suum quisque
opus a vulgo considerari vult, ut, si quid reprehensum sit a pluribus, id
corrigatur, iique et secum et ab aliis,<a class="footnoteLink" href="#note_LCL030_150_1" id="target_note_LCL030_150_1"><sup>1</sup></a> quid in eo
peccatum sit, exquirunt, sic aliorum iudicio permulta nobis et facienda et
non facienda et mutanda et corrigenda sunt.</p>
<span class="innerMarginNote right">148</span>
<p>Quae vero more agentur institutisque civilibus, de iis nihil est
praecipiendum; illa enim ipsa praecepta sunt, nec quemquam hoc errore duci
oportet, ut, si quid Socrates aut Aristippus contra morem consuetudinemque
civilem fecerint locutive sint, idem sibi arbitretur licere; magnis illi et
divinis bonis hanc licentiam assequebantur. Cynicorum vero ratio tota est
eicienda; est enim inimica verecundiae, sine qua nihil rectum esse potest,
nihil honestum.</p>
<span class="innerMarginNote right">149</span>
<p>Eos autem, quorum vita perspecta in rebus honestis atque magnis est, bene de
re publica sentientes ac bene meritos aut merentes sic ut<a class="footnoteLink" href="#note_LCL030_150_2" id="target_note_LCL030_150_2"><sup>2</sup></a> aliquo
honore aut 

</p></section><notes><section class="footnotes"><ul><li class="note" id="note_LCL030_150_1"><a class="footnoteCrossrefLink" href="#target_note_LCL030_150_1" title="Click to highlight in text"><sup class="lineRef">1</sup><span class="italic">et ab aliis</span> a, Bt., Ed.; <span class="italic">aliis</span> B H b; <span class="italic">et cum aliis</span> c; <span class="italic">et ex aliis</span> Unger, Müller.</a></li><script type="text/javascript">document.getElementById('note_LCL030_150_1').style.display = "none";</script><li class="note" id="note_LCL030_150_2"><a class="footnoteCrossrefLink" href="#target_note_LCL030_150_2" title="Click to highlight in text"><sup class="lineRef">2</sup><span class="italic">sic
ut</span> L p, Nonius; not in B H b c.</a></li><script type="text/javascript">document.getElementById('note_LCL030_150_2').style.display = "none";</script></ul></section></notes></section>