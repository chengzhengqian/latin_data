<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent">

maiore. Totius autem iniustitiae nulla capitalior quam eorum, qui tum, cum
maxime fallunt, id agunt, ut viri boni esse videantur.</p>
<p>De iustitia satis dictum.</p>
<span class="marginNote left">Ch. <span class="sc">vii</span> 42</span>
<p>XIV. Deinceps, ut erat propositum, de beneficentia ae de liberalitate
dicatur, qua quidem nihil est naturae hominis accommodatius, sed habet
multas cautiones. Videndum est enim, primum ne obsit benignitas et iis
ipsis, quibus benigne videbitur fieri et ceteris, deinde ne maior benignitas
sit quam facultates, tum ut pro dignitate cuique tribuatur; id enim est
iustitiae fundamentum, ad quam haec referenda sunt omnia. Nam et qui
gratificantur cuipiam, quod obsit illi, cui prodesse velle videantur, non
benefici neque liberales, sed perniciosi assentatores iudicandi sunt, et qui
aliis nocent, ut in alios liberales sint, in eadem sunt iniustitia, ut si in
suam rem aliena convertant.</p>
<span class="innerMarginNote right">43</span>
<p>Sunt autem multi, et quidem cupidi splendoris et gloriae, qui eripiunt aliis,
quod aliis largiantur, iique arbitrantur se beneficos in suos amicos visum
iri, si locupletent eos quacumque ratione. Id autem tantum abest ab<a class="footnoteLink" href="#note_LCL030_46_1" id="target_note_LCL030_46_1"><sup>1</sup></a>
officio, ut nihil magis officio possit esse contrarium. Videndum est igitur,
ut ea liberalitate utamur, quae prosit amicis, noceat nemini. Quare L.
Sullae, C. Caesaris pecuniarum translatio a iustis

</p></section><notes><section class="footnotes"><ul><li class="note" id="note_LCL030_46_1"><a class="footnoteCrossrefLink" href="#target_note_LCL030_46_1" title="Click to highlight in text"><sup class="lineRef">1</sup><span class="italic">ab</span> c,
Edd.; not in A B H L b.</a></li><script type="text/javascript">document.getElementById('note_LCL030_46_1').style.display = "none";</script></ul></section></notes></section>