<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>meministi esse inter homines natura coniunctam societatem.”</p>
<p>“Memini,” inquiet ille; “sed num ista societas talis
est, ut nihil suum cuiusque sit? Quod si ita est, ne vendendum quidem
quicquam est, sed donandum.”</p>
<p>XIII. Vides in hac tota disceptatione non illud dici: “Quamvis hoc
turpe sit, tamen, quoniam expedit, faciam,” sed ita expedire, ut
turpe non sit, ex altera autem parte, ea re, quia turpe sit, non esse
faciendum.</p>
<span class="innerMarginNote right">54</span>
<p>Vendat aedes vir bonus propter aliqua vitia, quae ipse norit, ceteri
ignorent, pestilentes sint et habeantur salubres, ignoretur in omnibus
cubiculis apparere serpentes, male materiatae <span class="italic">sint,</span><a class="footnoteLink" href="#note_LCL030_322_1" id="target_note_LCL030_322_1"><sup>1</sup></a> ruinosae, sed hoc praeter dominum nemo sciat;
quaero, si haec emptoribus venditor non dixerit aedesque vendiderit pluris
multo, quam se venditurum putarit, num id iniuste aut improbe fecerit.</p>
<span class="innerMarginNote right">55</span>
<p>“Ille vero,” inquit Antipater; “quid est enim aliud
erranti viam non monstrare, quod Athenis exsecrationibus publicis sanctum
est, si hoc non est, emptorem pati ruere et per errorem in maximam fraudem
incurrere? Plus etiam est quam viam non</p>
</section><notes><section class="footnotes"><ul><li class="note" id="note_LCL030_322_1"><a class="footnoteCrossrefLink" href="#target_note_LCL030_322_1" title="Click to highlight in text"><sup class="lineRef">1</sup><span class="italic">sint</span>
Bt.<sup>1</sup> Ed., Heine; not in MSS., Bt.<sup>2</sup></a></li><script type="text/javascript">document.getElementById('note_LCL030_322_1').style.display = "none";</script></ul></section></notes></section>