<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>non deceat, etiamsi id possis nullo refellente optinere?</p>
<span class="innerMarginNote right">78</span>
<p>Videsne hoc proverbio neque Gygi illi posse veniam dari neque huic, quem
paulo ante fingebam digitorum percussione hereditates omnium posse
converrere? Ut enim, quod turpe est, id, quamvis occultetur, tamen honestum
fieri nullo modo potest, sic, quod honestum non est, id utile ut sit, effici
non potest adversante et repugnante natura.</p>
<span class="innerMarginNote right">79</span>
<p>XX. At enim, cum permagna praemia sunt, est causa peccandi.</p>
<p>C. Marius cum a spe consulatus longe abesset et iam<a class="footnoteLink" href="#note_LCL030_350_1" id="target_note_LCL030_350_1"><sup>1</sup></a> septimum annum
post praeturam iaceret, neque petiturus umquam consulatum videretur, Q.
Metellum, cuius legatus erat, summum virum et civem, cum ab eo, imperatore
suo, Romam missus esset, apud populum Romanum criminatus est bellum illum
ducere; si se consulem fecissent, brevi tempore aut vivum aut mortuum
Iugurtham se in potestatem populi Romani redacturum. Itaque factus est ille
quidem consul, sed a fide iustitiaque discessit, qui optimum et gravissimum
civem, cuius legatus et a quo missus esset, in invidiam falso crimine
adduxerit.</p>
<p>Ne noster quidem Gratidianus officio viri boni</p>
</section><notes><section class="footnotes"><ul><li class="note" id="note_LCL030_350_1"><a class="footnoteCrossrefLink" href="#target_note_LCL030_350_1" title="Click to highlight in text"><sup class="lineRef">1</sup><span class="italic">et
iam</span> Edd.; <span class="italic">etiam</span> MSS.</a></li><script type="text/javascript">document.getElementById('note_LCL030_350_1').style.display = "none";</script></ul></section></notes></section>