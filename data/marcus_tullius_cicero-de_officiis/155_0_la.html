<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>assequi posset, et tamen muri causam<a class="footnoteLink" href="#note_LCL030_310_1" id="target_note_LCL030_310_1"><sup>1</sup></a> opposuit, speciem
honestatis nec probabilem nec sane idoneam. Peccavit igitur, pace vel
Quirini vel Romuli dixerim.</p>
<span class="innerMarginNote right">42</span>
<p>Nec tamen nostrae nobis utilitates omittendae sunt aliisque tradendae, cum
iis<a class="footnoteLink" href="#note_LCL030_310_2" id="target_note_LCL030_310_2"><sup>2</sup></a> ipsi egeamus, sed suae cuique utilitati, quod sine alterius
iniuria fiat, serviendum est. Scite Chrysippus, ut multa: “Qui
stadium,” inquit, “currit, eniti et contendere debet, quam
maxime possit, ut vincat, supplantare eum, quicum<a class="footnoteLink" href="#note_LCL030_310_3" id="target_note_LCL030_310_3"><sup>3</sup></a> certet, aut manu
depellere nullo modo debet; sic in vita sibi quemque petere, quod pertineat
ad usum, non iniquum est, alteri deripere ius non est.”</p>
<span class="innerMarginNote right">43</span>
<p>Maxime autem perturbantur officia in amicitiis, quibus et non tribuere, quod
recte possis, et tribuere, quod non sit aequum, contra officium est. Sed
huius generis totius breve et non difficile praeceptum est. Quae enim
videntur utilia, honores, divitiae, voluptates, cetera generis eiusdem, haec
amicitiae numquam anteponenda sunt. At neque contra rem publicam neque
contra ius iurandum ac fidem amici causa vir bonus faciet, ne si iudex
quidem erit de ipso amico; ponit enim personam amici, cum induit iudicis.
Tantum dabit amicitiae, ut veram amici</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL030_310_1"><a class="footnoteCrossrefLink" href="#target_note_LCL030_310_1" title="Click to highlight in text"><sup class="lineRef">1</sup><span class="italic">causam</span> c, Edd.; <span class="italic">causa</span> B H a b.</a></li><script type="text/javascript">document.getElementById('note_LCL030_310_1').style.display = "none";</script><li class="note" id="note_LCL030_310_2"><a class="footnoteCrossrefLink" href="#target_note_LCL030_310_2" title="Click to highlight in text"><sup class="lineRef">2</sup><span class="italic">iis</span>
Bt., Ed., Heine; <span class="italic">his</span> B H a b; <span class="italic">hijs</span> c.</a></li><script type="text/javascript">document.getElementById('note_LCL030_310_2').style.display = "none";</script><li class="note" id="note_LCL030_310_3"><a class="footnoteCrossrefLink" href="#target_note_LCL030_310_3" title="Click to highlight in text"><sup class="lineRef">3</sup><span class="italic">quicum</span> MSS., Bt., Heine; <span class="italic">quocum</span> Ed.</a></li><script type="text/javascript">document.getElementById('note_LCL030_310_3').style.display = "none";</script></ul></section></notes></section>