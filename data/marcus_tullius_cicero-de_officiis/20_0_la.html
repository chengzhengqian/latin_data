<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent">
dicimus. Indicant duodecim tabulae: <span class="sc">aut status dies cum
hoste</span>, itemque: <span class="sc">adversus hostem aeterna
auctoritas</span>. Quid ad hanc mansuetudinem addi potest, eum, quicum
bellum geras, tam molli nomine appellare? Quamquam id nomen durius
effecit<a class="footnoteLink" href="#note_LCL030_40_1" id="target_note_LCL030_40_1"><sup>1</sup></a> iam vetustas; a peregrino enim recessit et
proprie in eo, qui arma contra ferret, remansit.</p>
<span class="innerMarginNote right">38</span>
<p>Cum vero de imperio decertatur belloque quaeritur gloria, causas omnino
subesse tamen oportet easdem, quas dixi paulo ante iustas causas esse
bellorum. Sed ea bella, quibus imperii proposita gloria est, minus acerbe
gerenda sunt Ut enim cum civi aliter contendimus, si<a class="footnoteLink" href="#note_LCL030_40_2" id="target_note_LCL030_40_2"><sup>2</sup></a> est inimicus,
aliter, si competitor (cum altero certamen honoris et dignitatis est, cum
altero capitis et famae), sic cum Celtiberis, cum Cimbris bellum ut cum
inimicis gerebatur, uter esset, non uter imperaret, cum Latinis, Sabinis,
Samnitibus, Poenis, Pyrrho de imperio dimicabatur. Poeni foedifragi,
crudelis Hannibal, reliqui iustiores. Pyrrhi quidem de captivis reddendis
illa praeclara:</p>
<span class="marginNote left">Ennius, Ann. <span class="sc">vi</span>, Vahlen<sup>2</sup>, xii, 194-201</span>
<blockquote><p>
<span class="line indent2">Nec mi aurum posco nec mi pretium dederitis,</span><span class="linebreak"></span>
<span class="line indent2">Nec<a class="footnoteLink" href="#note_LCL030_40_3" id="target_note_LCL030_40_3"><sup>3</sup></a> cauponantes bellum, sed belligerantes</span><span class="linebreak"></span>
<span class="line indent2">Ferro, non auro vitam cernamus utrique.</span><span class="linebreak"></span>
</p></blockquote>
</section><notes><section class="footnotes"><ul><li class="note" id="note_LCL030_40_1"><a class="footnoteCrossrefLink" href="#target_note_LCL030_40_1" title="Click to highlight in text"><sup class="lineRef">1</sup><span class="italic">effecit</span> Edd.; <span class="italic">efficit</span> MSS.</a></li><script type="text/javascript">document.getElementById('note_LCL030_40_1').style.display = "none";</script><li class="note" id="note_LCL030_40_2"><a class="footnoteCrossrefLink" href="#target_note_LCL030_40_2" title="Click to highlight in text"><sup class="lineRef">2</sup><span class="italic">cum
cive</span>[Edd.: <span class="italic">civi] aliter contendimus si</span> L,
Anemoe cius, Edd.; <span class="italic">cum civiliter contendimus aliter</span>
si A B H a b c.</a></li><script type="text/javascript">document.getElementById('note_LCL030_40_2').style.display = "none";</script><li class="note" id="note_LCL030_40_3"><a class="footnoteCrossrefLink" href="#target_note_LCL030_40_3" title="Click to highlight in text"><sup class="lineRef">3</sup><span class="italic">Nec A</span>
B H b c; <span class="italic">Non</span> L p, Bt., Heine.</a></li><script type="text/javascript">document.getElementById('note_LCL030_40_3').style.display = "none";</script></ul></section></notes></section>