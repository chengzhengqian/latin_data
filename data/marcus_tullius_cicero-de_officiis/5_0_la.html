<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent">

de quibus est nobis his libris explicandum. Atque etiam alia divisio est
officii.</p>
<span class="innerMarginNote right">8</span>
<p>Nam et medium quoddam officium dicitur et perfectum. Perfectum officium
rectum, opinor, vocemus, quoniam Graeci κατόρθωμα, hoc autem commune
officium καθῆκον vocant.<a class="footnoteLink" href="#note_LCL030_10_1" id="target_note_LCL030_10_1"><sup>1</sup></a> Atque ea sic definiunt, ut, rectum quod sit,
id officium perfectum esse definiant; medium autem officium id esse dicunt,
quod cur factum sit, ratio probabilis reddi possit.</p>
<span class="innerMarginNote right">9</span>
<p>Triplex igitur est, ut Panaetio videtur, consilii capiendi deliberatio. Nam
aut honestumne factu sit an turpe dubitant id, quod in deliberationem cadit;
in quo considerando saepe animi in contrarias sententias distrahuntur. Tum
autem aut anquirunt<a class="footnoteLink" href="#note_LCL030_10_2" id="target_note_LCL030_10_2"><sup>2</sup></a> aut consultant, ad vitae commoditatem
iucunditatemque, ad facultates rerum atque copias, ad opes, ad potentiam,
quibus et se possint iuvare et suos, conducat id necne, de quo deliberant;
quae deliberatio omnis in rationem utilitatis cadit. Tertium dubitandi genus
est, cum pugnare videtur cum honesto id, quod videtur esse utile; cum enim
utilitas ad se rapere, honestas contra revocare ad se videtur, fit ut
distrahatur in deliberando animus afferatque ancipitem curam cogitandi.</p>
<span class="innerMarginNote right">10</span>
<p>Hac divisione, cum praeterire aliquid maximum vitium in dividendo sit, duo
praetermissa sunt; nec


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL030_10_1"><a class="footnoteCrossrefLink" href="#target_note_LCL030_10_1" title="Click to highlight in text"><sup class="lineRef">1</sup><span class="italic">officium</span> καθῆκον <span class="italic">vocant</span> Pearce, Ed., Heine;
<span class="italic">officium vocant</span> MSS., Bt.</a></li><script type="text/javascript">document.getElementById('note_LCL030_10_1').style.display = "none";</script><li class="note" id="note_LCL030_10_2"><a class="footnoteCrossrefLink" href="#target_note_LCL030_10_2" title="Click to highlight in text"><sup class="lineRef">2</sup><span class="italic">anquirunt</span> A B H b; <span class="italic">inquirunt</span> a c.</a></li><script type="text/javascript">document.getElementById('note_LCL030_10_2').style.display = "none";</script></ul></section></notes></section>