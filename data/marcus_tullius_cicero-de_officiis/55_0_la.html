<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent"> L. filio; at isdem temporibus in M.
Scauro et in M. Druso adulescente singularis severitas, in C. Laelio multa
hilaritas, in eius familiari Scipione ambitio maior, vita tristior. De
Graecis autem dulcem et facetum festivique sermonis atque in omni oratione
simulatorem, quem εἴρωνα Graeci<a class="footnoteLink" href="#note_LCL030_110_1" id="target_note_LCL030_110_1"><sup>1</sup></a> nominarunt,
Socratem accepimus, contra Pythagoram et Periclem summam auctoritatem
consecutos sine ulla hilaritate. Callidum Hannibalem ex Poenorum, ex nostris
ducibus Q. Maximum accepimus, facile celare, tacere, dissimulare, insidiari,
praeripere hostium consilia. In quo genere Graeci Themistoclem et Pheraeum
Iasonem ceteris anteponunt; in primisque versutum et callidum factum
Solonis, qui, quo et tutior eius vita esset et plus aliquanto rei publicae
prodesset, furere se simulavit.</p>
<span class="innerMarginNote right">109</span>
<p>Sunt his alii multum dispares, simplices et aperti, qui nihil ex occulto,
nihil de insidiis agendum putant, veritatis cultores, fraudis inimici,
itemque alii, qui<a class="footnoteLink" href="#note_LCL030_110_2" id="target_note_LCL030_110_2"><sup>2</sup></a> quidvis perpetiantur, cuivis deserviant, dum,
quod velint, consequantur, ut Sullam et M. Crassum videbamus. Quo in genere
versutissimum et patientissimum Lacedaemonium Lysandrum accepimus, contraque
Callicratidam, qui praefectus classis proximus post Lysandrum fuit; itemque
in sermonibus alium [quemque], quamvis<a class="footnoteLink" href="#note_LCL030_110_3" id="target_note_LCL030_110_3"><sup>3</sup></a> praepotens sit,
efficere, ut unus 


</p></section><notes><section class="footnotes"><ul><li class="note" id="note_LCL030_110_1"><a class="footnoteCrossrefLink" href="#target_note_LCL030_110_1" title="Click to highlight in text"><sup class="lineRef">1</sup>εἴρωνα
<span class="italic">Graeci</span> Edd.; <span class="italic">ironia
graeci</span> A B H b; <span class="italic">ironian graeci</span> a; <span class="italic">greci mironian</span> c.</a></li><script type="text/javascript">document.getElementById('note_LCL030_110_1').style.display = "none";</script><li class="note" id="note_LCL030_110_2"><a class="footnoteCrossrefLink" href="#target_note_LCL030_110_2" title="Click to highlight in text"><sup class="lineRef">2</sup><span class="italic">qui</span> A L c; <span class="italic">si</span> B H a b.</a></li><script type="text/javascript">document.getElementById('note_LCL030_110_2').style.display = "none";</script><li class="note" id="note_LCL030_110_3"><a class="footnoteCrossrefLink" href="#target_note_LCL030_110_3" title="Click to highlight in text"><sup class="lineRef">3</sup><span class="italic">alium
[quemque] quamvis</span> Ed.; <span class="italic">alium quemque
quamvis</span> MSS.; <span class="italic">quemque alium quamvis</span> p;
<span class="italic">aliquem, quamvis</span> Pearce, Bt.; <span class="italic">alium quamvis</span> Facciolati, Heine.</a></li><script type="text/javascript">document.getElementById('note_LCL030_110_3').style.display = "none";</script></ul></section></notes></section>