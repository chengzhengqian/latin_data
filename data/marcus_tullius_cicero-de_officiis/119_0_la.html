<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>utile iis, qui honeste posse multum volunt, per hospites apud externos
populos valere opibus et gratia. Theophrastus quidem scribit Cimonem Athenis
etiam in suos curiales Laciadas hospitalem fuisse; ita enim instituisse et
vilicis imperavisse, ut omnia praeberentur, quicumque Laciades in villam
suam devertisset.</p>
<span class="innerMarginNote right">65</span>
<p>XIX. Quae autem opera, non largitione beneficia dantur, haec tum in universam
rem publicam, tum in singulos cives conferuntur. Nam in iure cavere [,
consilio iuvare,]<a class="footnoteLink" href="#note_LCL030_238_1" id="target_note_LCL030_238_1"><sup>1</sup></a> atque hoc scientiae genere prodesse quam
plurimis vehementer et ad opes augendas pertinet et ad gratiam.</p>
<p>Itaque cum multa praeclara maiorum, tum quod optime constituti iuris civilis
summo semper in honore fuit cognitio atque interpretatio; quam quidem ante
hanc confusionem temporum in possessione sua principes retinuerunt, nunc, ut
honores, ut omnes dignitatis gradus, sic huius scientiae splendor deletus
est, idque eo indignius, quod eo tempore hoc contigit, cum is esset, qui
omnes superiores, quibus honore par esset, scientia facile vicisset. Haec
igitur opera grata multis et ad beneficiis obstringendos homines
accommodata.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL030_238_1"><a class="footnoteCrossrefLink" href="#target_note_LCL030_238_1" title="Click to highlight in text"><sup class="lineRef">1</sup><span class="italic">consilio
iuvare</span> MSS., Ed.; bracketed by Muther, MÃ¼ller, Heine.</a></li><script type="text/javascript">document.getElementById('note_LCL030_238_1').style.display = "none";</script></ul></section></notes></section>