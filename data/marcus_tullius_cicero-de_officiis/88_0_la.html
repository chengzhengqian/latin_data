<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent"> praeclara pepererunt, tamen haec nostra
finitima vestris ignota esse nolui.</p>
<p>Sed iam ad instituta pergamus.</p>
<span class="innerMarginNote right">9</span>
<p>III. Quinque igitur rationibus propositis officii persequendi, quarum duae ad
decus honestatemque pertinerent, duae ad commoda vitae, copias, opes,
facultates, quinta ad eligendi iudicium, si quando ea, quae dixi, pugnare
inter se viderentur, honestatis pars confecta est, quam quidem tibi cupio
esse notissimam.</p>
<p>Hoc autem, de quo nunc agimus, id ipsum est, quod “utile”
appellatur. In quo verbo lapsa consuetudo deflexit de via sensimque eo
deducta est, ut honestatem ab utilitate secernens constitueret esse honestum
aliquid, quod utile non esset, et utile, quod non honestum, qua nulla
pernicies maior hominum vitae potuit afferri.</p>
<span class="innerMarginNote right">10</span>
<p>Summa quidem auctoritate philosophi severe sane atque honeste haec tria
genera confusa<a class="footnoteLink" href="#note_LCL030_176_1" id="target_note_LCL030_176_1"><sup>1</sup></a> cogitatione distinguunt. [Quicquid enim
iustum sit, id etiam utile esse censent, itemque quod honestum, idem iustum;
ex quo efficitur, ut, quicquid honestum sit, idem sit utile.]<a class="footnoteLink" href="#note_LCL030_176_2" id="target_note_LCL030_176_2"><sup>2</sup></a>
Quod qui parum perspiciunt, ii saepe versutos 

</p></section><notes><section class="footnotes"><ul><li class="note" id="note_LCL030_176_1"><a class="footnoteCrossrefLink" href="#target_note_LCL030_176_1" title="Click to highlight in text"><sup class="lineRef">1</sup><span class="italic">haec tria genera
confusa</span> B H a b, Bt.<sup>2</sup>, Heine; <span class="italic">haec tria genere confusa</span> c, Bt.<sup>1</sup>, Müller; <span class="italic">haec tria
genera, re confusa</span> J. F. Heusinger.</a></li><script type="text/javascript">document.getElementById('note_LCL030_176_1').style.display = "none";</script><li class="note" id="note_LCL030_176_2"><a class="footnoteCrossrefLink" href="#target_note_LCL030_176_2" title="Click to highlight in text"><sup class="lineRef">2</sup><span class="italic">Quicquid</span> . . . <span class="italic">sit utile</span> bracketed by
Unger, Bt.<sup>2</sup>, Müller, Heine.</a></li><script type="text/javascript">document.getElementById('note_LCL030_176_2').style.display = "none";</script></ul></section></notes></section>