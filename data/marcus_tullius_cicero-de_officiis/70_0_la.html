<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>Rectum est autem etiam in illis contentionibus, quae cum inimicissimis fiunt,
etiamsi nobis indigna audiamus, tamen gravitatem retinere, iracundiam
pellere. Quae enim cum aliqua perturbatione fiunt, ea nec constanter fieri
possunt neque iis, qui adsunt, probari.</p>
<p>Deforme etiam est de se ipsum praedicare falsa praesertim et cum irrisione
audientium imitari militem gloriosum.</p>
<span class="innerMarginNote right">138</span>
<p>XXXIX. Et quoniam omnia persequimur, volumus quidem certe, dicendum est
etiam, qualem hominis honorati et principis domum placeat esse, cuius finis
est usus,<a class="footnoteLink" href="#note_LCL030_140_1" id="target_note_LCL030_140_1"><sup>1</sup></a> ad quem accommodanda est aedificandi
descriptio et tamen adhibenda commoditatis dignitatisque diligentia.</p>
<p>Cn. Octavio, qui primus ex illa familia consul factus est, honori fuisse
accepimus, quod praeclaram aedificasset in Palatio et plenam dignitatis
domum; quae cum vulgo viseretur, suffragata domino, novo homini, ad
consulatum putabatur; hanc Scaurus demolitus accessionem adiunxit aedibus.
Itaque ille in suam domum consulatum primus attulit, hic, summi et
clarissimi viri filius, in domum multiplicatam non repulsam solum rettulit,
sed ignominiam <span class="innerMarginNote right">139</span> etiam
et<a class="footnoteLink" href="#note_LCL030_140_2" id="target_note_LCL030_140_2"><sup>2</sup></a> calamitatem. Ornanda enim est dignitas domo, non ex domo tota
quaerenda, nec domo dominus, sed domino domus honestanda est, et, ut


</p></section><notes><section class="footnotes"><ul><li class="note" id="note_LCL030_140_1"><a class="footnoteCrossrefLink" href="#target_note_LCL030_140_1" title="Click to highlight in text"><sup class="lineRef">1</sup><span class="italic">est
usus</span> L c, Edd.; <span class="italic">et usus</span> B H a b.</a></li><script type="text/javascript">document.getElementById('note_LCL030_140_1').style.display = "none";</script><li class="note" id="note_LCL030_140_2"><a class="footnoteCrossrefLink" href="#target_note_LCL030_140_2" title="Click to highlight in text"><sup class="lineRef">2</sup>et L c, Edd.; not in B H
b.</a></li><script type="text/javascript">document.getElementById('note_LCL030_140_2').style.display = "none";</script></ul></section></notes></section>