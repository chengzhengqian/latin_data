<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent"> eruditis quaerentibus, satisne
constanter facere videamur, qui, cum percipi nihil posse dicamus, tamen et
aliis de rebus disserere soleamus et hoc ipso tempore praecepta officii
persequamur. Quibus vellem satis cognita esset nostra sententia. Non enim
sumus ii, quorum vagetur animus errore nec habeat umquam, quid sequatur.
Quae enim esset ista mens vel quae vita potius non modo disputandi, sed
etiam vivendi ratione sublata? Nos autem, ut ceteri alia certa, alia incerta
esse dicunt, sic ab his dissentientes alia probabilia, contra alia
dicimus.</p>
<span class="innerMarginNote right">8</span>
<p>Quid est igitur, quod me impediat ea, quae probabilia mihi videantur, sequi,
quae contra, improbare atque affirmandi arrogantiam vitantem fugere
temeritatem, quae a sapientia dissidet plurimum? Contra autem omnia
disputatur<a class="footnoteLink" href="#note_LCL030_174_1" id="target_note_LCL030_174_1"><sup>1</sup></a> a nostris, quod hoc ipsum probabile elucere
non posset,<a class="footnoteLink" href="#note_LCL030_174_2" id="target_note_LCL030_174_2"><sup>2</sup></a> nisi ex utraque parte causarum esset facta
contentio.</p>
<span class="marginNote left"><span class="sc">ii</span>, 20 ff.</span>
<p>Sed haec explanata sunt in Academicis nostris satis, ut arbitror, diligenter.
Tibi autem, mi Cicero, quamquam in antiquissima nobilissimaque philosophia
Cratippo auctore versaris iis simillimo, qui ista 

</p></section><notes><section class="footnotes"><ul><li class="note" id="note_LCL030_174_1"><a class="footnoteCrossrefLink" href="#target_note_LCL030_174_1" title="Click to highlight in text"><sup class="lineRef">1</sup><span class="italic">disputatur</span> Edd.; <span class="italic">disputantur</span> MSS.</a></li><script type="text/javascript">document.getElementById('note_LCL030_174_1').style.display = "none";</script><li class="note" id="note_LCL030_174_2"><a class="footnoteCrossrefLink" href="#target_note_LCL030_174_2" title="Click to highlight in text"><sup class="lineRef">2</sup><span class="italic">posset</span> a c; <span class="italic">possit</span> B H b.</a></li><script type="text/javascript">document.getElementById('note_LCL030_174_2').style.display = "none";</script></ul></section></notes></section>