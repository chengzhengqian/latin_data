<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>et tyranni exsisterent et optimates exterminarentur et praeclarissime
constituta res publica dilaberetur; nec vero solum ipsa cecidit, sed etiam
reliquam Graeciam evertit contagionibus malorum,<a class="footnoteLink" href="#note_LCL030_256_1" id="target_note_LCL030_256_1"><sup>1</sup></a> quae a
Lacedaemoniis profectae manarunt latius. Quid? nostros Gracchos, Ti. Gracchi
summi viri filios, Africani nepotes, nonne agrariae contentiones
perdiderunt?</p>
<span class="innerMarginNote right">81</span>
<p>At vero Aratus Sicyonius iure laudatur, qui, cum eius civitas quinquaginta
annos a tyrannis teneretur, profectus Argis Sicyonem clandestino introitu
urbe est potitus, cumque tyrannum Nicoclem improviso oppressisset,<a class="footnoteLink" href="#note_LCL030_256_2" id="target_note_LCL030_256_2"><sup>2</sup></a>
sescentos exsules, qui locupletissimi fuerant eius civitatis, restituit
remque publicam adventu suo liberavit. Sed cum magnam animadverteret in
bonis et possessionibus difficultatem, quod et eos, quos ipse restituerat,
quorum bona alii possederant, egere iniquissimum esse arbitrabatur et
quinquaginta annorum possessiones moveri<a class="footnoteLink" href="#note_LCL030_256_3" id="target_note_LCL030_256_3"><sup>3</sup></a> non nimis aequum
putabat, propterea quod tam longo spatio multa hereditatibus, multa
emptionibus, multa dotibus tenebantur sine iniuria, iudicavit neque illis
adimi nec iis non satis fieri, quorum illa <span class="innerMarginNote right">82</span> fuerant, oportere. Cum igitur statuisset opus esse
ad eam rem constituendam pecunia, Alexandream se proficisci velle dixit
remque integram ad</p>
</section><notes><section class="footnotes"><ul><li class="note" id="note_LCL030_256_1"><a class="footnoteCrossrefLink" href="#target_note_LCL030_256_1" title="Click to highlight in text"><sup class="lineRef">1</sup><span class="italic">malorum</span> L c p, Edd.; <span class="italic">maiorum</span> B H a
b.</a></li><script type="text/javascript">document.getElementById('note_LCL030_256_1').style.display = "none";</script><li class="note" id="note_LCL030_256_2"><a class="footnoteCrossrefLink" href="#target_note_LCL030_256_2" title="Click to highlight in text"><sup class="lineRef">2</sup><span class="italic">oppressisset</span> L c p, Edd.; <span class="italic">pressisset</span> B H a
b.</a></li><script type="text/javascript">document.getElementById('note_LCL030_256_2').style.display = "none";</script><li class="note" id="note_LCL030_256_3"><a class="footnoteCrossrefLink" href="#target_note_LCL030_256_3" title="Click to highlight in text"><sup class="lineRef">3</sup><span class="italic">moveri</span> L c p, Edd.; <span class="italic">movere</span> B H a b.</a></li><script type="text/javascript">document.getElementById('note_LCL030_256_3').style.display = "none";</script></ul></section></notes></section>