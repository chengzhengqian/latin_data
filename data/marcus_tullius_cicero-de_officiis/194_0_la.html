<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>fecerat, dederetur, rogationem suasit eam, quam L. Furius, Sex. Atilius ex
senatus consulto ferebant; qua accepta est hostibus deditus. Honestius hic
quam Q. Pompeius, quo, cum in eadem causa esset, deprecante accepta lex non
est. Hic ea, quae videbatur utilitas, plus valuit quam honestas, apud
superiores utilitatis species falsa ab honestatis auctoritate superata
est.</p>
<span class="innerMarginNote right">110</span>
<p>At non debuit ratum esse, quod erat actum per<span class="marginNote left">§
102.</span> vim.—Quasi vero forti viro vis possit adhiberi.</p>
<p>Cur igitur ad senatum proficiscebatur, cum praesertim de captivis dissuasurus
esset?</p>
<p>Quod maximum in eo est, id reprehenditis. Non enim suo iudicio stetit, sed
suscepit causam, ut esset iudicium senatus; cui nisi ipse auctor fuisset,
captivi profecto Poenis redditi essent; ita incolumis in patria Regulus
restitisset. Quod quia patriae non utile putavit, idcirco sibi honestum et
sentire illa et pati credidit.</p>
<span class="marginNote left">§ 103.</span>
<p>Nam quod aiunt, quod valde utile sit, id fieri honestum, </p></section><notes></notes></section>