<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<span class="marginNote left">Eur. Phoen. 524-525.</span>
<blockquote><p>
<span class="line indent2">Nam sí violandum est iús, regnandi grátia</span><span class="linebreak"></span>
<span class="line indent2">Violándum est; aliis rébus pietatém colas.</span><span class="linebreak"></span>
</p></blockquote>
<p class="noindent">Capitalis [Eteocles vel potius Euripides],<a class="footnoteLink" href="#note_LCL030_356_1" id="target_note_LCL030_356_1"><sup>1</sup></a> qui id unum,
quod omnium sceleratissimum fuerit, exceperit! <span class="innerMarginNote right">83</span>Quid igitur minuta colligimus, hereditates,
mercaturas, venditiones fraudulentas? ecce tibi, qui rex populi Romani
dominusque omnium gentium esse concupiverit idque perfecerit! Hanc
cupiditatem si honestam quis esse dicit, amens est; probat enim legum et
libertatis interitum earumque oppressionem taetram et detestabilem gloriosam
putat. Qui autem fatetur honestum non esse in ea civitate, quae libera
fuerit quaeque<a class="footnoteLink" href="#note_LCL030_356_2" id="target_note_LCL030_356_2"><sup>2</sup></a> esse debeat, regnare, sed ei, qui id facere
possit, esse utile, qua hunc obiurgatione aut quo potius convicio a tanto
errore coner avellere? Potest enim, di immortales! cuiquam esse utile
foedissimum et taeterrimum parricidium patriae, quamvis is, qui se eo
obstrinxerit, ab oppressis civibus parens nominetur? Honestate igitur
dirigenda<a class="footnoteLink" href="#note_LCL030_356_3" id="target_note_LCL030_356_3"><sup>3</sup></a> utilitas est, et quidem sic, ut haec duo
verbo inter se discrepare, re unum sonare videantur.</p>
<span class="innerMarginNote right">84</span>
<p>Non habeo, ad volgi opinionem quae maior utilitas quam regnandi esse possit;
nihil contra inutilius ei, qui id iniuste consecutus sit, invenio, cum ad
veritatem</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL030_356_1"><a class="footnoteCrossrefLink" href="#target_note_LCL030_356_1" title="Click to highlight in text"><sup class="lineRef">1</sup>Bracketed by Ed., Heine, et
al.</a></li><script type="text/javascript">document.getElementById('note_LCL030_356_1').style.display = "none";</script><li class="note" id="note_LCL030_356_2"><a class="footnoteCrossrefLink" href="#target_note_LCL030_356_2" title="Click to highlight in text"><sup class="lineRef">2</sup><span class="italic">fuerit
quaeque</span> c, Edd.; <span class="italic">fuit</span> B H a b.</a></li><script type="text/javascript">document.getElementById('note_LCL030_356_2').style.display = "none";</script><li class="note" id="note_LCL030_356_3"><a class="footnoteCrossrefLink" href="#target_note_LCL030_356_3" title="Click to highlight in text"><sup class="lineRef">3</sup><span class="italic">dirigenda</span> MSS., Edd. plerique; <span class="italic">derigenda</span>
Ed.</a></li><script type="text/javascript">document.getElementById('note_LCL030_356_3').style.display = "none";</script></ul></section></notes></section>