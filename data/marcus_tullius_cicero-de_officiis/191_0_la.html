<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>Haec quidem ratio non magis contra Reguli quam contra omne ius iurandum
valet. Sed in iure iurando non qui metus, sed quae vis sit, debet intellegi;
est enim ius iurandum affirmatio religiosa; quod autem affirmate quasi deo
teste promiseris, id tenendum est. Iam enim non ad iram deorum, quae nulla
est, sed ad iustitiam et ad fidem pertinet. Nam praeclare Ennius:</p>
<span class="marginNote left">(Thyestes?) <span class="italic">Fab. inc.,</span> Vahlen<sup>2</sup>, 403</span>
<blockquote><p>
<span class="line indent2">Ó Fides alma ápta pinnis ét ius iurandúm Iovis!</span><span class="linebreak"></span>
</p></blockquote>
<p class="noindent">Qui ius igitur iurandum violat, is Fidem violat, quam in
Capitolio “vicinam Iovis optimi maximi,” ut in<span class="marginNote left">Unknown.</span> Catonis oratione est, maiores nostri esse
voluerunt.</p>
<span class="innerMarginNote right">105</span>
<p>At enim ne iratus quidem Iuppiter plus Regulo nocuisset, quam sibi nocuit
ipse Regulus.</p>
<p>Certe, si nihil malum esset nisi dolere. Id autem non modo [non]<a class="footnoteLink" href="#note_LCL030_382_1" id="target_note_LCL030_382_1"><sup>1</sup></a>
summum malum, sed ne malum quidem esse maxima auctoritate philosophi
affirmant. Quorum quidem testem non mediocrem, sed haud scio an gravissimum
Regulum nolite, quaeso, vituperare. Quem enim locupletiorem quaerimus quam
principem populi Romani, qui retinendi officii causa cruciatum subierit
voluntarium?</p>
<p>Nam quod aiunt: “minima de malis,” id est ut</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL030_382_1"><a class="footnoteCrossrefLink" href="#target_note_LCL030_382_1" title="Click to highlight in text"><sup class="lineRef">1</sup><span class="italic">non modo
non</span> B H a; <span class="italic">non modo nos</span> c; <span class="italic">non modo</span> L c p, Edd.</a></li><script type="text/javascript">document.getElementById('note_LCL030_382_1').style.display = "none";</script></ul></section></notes></section>