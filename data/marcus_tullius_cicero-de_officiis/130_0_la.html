<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>gratis in alieno. Quid ita? ut, cum ego emerim, aedificarim, tuear, impendam,
tu me invito fruare meo? Quid est aliud aliis sua eripere, aliis dare <span class="innerMarginNote right">84</span> aliena? Tabulae vero novae
quid habent argumenti, nisi ut emas mea pecunia fundum, eum tu habeas, ego
non habeam pecuniam?</p>
<p>XXIV. Quam ob rem ne sit aes alienum, quod rei publicae noceat, providendum
est, quod multis rationibus caveri potest, non, si fuerit, ut locupletes
suum perdant, debitores lucrentur alienum; nec enim ulla res vehementius rem
publicam continet quam fides, quae esse nulla potest, nisi erit necessaria
solutio rerum creditarum. Numquam vehementius actum est quam me consule, ne
solveretur; armis et castris temptata res est ab omni genere hominum et
ordine; quibus ita restiti, ut hoc totum malum de re publica tolleretur.
Numquam nec maius aes alienum fuit nec melius nec facilius dissolutum est;
fraudandi enim spe sublata solvendi necessitas consecuta est. At vero hic
nunc victor, tum quidem victus, quae cogitarat, ea<a class="footnoteLink" href="#note_LCL030_260_1" id="target_note_LCL030_260_1"><sup>1</sup></a> perfecit, cum eius
iam nihil interesset. Tanta in eo peccandi libido fuit, ut hoc ipsum eum
delectaret, peccare, etiamsi causa non esset.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL030_260_1"><a class="footnoteCrossrefLink" href="#target_note_LCL030_260_1" title="Click to highlight in text"><sup class="lineRef">1</sup><span class="italic">cogitarat,
ea</span> B H a b, Bt.<sup>2</sup>, MÃ¼ller; <span class="italic">cogitarat, cum ipsius intererat, tum ea</span> c p, Bt.<sup>1</sup>, Heine.</a></li><script type="text/javascript">document.getElementById('note_LCL030_260_1').style.display = "none";</script></ul></section></notes></section>