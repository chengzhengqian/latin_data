<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent"> est, sed etiam omnino dissoluti. Est
autem, quod differat in hominum ratione habenda inter iustitiam et
verecundiam. Iustitiae partes sunt non violare homines, verecundiae non
offendere; in quo maxime vis perspicitur decori.</p>
<p>His igitur expositis, quale sit id, quod decere dicimus, intellectum
puto.</p>
<span class="innerMarginNote right">100</span>
<p>Officium autem, quod ab eo ducitur, hanc primum habet viam, quae deducit ad
convenientiam conservationemque naturae; quam si sequemur ducem, numquam
aberrabimus sequemurque et id, quod acutum et perspicax natura est, et id,
quod ad hominum consociationem accommodatum, et id, quod vehemens atque
forte. Sed maxima vis decori in hac inest parte, de qua disputamus; neque
enim solum corporis, qui ad naturam apti sunt, sed multo etiam magis animi
motus probandi, qui item ad naturam accommodati sunt.</p>
<span class="innerMarginNote right">101</span>
<p>Duplex est enim vis animorum atque natura;<a class="footnoteLink" href="#note_LCL030_102_1" id="target_note_LCL030_102_1"><sup>1</sup></a> una pars in
appetitu posita est, quae est ὁρμή Graece, quae hominem huc et illuc rapit,
altera in ratione, quae docet et<a class="footnoteLink" href="#note_LCL030_102_2" id="target_note_LCL030_102_2"><sup>2</sup></a> explanat, quid
faciendum fugiendumque<a class="footnoteLink" href="#note_LCL030_102_3" id="target_note_LCL030_102_3"><sup>3</sup></a> sit. Ita fit, ut ratio praesit, appetitus
obtemperet.</p>
<p>XXIX. Omnis autem actio vacare debet temeritate et neglegentia nec vero agere
quicquam, cuius non possit causam probabilem reddere; haec est enim fere
discriptio<a class="footnoteLink" href="#note_LCL030_102_4" id="target_note_LCL030_102_4"><sup>4</sup></a> officii.</p>
<span class="innerMarginNote right">102</span>
<p>Efficiendum autem est, ut appetitus rationi




</p></section><notes><section class="footnotes"><ul><li class="note" id="note_LCL030_102_1"><a class="footnoteCrossrefLink" href="#target_note_LCL030_102_1" title="Click to highlight in text"><sup class="lineRef">1</sup><span class="italic">natura</span> Edd.; <span class="italic">naturae</span> MSS.</a></li><script type="text/javascript">document.getElementById('note_LCL030_102_1').style.display = "none";</script><li class="note" id="note_LCL030_102_2"><a class="footnoteCrossrefLink" href="#target_note_LCL030_102_2" title="Click to highlight in text"><sup class="lineRef">2</sup><span class="italic">et</span> L
c, Edd.; not in A B H b.</a></li><script type="text/javascript">document.getElementById('note_LCL030_102_2').style.display = "none";</script><li class="note" id="note_LCL030_102_3"><a class="footnoteCrossrefLink" href="#target_note_LCL030_102_3" title="Click to highlight in text"><sup class="lineRef">3</sup><span class="italic">fugiendumque</span> A B H a b; <span class="italic">fugiendumve</span> L c
p.</a></li><script type="text/javascript">document.getElementById('note_LCL030_102_3').style.display = "none";</script><li class="note" id="note_LCL030_102_4"><a class="footnoteCrossrefLink" href="#target_note_LCL030_102_4" title="Click to highlight in text"><sup class="lineRef">4</sup><span class="italic">discriptio</span> B H, Bt.<sup>1</sup>; <span class="italic">descriptio</span> A L a b c, Bt.<sup>2</sup>, Müller, Heine.</a></li><script type="text/javascript">document.getElementById('note_LCL030_102_4').style.display = "none";</script></ul></section></notes></section>