<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent">universique se ad Pyrrhum contulerunt? Quid?
Lacedaemonios iniuste imperantes nonne repente omnes fere socii deseruerunt
spectatoresque se otiosos praebuerunt Leuctricae calamitatis?</p>
<p>VIII. Externa libentius in tali re quam domestica recordor. Verum tamen, quam
diu imperium populi Romani beneficiis tenebatur, non iniuriis, bella aut pro
sociis aut de imperio gerebantur, exitus erant bellorum aut mites aut
necessarii, regum, populorum, nationum portus erat et refugium senatus,
<span class="innerMarginNote right">27</span> nostri autem
magistratus imperatoresque ex hac una re maximam laudem capere studebant, si
provincias, <span class="innerMarginNote right">(27)</span> si socios
aequitate et fide defendissent; itaque illud patrocinium orbis terrae verius
quam imperium poterat nominari.</p>
<p>Sensim hanc consuetudinem et disciplinam iam antea minuebamus, post vero
Sullae victoriam penitus amisimus; desitum est enim videri quicquam in
socios iniquum, cum exstitisset in cives tanta crudelitas. Ergo in illo
secuta est honestam causam non honesta victoria; est enim ausus dicere,
hasta posita cum bona in foro venderet et bonorum virorum et locupletium et
certe civium, â€œpraedam se suam </p></section><notes></notes></section>