<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent"> animi etiam augendae videntur; danda
vero opera, ut et amicos et iuventutem et maxime rem publicam consilio et
prudentia quam plurimum adiuvent. Nihil autem magis cavendum est senectuti,
quam ne languori se desidiaeque dedat; luxuria vero cum omni aetati turpis,
tum senectuti foedissima est; sin autem etiam libidinum intemperantia
accessit, duplex malum est, quod et ipsa senectus dedecus concipit et facit
adulescentium impudentiorem intemperantiam.</p>
<span class="innerMarginNote right">124</span>
<p>Ac ne illud quidem alienum est, de magistratuum, de privatorum, [de
civium,]<a class="footnoteLink" href="#note_LCL030_126_1" id="target_note_LCL030_126_1"><sup>1</sup></a> de peregrinorum officiis dicere.</p>
<p>Est igitur proprium munus magistratus intellegere se gerere personam
civitatis debereque eius dignitatem et decus sustinere, servare leges, iura
discribere,<a class="footnoteLink" href="#note_LCL030_126_2" id="target_note_LCL030_126_2"><sup>2</sup></a> ea fidei suae commissa meminisse.</p>
<p>Privatum autem oportet aequo et pari cum civibus iure vivere neque summissum
et abiectum neque se efferentem,<a class="footnoteLink" href="#note_LCL030_126_3" id="target_note_LCL030_126_3"><sup>3</sup></a> tum in re publica
ea velle, quae tranquilla et honesta sint; talem enim solemus et sentire
bonum civem et dicere.</p>
<span class="innerMarginNote right">125</span>
<p>Peregrini autem atque incolae officium est nihil praeter suum negotium agere,
nihil de alio anquirere minimeque esse in aliena re publica curiosum.</p>
<p>Ita fere officia reperientur, cum quaeretur, quid deceat, et quid aptum sit
personis, temporibus, 


</p></section><notes><section class="footnotes"><ul><li class="note" id="note_LCL030_126_1"><a class="footnoteCrossrefLink" href="#target_note_LCL030_126_1" title="Click to highlight in text"><sup class="lineRef">1</sup><span class="italic">de civium</span> MSS.; <span class="italic">[de
civium]</span> Hieron., Wolff, Edd.</a></li><script type="text/javascript">document.getElementById('note_LCL030_126_1').style.display = "none";</script><li class="note" id="note_LCL030_126_2"><a class="footnoteCrossrefLink" href="#target_note_LCL030_126_2" title="Click to highlight in text"><sup class="lineRef">2</sup><span class="italic">discribere</span> Bt., Ed., Heine; <span class="italic">describere</span>
MSS.</a></li><script type="text/javascript">document.getElementById('note_LCL030_126_2').style.display = "none";</script><li class="note" id="note_LCL030_126_3"><a class="footnoteCrossrefLink" href="#target_note_LCL030_126_3" title="Click to highlight in text"><sup class="lineRef">3</sup><span class="italic">efferentem</span> A H<sup>1</sup> L a b c; <span class="italic">ecferentem</span> B H<sup>2</sup>,
Ed.</a></li><script type="text/javascript">document.getElementById('note_LCL030_126_3').style.display = "none";</script></ul></section></notes></section>