<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent">
familiarem, at, si lis in iudicio sit, propinquum potius et amicum quam
vicinum defenderis. Haec igitur et talia circumspicienda sunt in omni
officio [et consuetudo exercitatioque capienda],<a class="footnoteLink" href="#note_LCL030_62_1" id="target_note_LCL030_62_1"><sup>1</sup></a> ut boni
ratiocinatores officiorum esse possimus et addendo deducendoque<a class="footnoteLink" href="#note_LCL030_62_2" id="target_note_LCL030_62_2"><sup>2</sup></a>
videre, quae reliqui summa fiat, ex quo, quantum cuique debeatur,
intellegas.</p>
<span class="innerMarginNote right">60</span>
<p>Sed ut nec medici nec imperatores nec oratores, quamvis artis praecepta
perceperint, quicquam magna laude dignum sine usu et exercitatione consequi
possunt, sic officii conservandi praecepta traduntur illa quidem, ut facimus
ipsi, sed rei magnitudo usum quoque exercitationemque desiderat.</p>
<p>Atque ab iis<a class="footnoteLink" href="#note_LCL030_62_3" id="target_note_LCL030_62_3"><sup>3</sup></a> rebus, quae sunt in iure societatis humanae,
quem ad modum ducatur honestum, ex quo aptum est officium, satis fere
diximus.</p>
<span class="innerMarginNote right">61</span>
<p>Intelligendum autem est, cum proposita sint genera quattuor, e quibus
honestas officiumque manaret, splendidissimum videri, quod animo magno
elatoque humanasque res despiciente factum sit. Itaque in probris maxime in
promptu est si quid tale dici potest:</p>
<span class="marginNote left">Pac. Inc. inc. fab., Ribbeck<sup>1</sup>,
210</span>
<blockquote><p>
<span class="line indent2">“Vós enim,<a class="footnoteLink" href="#note_LCL030_62_4" id="target_note_LCL030_62_4"><sup>4</sup></a> iuvenes, ánimum
geritis múliebrem,</span><span class="linebreak"></span>
<span class="line indent4">ílla” virgo “viri”<a class="footnoteLink" href="#note_LCL030_62_5" id="target_note_LCL030_62_5"><sup>5</sup></a></span><span class="linebreak"></span>
</p></blockquote>
<p class="noindent">et si quid eius modi:
<span class="marginNote left">Enn. Aj., Vahlen<sup>2</sup>, 18</span>
<q>
<span class="line indent3">Salmácida, spolia síne sudore et sánguine.</span><span class="linebreak"></span>
</q>
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL030_62_1"><a class="footnoteCrossrefLink" href="#target_note_LCL030_62_1" title="Click to highlight in text"><sup class="lineRef">1</sup><span class="italic">et . . .
capienda</span> om. Facciolati, Edd.</a></li><script type="text/javascript">document.getElementById('note_LCL030_62_1').style.display = "none";</script><li class="note" id="note_LCL030_62_2"><a class="footnoteCrossrefLink" href="#target_note_LCL030_62_2" title="Click to highlight in text"><sup class="lineRef">2</sup><span class="italic">deducendogue</span> p; <span class="italic">ducendoque</span> A B H L a b
(superscr. sec. m. <span class="italic">demendo)</span>; <span class="italic">demendoque</span> c.</a></li><script type="text/javascript">document.getElementById('note_LCL030_62_2').style.display = "none";</script><li class="note" id="note_LCL030_62_3"><a class="footnoteCrossrefLink" href="#target_note_LCL030_62_3" title="Click to highlight in text"><sup class="lineRef">3</sup><span class="italic">iis</span>
Edd.; <span class="italic">his</span> MSS.</a></li><script type="text/javascript">document.getElementById('note_LCL030_62_3').style.display = "none";</script><li class="note" id="note_LCL030_62_4"><a class="footnoteCrossrefLink" href="#target_note_LCL030_62_4" title="Click to highlight in text"><sup class="lineRef">4</sup><span class="italic">enim</span> A
B H b c; <span class="italic">etenim</span> a.</a></li><script type="text/javascript">document.getElementById('note_LCL030_62_4').style.display = "none";</script><li class="note" id="note_LCL030_62_5"><a class="footnoteCrossrefLink" href="#target_note_LCL030_62_5" title="Click to highlight in text"><sup class="lineRef">5</sup><span class="italic">illa” virgo</span> “viri” Ed.; <span class="italic">illa virgo viri</span> MSS.; <span class="italic">virago</span> Orelli.</a></li><script type="text/javascript">document.getElementById('note_LCL030_62_5').style.display = "none";</script></ul></section></notes></section>