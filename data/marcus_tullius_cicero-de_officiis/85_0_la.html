<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>iis restitissem, nec rursum indignis homine docto voluptatibus.</p>
<span class="innerMarginNote right">3</span>
<p>Atque utinam res publica stetisset, quo coeperat, statu nec in homines non
tam commutandarum quam evertendarum rerum cupidos incidisset! Primum enim,
ut stante re publica facere solebamus, in agendo plus quam in scribendo
operae poneremus, deinde ipsis scriptis non ea, quae nunc, sed actiones
nostras mandaremus, ut saepe fecimus. Cum autem res publica, in qua omnis
mea cura, cogitatio, opera poni solebat, nulla esset omnino, illae scilicet
litterae <span class="innerMarginNote right">4</span> conticuerunt
forenses et senatoriae. Nihil agere autem cum animus non posset, in his
studiis ab initio versatus aetatis existimavi honestissime molestias<a class="footnoteLink" href="#note_LCL030_170_1" id="target_note_LCL030_170_1"><sup>1</sup></a>
posse deponi, si me ad philosophiam rettulissem. Cui cum multum adulescens
discendi causa temporis tribuissem, posteaquam honoribus inservire coepi
meque totum rei publicae tradidi, tantum erat philosophiae loci, quantum
superfuerat amicorum et rei publicae temporibus;<a class="footnoteLink" href="#note_LCL030_170_2" id="target_note_LCL030_170_2"><sup>2</sup></a> id autem omne
consumebatur in legendo, scribendi otium non erat.</p>
<span class="innerMarginNote right">5</span>
<p>II. Maximis igitur in malis hoc tamen boni assecuti videmur, ut ea litteris
mandaremus, quae nec erant satis nota nostris et erant cognitione
dignissima. Quid enim est, per deos, optabilius sapientia, 

</p></section><notes><section class="footnotes"><ul><li class="note" id="note_LCL030_170_1"><a class="footnoteCrossrefLink" href="#target_note_LCL030_170_1" title="Click to highlight in text"><sup class="lineRef">1</sup><span class="italic">molestias</span> L c p, Nonius, Edd.; not in B H a b.</a></li><script type="text/javascript">document.getElementById('note_LCL030_170_1').style.display = "none";</script><li class="note" id="note_LCL030_170_2"><a class="footnoteCrossrefLink" href="#target_note_LCL030_170_2" title="Click to highlight in text"><sup class="lineRef">2</sup><span class="italic">temporibus</span> Victorius, Edd.; <span class="italic">temporis</span> B
H a b; <span class="italic">tempori</span> L c p.</a></li><script type="text/javascript">document.getElementById('note_LCL030_170_2').style.display = "none";</script></ul></section></notes></section>