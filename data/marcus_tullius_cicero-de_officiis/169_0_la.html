<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>ignotum Sergio non fuisset, qui illas aedes vendidisset, nihil fuisse necesse
dici, nec eum esse deceptum, qui, id, quod emerat, quo iure esset,
teneret.‚Äù</p>
<span class="innerMarginNote right">68</span>
<p>Quorsus haec? Ut illud intellegas, non placuisse maioribus nostris
astutos.</p>
<p>XVII. Sed aliter leges, aliter philosophi tollunt astutias, leges, quatenus
manu tenere possunt, philosophi, quatenus ratione et intellegentia. Ratio
ergo hoc postulat, ne quid insidiose, ne quid simulate, ne quid fallaciter.
Suntne igitur insidiae tendere plagas, etiamsi excitaturus non sis nec
agitaturus? ipsae enim ferae nullo insequente saepe incidunt. Sic tu aedes
proscribas, tabulam tamquam plagam ponas, [domum propter vitia vendas,]<a class="footnoteLink" href="#note_LCL030_338_1" id="target_note_LCL030_338_1"><sup>1</sup></a>
in eam aliquis incurrat imprudens?</p>
<span class="innerMarginNote right">69</span>
<p>Hoc quamquam video propter depravationem consuetudinis neque more turpe
haberi neque aut lege sanciri aut iure civili, tamen naturae lege sanctum
est. Societas est enim (quod etsi saepe dictum est, dicendum est tamen
saepius), latissime quidem quae pateat, omnium inter omnes, interior eorum,
qui eiusdem gentis sint, propior eorum, qui eiusdem civitatis. Itaque
maiores aliud ius gentium, aliud ius civile esse voluerunt; quod civile,
non</p>
</section><notes><section class="footnotes"><ul><li class="note" id="note_LCL030_338_1"><a class="footnoteCrossrefLink" href="#target_note_LCL030_338_1" title="Click to highlight in text"><sup class="lineRef">1</sup>Bracketed by Unger,
Edd.</a></li><script type="text/javascript">document.getElementById('note_LCL030_338_1').style.display = "none";</script></ul></section></notes></section>