<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<span class="innerMarginNote right">47</span>
<p>delegerint ad imitandum. P. Rutili adulescentiam ad opinionem et innocentiae
et iuris scientiae P. Muci commendavit domus. Nam L. quidem Crassus, cum
esset admodum adulescens, non aliunde mutuatus est, sed sibi ipse peperit
maximam laudem ex illa accusatione nobili et gloriosa, et, qua<a class="footnoteLink" href="#note_LCL030_216_1" id="target_note_LCL030_216_1"><sup>1</sup></a>
aetate qui exercentur, laude affici solent, ut de Demosthene accepimus, ea
aetate L. Crassus ostendit id se in foro optime iam facere, quod etiam tum
poterat domi cum laude meditari.</p>
<span class="innerMarginNote right">48</span>
<p>XIV. Sed cum duplex ratio sit orationis, quarum in altera sermo sit, in
altera contentio, non est id quidem dubium, quin contentio [orationis]<a class="footnoteLink" href="#note_LCL030_216_2" id="target_note_LCL030_216_2"><sup>2</sup></a>
maiorem vim habeat ad gloriam (ea est enim, quam eloquentiam dicimus); sed
tamen difficile dictu est, quantopere conciliet animos comitas
affabilitasque sermonis. Exstant epistulae et Philippi ad Alexandrum et
Antipatri ad Cassandrum et Antigoni ad Philippum filium, trium
prudentissimorum (sic enim accepimus); quibus praecipiunt, ut oratione
benigna multitudinis animos ad benivolentiam alliciant militesque blande
appellando [sermone]<a class="footnoteLink" href="#note_LCL030_216_3" id="target_note_LCL030_216_3"><sup>3</sup></a> deliniant. Quae autem in multitudine cum
contentione habetur oratio, ea saepe universam excitat [gloriam];<a class="footnoteLink" href="#note_LCL030_216_4" id="target_note_LCL030_216_4"><sup>4</sup></a>
magna est enim admiratio copiose sapienterque dicentis; quem qui audiunt,
intellegere etiam et sapere plus quam ceteros 



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL030_216_1"><a class="footnoteCrossrefLink" href="#target_note_LCL030_216_1" title="Click to highlight in text"><sup class="lineRef">1</sup><span class="italic">et, qua</span> Manutius,
Edd.; <span class="italic">ex qua</span> MSS.</a></li><script type="text/javascript">document.getElementById('note_LCL030_216_1').style.display = "none";</script><li class="note" id="note_LCL030_216_2"><a class="footnoteCrossrefLink" href="#target_note_LCL030_216_2" title="Click to highlight in text"><sup class="lineRef">2</sup><span class="italic">orationis</span> MSS., Ed.; bracketed by Fleckeisen, Bt.<sup>2</sup>, MÃ¼ller, Heine.</a></li><script type="text/javascript">document.getElementById('note_LCL030_216_2').style.display = "none";</script><li class="note" id="note_LCL030_216_3"><a class="footnoteCrossrefLink" href="#target_note_LCL030_216_3" title="Click to highlight in text"><sup class="lineRef">3</sup><span class="italic">blande
appellando sermone</span> a c, Edd.; <span class="italic">blando
appellando sermone</span> B H b; <span class="italic">blande
appellando</span> Gulielmus (with three inferior MSS.), Bt., Heine;
<span class="italic">[sermone]</span> Ed.</a></li><script type="text/javascript">document.getElementById('note_LCL030_216_3').style.display = "none";</script><li class="note" id="note_LCL030_216_4"><a class="footnoteCrossrefLink" href="#target_note_LCL030_216_4" title="Click to highlight in text"><sup class="lineRef">4</sup><span class="italic">excitat gloriam</span> MSS.; <span class="italic">excitat [gloriam]</span>
Ed.; <span class="italic">excitat</span> Lange.</a></li><script type="text/javascript">document.getElementById('note_LCL030_216_4').style.display = "none";</script></ul></section></notes></section>