<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>turpiter potius quam calamitose, an est ullum maius malum turpitudine? quae
si in deformitate corporis habet<a class="footnoteLink" href="#note_LCL030_384_1" id="target_note_LCL030_384_1"><sup>1</sup></a> aliquid
offensionis, quanta illa depravatio et <span class="innerMarginNote right">106</span> foeditas turpificati animi debet videri! Itaque
nervosius qui ista disserunt, solum audent malum dicere id, quod turpe sit,
qui autem remissius, ii tamen non dubitant summum malum dicere.</p>
<p>Nam illud quidem:</p>
<blockquote><p>
<span class="line indent2">Néque dedi neque do ínfideli cuíquam</span><span class="linebreak"></span>
</p></blockquote>
<span class="marginNote left">Accius, Atreus; Ribbock<a class="footnoteLink" href="#note_LCL030_384_2" id="target_note_LCL030_384_2"><sup>2</sup></a> 228.</span>
<p>idcirco recte a poëta, quia, cum tractaretur Atreus, personae serviendum
fuit. Sed si hoc sibi sument, nullam esse fidem, quae infideli data sit,
videant, ne quaeratur latebra periurio.</p>
<span class="innerMarginNote right">107</span>
<p>Est autem ius etiam bellicum fidesque iuris iurandi saepe cum hoste
servanda.<a class="footnoteLink" href="#note_LCL030_384_2" id="target_note_LCL030_384_2"><sup>2</sup></a> Quod enim ita iuratum est, ut mens conciperet
fieri oportere, id servandum est; quod aliter, id si non fecerit, nullum est
periurium. Ut, si praedonibus pactum pro capite pretium non attuleris, nulla
fraus sit,<a class="footnoteLink" href="#note_LCL030_384_3" id="target_note_LCL030_384_3"><sup>3</sup></a> ne si iuratus quidem id non feceris; nam
pirata non est ex perduellium numero definitus, sed communis hostis omnium;
cum hoc nec fides debet nec ius iurandum esse commune.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL030_384_1"><a class="footnoteCrossrefLink" href="#target_note_LCL030_384_1" title="Click to highlight in text"><sup class="lineRef">1</sup><span class="italic">habet</span>
L c, Edd.; <span class="italic">habeat</span> A B H a b.</a></li><script type="text/javascript">document.getElementById('note_LCL030_384_1').style.display = "none";</script><li class="note" id="note_LCL030_384_2"><a class="footnoteCrossrefLink" href="#target_note_LCL030_384_2" title="Click to highlight in text"><sup class="lineRef">2</sup><span class="italic">Est . . .
servanda</span> bracketed by Unger, Bt.<sup>2</sup>,
Ed.</a></li><script type="text/javascript">document.getElementById('note_LCL030_384_2').style.display = "none";</script><li class="note" id="note_LCL030_384_3"><a class="footnoteCrossrefLink" href="#target_note_LCL030_384_3" title="Click to highlight in text"><sup class="lineRef">3</sup><span class="italic">sit</span>
Edd. plerique; <span class="italic">est</span> MSS., Bt.<sup>1</sup></a></li><script type="text/javascript">document.getElementById('note_LCL030_384_3').style.display = "none";</script></ul></section></notes></section>