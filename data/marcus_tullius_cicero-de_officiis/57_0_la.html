<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent"> tum singularum actionum, quam
conservare non possis, si aliorum naturam imitans omittas tuam. Ut enim
sermone eo debemus uti, qui innatus<a class="footnoteLink" href="#note_LCL030_114_1" id="target_note_LCL030_114_1"><sup>1</sup></a> est nobis, ne, ut
quidam, Graeca verba inculcantes iure optimo rideamur, sic in actiones
omnemque vitam <span class="innerMarginNote right">112</span> nullam
discrepantiam conferre debemus. Atque haec differentia naturarum tantam
habet vim, ut non numquam mortem sibi ipse consciscere alius debeat, alius
[in eadem causa] non debeat.<a class="footnoteLink" href="#note_LCL030_114_2" id="target_note_LCL030_114_2"><sup>2</sup></a> Num enim alia in
causa M. Cato fuit, alia ceteri, qui se in Africa Caesari tradiderunt? Atqui
ceteris forsitan vitio datum esset, si se interemissent, propterea quod
lenior eorum vita et mores fuerant faciliores, Catoni cum incredibilem
tribuisset natura gravitatem eamque ipse perpetua constantia roboravisset
semperque in proposito susceptoque consilio permansisset, moriendum potius
quam tyranni vultus aspiciendus fuit.</p>
<span class="innerMarginNote right">113</span>
<p>Quam multa passus est Ulixes in illo errore diuturno, cum et mulieribus, si
Circe et Calypso mulieres appellandae sunt, inserviret et in omni sermone
omnibus affabilem [et iucundum]<a class="footnoteLink" href="#note_LCL030_114_3" id="target_note_LCL030_114_3"><sup>3</sup></a> esse se vellet!
domi vero etiam contumelias servorum ancillarumque pertulit, ut ad id
aliquando, quod cupiebat, veniret. At Aiax, quo animo traditur, milies
oppetere mortem quam illa perpeti maluisset.</p>
<p>Quae contemplantes expendere oportebit, quid 


</p></section><notes><section class="footnotes"><ul><li class="note" id="note_LCL030_114_1"><a class="footnoteCrossrefLink" href="#target_note_LCL030_114_1" title="Click to highlight in text"><sup class="lineRef">1</sup><span class="italic">innatus</span> Bt., Edd.; <span class="italic">notus</span> MSS.</a></li><script type="text/javascript">document.getElementById('note_LCL030_114_1').style.display = "none";</script><li class="note" id="note_LCL030_114_2"><a class="footnoteCrossrefLink" href="#target_note_LCL030_114_2" title="Click to highlight in text"><sup class="lineRef">2</sup><span class="italic">alius
in eadem causa non debeat</span> L c p, MÃ¼ller, Heine; not in A B H b;
<span class="italic">alius non debeat</span> a; <span class="italic">alius
[in eadem causa) non debeat</span> Bt., Ed.</a></li><script type="text/javascript">document.getElementById('note_LCL030_114_2').style.display = "none";</script><li class="note" id="note_LCL030_114_3"><a class="footnoteCrossrefLink" href="#target_note_LCL030_114_3" title="Click to highlight in text"><sup class="lineRef">3</sup><span class="italic">et
iocundum</span> L c p; not in A B H a b; <span class="italic">[et
iucundum]</span> Bt., Ed.</a></li><script type="text/javascript">document.getElementById('note_LCL030_114_3').style.display = "none";</script></ul></section></notes></section>