<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>eam pecuniam in rei publicae magnum aliquod tempus contulerit, ut vel
saltare, cum patriae consulturus sit, turpe non sit.</p>
<span class="innerMarginNote right">94</span>
<p>XXV. Ac ne illa quidem promissa servanda sunt, quae non sunt iis<a class="footnoteLink" href="#note_LCL030_370_1" id="target_note_LCL030_370_1"><sup>1</sup></a>
ipsis utilia, quibus illa promiseris. Sol Phaëthonti filio, ut redeamus ad
fabulas, facturum se esse dixit, quicquid optasset; optavit, ut in currum
patris tolleretur; sublatus est. Atque<a class="footnoteLink" href="#note_LCL030_370_2" id="target_note_LCL030_370_2"><sup>2</sup></a> is, ante quam
constitit, ictu fulminis deflagravit. Quanto melius fuerat in hoc promissum
patris non esse servatum! Quid, quod Theseus exegit promissum a Neptuno? cui
cum tres optationes Neptunus dedisset, optavit interitum Hippolyti filii,
cum is patri suspectus esset de noverca; quo optato impetrato <span class="innerMarginNote right">95</span> Theseus in maximis fuit
luctibus. Quid, <span class="italic">quod</span><a class="footnoteLink" href="#note_LCL030_370_3" id="target_note_LCL030_370_3"><sup>3</sup></a> Agamemnon cum
devovisset Dianae, quod in suo regno pulcherrimum natum esset illo anno,
immolavit Iphigeniam, qua nihil erat eo quidem anno natum pulchrius?
Promissum potius non faciendum quam tam taetrum facinus admittendum
fuit.</p>
<p>Ergo et promissa non facienda non numquam, neque semper deposita reddenda. Si
gladium quis apud te sana mente deposuerit, repetat insaniens, reddere
peccatum sit, officium non reddere. Quid? si is, qui apud te pecuniam
deposuerit, bellum inferat patriae, reddasne depositum? Non credo;
facias<a class="footnoteLink" href="#note_LCL030_370_4" id="target_note_LCL030_370_4"><sup>4</sup></a></p>
</section><notes><section class="footnotes"><ul><li class="note" id="note_LCL030_370_1"><a class="footnoteCrossrefLink" href="#target_note_LCL030_370_1" title="Click to highlight in text"><sup class="lineRef">1</sup><span class="italic">iis</span>
Edd.; <span class="italic">his</span> B H a b; <span class="italic">hijs</span>
c.</a></li><script type="text/javascript">document.getElementById('note_LCL030_370_1').style.display = "none";</script><li class="note" id="note_LCL030_370_2"><a class="footnoteCrossrefLink" href="#target_note_LCL030_370_2" title="Click to highlight in text"><sup class="lineRef">2</sup><span class="italic">Atque</span>
MSS., Bt.<sup>1</sup>, Müller, Heine; <span class="italic">Atqui</span> Fl., Bt.<sup>2</sup>, Ed.</a></li><script type="text/javascript">document.getElementById('note_LCL030_370_2').style.display = "none";</script><li class="note" id="note_LCL030_370_3"><a class="footnoteCrossrefLink" href="#target_note_LCL030_370_3" title="Click to highlight in text"><sup class="lineRef">3</sup><span class="italic">quod</span>
Ed.; not in MSS., Bt., et al.</a></li><script type="text/javascript">document.getElementById('note_LCL030_370_3').style.display = "none";</script><li class="note" id="note_LCL030_370_4"><a class="footnoteCrossrefLink" href="#target_note_LCL030_370_4" title="Click to highlight in text"><sup class="lineRef">4</sup><span class="italic">facias</span> c, Bt., Ed., Heine; <span class="italic">facies</span> A B H a
b, Müller.</a></li><script type="text/javascript">document.getElementById('note_LCL030_370_4').style.display = "none";</script></ul></section></notes></section>