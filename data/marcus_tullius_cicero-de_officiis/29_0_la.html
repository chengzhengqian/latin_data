<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent">
in colonias exeunt. Sequuntur conubia et affinitates, ex quibus etiam plures
propinqui; quae propagatio et suboles origo est rerum publicarum. Sanguinis
autem coniunctio et benivolentia devincit <span class="innerMarginNote right">55</span> homines <span class="italic">et</span><a class="footnoteLink" href="#note_LCL030_58_1" id="target_note_LCL030_58_1"><sup>1</sup></a> caritate;
magnum est enim eadem habere monumenta maiorum, eisdem uti sacris, sepulcra
habere communia.</p>
<p>Sed omnium societatum nulla praestantior est, nulla firmior, quam cum viri
boni moribus similes sunt familiaritate coniuncti; illud enim honestum, quod
saepe dicimus, etiam si in alio cernimus, [tamen]<a class="footnoteLink" href="#note_LCL030_58_2" id="target_note_LCL030_58_2"><sup>2</sup></a> nos movet atque
illi, in quo id inesse videtur, amicos <span class="innerMarginNote right">56</span> facit. Et quamquam omnis virtus nos ad se allicit
facitque, ut eos diligamus, in quibus ipsa inesse videatur, tamen iustitia
et liberalitas id maxime efficit. Nihil autem est amabilius nec copulatius
quam morum similitudo bonorum; in quibus enim eadem studia sunt, eaedem
voluntates, in iis fit ut aeque quisque altero delectetur ac se ipso,
efficiturque id, quod Pythagoras vult in amicitia, ut<a class="footnoteLink" href="#note_LCL030_58_3" id="target_note_LCL030_58_3"><sup>3</sup></a> unus fiat ex
pluribus.</p>
<p>Magna etiam illa communitas est, quae conficitur ex beneficiis ultro et citro
datis acceptis, quae et mutua et grata dum sunt, inter quos ea sunt, firma
devinciuntur societate.</p>
<span class="innerMarginNote right">57</span>
<p>Sed cum omnia ratione animoque lustraris, omnium societatum nulla est
gravior, nulla carior quam ea, quae cum re publica est uni cuique nostrum.
Cari



</p></section><notes><section class="footnotes"><ul><li class="note" id="note_LCL030_58_1"><a class="footnoteCrossrefLink" href="#target_note_LCL030_58_1" title="Click to highlight in text"><sup class="lineRef">1</sup><span class="italic">et</span>
Perizonius, Edd.; not in MSS.</a></li><script type="text/javascript">document.getElementById('note_LCL030_58_1').style.display = "none";</script><li class="note" id="note_LCL030_58_2"><a class="footnoteCrossrefLink" href="#target_note_LCL030_58_2" title="Click to highlight in text"><sup class="lineRef">2</sup><span class="italic">tamen</span>
MSS., Müller; del. Unger, Bt., Heine.</a></li><script type="text/javascript">document.getElementById('note_LCL030_58_2').style.display = "none";</script><li class="note" id="note_LCL030_58_3"><a class="footnoteCrossrefLink" href="#target_note_LCL030_58_3" title="Click to highlight in text"><sup class="lineRef">3</sup><span class="italic">efficiturque id quod P. ultimum in amicitia putavit ut</span> Nonius
(s.v. ultimum) (i.e. Pythagoras’s ideal of friendship is
realized).</a></li><script type="text/javascript">document.getElementById('note_LCL030_58_3').style.display = "none";</script></ul></section></notes></section>