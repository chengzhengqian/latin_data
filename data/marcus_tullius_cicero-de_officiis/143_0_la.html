<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent"> quam quod honestum sit,<a class="footnoteLink" href="#note_LCL030_286_1" id="target_note_LCL030_286_1"><sup>1</sup></a>
sed etiam haec inter se comparare et in his addubitare turpissimum est.</p>
<p>Quid ergo est, quod non numquam dubitationem afferre soleat considerandumque
videatur? Credo, si quando dubitatio accidit, quale sit id, de quo
consideretur. <span class="innerMarginNote right">19</span> Saepe enim
tempore fit, ut, quod turpe plerumque haberi soleat, inveniatur non esse
turpe; exempli causa ponatur aliquid, quod pateat latius: Quod potest maius
esse<a class="footnoteLink" href="#note_LCL030_286_2" id="target_note_LCL030_286_2"><sup>2</sup></a> scelus quam non modo hominem, sed etiam familiarem hominem
occidere? Num igitur se astrinxit scelere, si qui tyrannum occidit quamvis
familiarem? Populo quidem Romano non videtur, qui ex omnibus praeclaris
factis illud pulcherrimum existimat. Vicit ergo utilitas honestatem? Immo
vero honestas utilitatem secuta est.<a class="footnoteLink" href="#note_LCL030_286_3" id="target_note_LCL030_286_3"><sup>3</sup></a></p>
<p>Itaque, ut sine ullo errore diiudicare possimus, si quando cum illo, quod
honestum intellegimus, pugnare id videbitur, quod appellamus utile, formula
quaedam constituenda est; quam si sequemur in comparatione rerum, ab officio
numquam recedemus. <span class="innerMarginNote right">20</span> Erit
autem haec formula Stoicorum rationi disciplinaeque maxime consentanea; quam
quidem his libris propterea sequimur, quod, quamquam et a veteribus
Academicis et a Peripateticis vestris, qui quondam idem erant, qui
Academici, quae honesta sunt, anteponuntur iis, quae videntur utilia, tamen
splendidius</p>
</section><notes><section class="footnotes"><ul><li class="note" id="note_LCL030_286_1"><a class="footnoteCrossrefLink" href="#target_note_LCL030_286_1" title="Click to highlight in text"><sup class="lineRef">1</sup><span class="italic">sit</span>
c, Bt.<sup>2</sup>, Müller; not in B H a b, Bt.<sup>1</sup>; <span class="italic">est</span> Heine.</a></li><script type="text/javascript">document.getElementById('note_LCL030_286_1').style.display = "none";</script><li class="note" id="note_LCL030_286_2"><a class="footnoteCrossrefLink" href="#target_note_LCL030_286_2" title="Click to highlight in text"><sup class="lineRef">2</sup><span class="italic">esse
c,</span> Edd.; not in B H a b.</a></li><script type="text/javascript">document.getElementById('note_LCL030_286_2').style.display = "none";</script><li class="note" id="note_LCL030_286_3"><a class="footnoteCrossrefLink" href="#target_note_LCL030_286_3" title="Click to highlight in text"><sup class="lineRef">3</sup><span class="italic">utilitatem
secuta est</span> MSS., Müller, Heine; <span class="italic">utilitatem;
honestatem utilitas secuta est</span> Baiter, Ed.</a></li><script type="text/javascript">document.getElementById('note_LCL030_286_3').style.display = "none";</script></ul></section></notes></section>