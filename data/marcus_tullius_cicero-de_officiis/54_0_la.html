<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent">
erectior, quamvis voluptate capiatur, occultat et dissimulat appetitum
voluptatis propter verecundiam.</p>
<span class="innerMarginNote right">106</span>
<p>Ex quo intellegitur corporis voluptatem non satis esse dignam hominis
praestantia, eamque contemni et reici oportere; sin sit quispiam, qui
aliquid tribuat voluptati, diligenter ei tenendum esse eius fruendae modum.
Itaque victus cultusque corporis ad valetudinem referatur et ad vires, non
ad voluptatem. Atque etiam si considerare volumus,<a class="footnoteLink" href="#note_LCL030_108_1" id="target_note_LCL030_108_1"><sup>1</sup></a> quae sit in natura
excellentia et dignitas, intellegemus, quam sit turpe diffluere luxuria et
delicate ac molliter vivere quamque honestum parce, continenter, severe,
sobrie.</p>
<span class="innerMarginNote right">107</span>
<p>Intellegendum etiam cst duabus quasi nos a natura indutos esse personis;
quarum una communis est ex eo, quod omnes participes sumus rationis
praestantiaeque eius, qua antecellimus bestiis, a qua omne honestum
decorumque trahitur, et ex qua ratio inveniendi officii exquiritur, altera
autem, quae proprie singulis est tributa. Ut enim in corporibus magnae
dissimilitudines sunt (alios videmus velocitate ad cursum, alios viribus ad
luctandum valere, itemque in formis aliis dignitatem inesse, aliis
venustatem), sic in animis exsistunt maiores etiam varietates. <span class="innerMarginNote right">108</span> Erat in L. Crasso, in L.
Philippo multus lepos, maior etiam magisque de industria in C. Caesare 
</p></section><notes><section class="footnotes"><ul><li class="note" id="note_LCL030_108_1"><a class="footnoteCrossrefLink" href="#target_note_LCL030_108_1" title="Click to highlight in text"><sup class="lineRef">1</sup><span class="italic">volumus</span> A B<sup>1</sup> H<sup>1</sup> b; <span class="italic">volemus</span> B<sup>2</sup> H<sup>2</sup>, Bt.,
Heine; <span class="italic">velimus</span> L; <span class="italic">vellemus</span>
c.</a></li><script type="text/javascript">document.getElementById('note_LCL030_108_1').style.display = "none";</script></ul></section></notes></section>