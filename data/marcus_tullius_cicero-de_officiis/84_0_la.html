<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
</section>
<section class="div2">
<h2><span class="ac">Liber Secundus</span></h2>
<span class="innerMarginNote right">1</span>
<p>I. Quem ad modum officia ducerentur ab honestate, Marce fili, atque ab omni
genere virtutis, satis explicatum arbitror libro superiore. Sequitur, ut
haec officiorum genera persequar, quae pertinent ad vitae cultum et ad earum
rerum, quibus utuntur homines, facultatem, ad opes, ad copias [; in quo, tum
quaeri dixi, quid utile quid inutile, tum ex utilibus quid utilius aut quid
maxime utile].<a class="footnoteLink" href="#note_LCL030_168_1" id="target_note_LCL030_168_1"><sup>1</sup></a> De quibus dicere aggrediar, si pauca prius de
instituto ac de iudicio meo dixero.</p>
<span class="innerMarginNote right">2</span>
<p>Quamquam enim libri nostri complures non modo ad legendi, sed etiam ad
scribendi studium excitaverunt, tamen interdum vereor, ne quibusdam bonis
viris philosophiae nomen sit invisum mirenturque in ea tantum me operae et
temporis ponere.</p>
<p>Ego autem, quam diu res publica per eos gerebatur, quibus se ipsa commiserat,
omnis meas curas cogitationesque in eam conferebam; cum autem dominatu unius
omnia tenerentur neque esset usquam consilio aut auctoritati locus, socios
denique tuendae rei publicae, summos viros, amisissem, nec me angoribus
dedidi, quibus essem confectus, nisi</p>
</section><notes><section class="footnotes"><ul><li class="note" id="note_LCL030_168_1"><a class="footnoteCrossrefLink" href="#target_note_LCL030_168_1" title="Click to highlight in text"><sup class="lineRef">1</sup><span class="italic">in quo . .
. maxime utile</span> bracketed by Heumann, Facciolati, Edd.; <span class="italic">tum ex . . . maxime utile</span> not in B H a b.</a></li><script type="text/javascript">document.getElementById('note_LCL030_168_1').style.display = "none";</script></ul></section></notes></section>