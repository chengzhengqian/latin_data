<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>potius iacturam faciat an servoli vilis. Hic alio res familiaris, alio ducit
humanitas.</p>
<p>“Si tabulam de naufragio stultus arripuerit, extorquebitne eam
sapiens, si potuerit?”</p>
<p>Negat, quia sit iniurium.</p>
<p>“Quid? dominus navis eripietne suum?”</p>
<p>“Minime, non plus quam navigantem<a class="footnoteLink" href="#note_LCL030_364_1" id="target_note_LCL030_364_1"><sup>1</sup></a> in alto eicere de
navi velit, quia sua sit. Quoad enim perventum est<a class="footnoteLink" href="#note_LCL030_364_2" id="target_note_LCL030_364_2"><sup>2</sup></a> eo, quo sumpta
navis est, non domini est navis, sed navigantium.”</p>
<span class="innerMarginNote right">90</span>
<p>“Quid? si una tabula sit, duo naufragi, eique sapientes, sibine
uter<span class="italic">que</span><a class="footnoteLink" href="#note_LCL030_364_3" id="target_note_LCL030_364_3"><sup>3</sup></a> rapiat, an alter
cedat alteri?”</p>
<p>“Cedat vero, sed ei, cuius magis intersit vel sua vel rei publicae
causa vivere.”</p>
<p>“Quid, si haec paria in utroque?”</p>
<p>“Nullum erit certamen, sed quasi sorte aut micando victus alteri cedet
alter.”</p>
<p>“Quid? si pater fana expilet, cuniculos agat ad aerarium, indicetne id
magistratibus filius?”</p>
<p>“Nefas id quidem est, quin etiam defendat patrem, si
arguatur.”</p>
<p>“Non igitur patria praestat omnibus officiis?”</p>
</section><notes><section class="footnotes"><ul><li class="note" id="note_LCL030_364_1"><a class="footnoteCrossrefLink" href="#target_note_LCL030_364_1" title="Click to highlight in text"><sup class="lineRef">1</sup><span class="italic">quam
navigantem</span> Heus., Edd.; <span class="italic">quam si navigantem</span>
MSS.</a></li><script type="text/javascript">document.getElementById('note_LCL030_364_1').style.display = "none";</script><li class="note" id="note_LCL030_364_2"><a class="footnoteCrossrefLink" href="#target_note_LCL030_364_2" title="Click to highlight in text"><sup class="lineRef">2</sup><span class="italic">est</span>
c, Nonius; <span class="italic">sit</span> B H a b.</a></li><script type="text/javascript">document.getElementById('note_LCL030_364_2').style.display = "none";</script><li class="note" id="note_LCL030_364_3"><a class="footnoteCrossrefLink" href="#target_note_LCL030_364_3" title="Click to highlight in text"><sup class="lineRef">3</sup><span class="italic">sibine
uterque</span> Victorius, Edd.; <span class="italic">sibi neuter</span>
MSS.</a></li><script type="text/javascript">document.getElementById('note_LCL030_364_3').style.display = "none";</script></ul></section></notes></section>