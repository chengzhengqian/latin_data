<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>quod eo firmiore animo facient, quia non modo non invidetur illi aetati,
verum etiam favetur.</p>
<p>Prima igitur est adulescenti commendatio ad gloriam, si qua ex bellicis rebus
comparari potest, in qua multi apud maiores nostros exstiterunt; semper enim
fere bella gerebantur. Tua autem aetas incidit in id bellum, cuius altera
pars sceleris nimium habuit, altera felicitatis parum. Quo tamen in bello
cum te Pompeius alae [alteri]<a class="footnoteLink" href="#note_LCL030_214_1" id="target_note_LCL030_214_1"><sup>1</sup></a> praefecisset,
magnam laudem et a summo viro et ab exercitu consequebare equitando,
iaculando, omni militari labore tolerando. Atque ea quidem tua laus pariter
cum re publica cecidit.</p>
<p>Mihi autem haec oratio suscepta non de te est, sed de genere toto; quam ob
rem pergamus ad ea, quae restant.</p>
<span class="innerMarginNote right">46</span>
<p>Ut igitur in reliquis rebus multo maiora opera sunt animi quam corporis, sic
eae res, quas ingenio ac ratione persequimur, gratiores sunt quam illae,
quas viribus. Prima igitur commendatio proficiscitur a modestia cum<a class="footnoteLink" href="#note_LCL030_214_2" id="target_note_LCL030_214_2"><sup>2</sup></a>
pietate in parentes, in suos benivolentia. Facillime autem et in optimam
partem cognoscuntur adulescentes, qui se ad claros et sapientes viros bene
consulentes rei publicae contulerunt; quibuscum si frequentes sunt,
opinionem afferunt populo eorum fore se similes, quos sibi ipsi</p>
</section><notes><section class="footnotes"><ul><li class="note" id="note_LCL030_214_1"><a class="footnoteCrossrefLink" href="#target_note_LCL030_214_1" title="Click to highlight in text"><sup class="lineRef">1</sup><span class="italic">alteri</span> MSS.: om. Graevius, Edd.</a></li><script type="text/javascript">document.getElementById('note_LCL030_214_1').style.display = "none";</script><li class="note" id="note_LCL030_214_2"><a class="footnoteCrossrefLink" href="#target_note_LCL030_214_2" title="Click to highlight in text"><sup class="lineRef">2</sup><span class="italic">cum</span>
Victorius, Edd.; <span class="italic">tum</span> MSS.</a></li><script type="text/javascript">document.getElementById('note_LCL030_214_2').style.display = "none";</script></ul></section></notes></section>