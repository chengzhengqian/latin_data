<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>Nec vero in praediis solum ius civile ductum a natura malitiam fraudemque
vindicat, sed etiam in mancipiorum venditione venditoris fraus omnis
excluditur. Qui enim scire debuit de sanitate, de fuga, de furtis, praestat
edicto aedilium. Heredum alia causa est.</p>
<span class="innerMarginNote right">72</span>
<p>Ex quo intellegitur, quoniam iuris natura fons sit, hoc secundum naturam
esse, neminem id agere, ut ex alterius praedetur inscitia. Nec ulla
pernicies vitae maior inveniri potest quam in malitia simulatio
intellegentiae; ex quo ista innumerabilia nascuntur, ut utilia cum honestis
pugnare videantur. Quotus enim quisque reperietur, qui impunitate et
ignoratione omnium proposita abstinere possit iniuria?</p>
<span class="innerMarginNote right">73</span>
<p>XVIII. Periclitemur, si placet, et in iis quidem exemplis, in quibus peccari
volgus hominum fortasse non putet. Neque enim de sicariis, veneficis,
testamentariis, furibus, peculatoribus hoc loco disserendum est, qui non
verbis sunt et disputatione philosophorum, sed vinclis et carcere fatigandi,
sed haec<a class="footnoteLink" href="#note_LCL030_342_1" id="target_note_LCL030_342_1"><sup>1</sup></a> consideremus, quae faciunt ii, qui habentur boni.</p>
<p>L. Minuci Basili, locupletis hominis, falsum testamentum quidam e Graecia
Romam attulerunt. Quod</p>
</section><notes><section class="footnotes"><ul><li class="note" id="note_LCL030_342_1"><a class="footnoteCrossrefLink" href="#target_note_LCL030_342_1" title="Click to highlight in text"><sup class="lineRef">1</sup><span class="italic">haec</span>
c, Edd.; <span class="italic">hoc</span> B H a b.</a></li><script type="text/javascript">document.getElementById('note_LCL030_342_1').style.display = "none";</script></ul></section></notes></section>