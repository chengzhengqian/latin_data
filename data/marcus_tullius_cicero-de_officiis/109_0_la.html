<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent"> arbitrantur. Si vero inest in oratione
mixta modestia gravitas, nihil admirabilius fieri potest, eoque magis, si ea
sunt in adulescente.</p>
<span class="innerMarginNote right">49</span>
<p>Sed cum sint plura causarum genera, quae eloquentiam desiderent, multique in
nostra re publica adulescentes et apud iudices et apud populum<a class="footnoteLink" href="#note_LCL030_218_1" id="target_note_LCL030_218_1"><sup>1</sup></a>
et apud senatum dicendo laudem assecuti sint, maxima est admiratio in
iudiciis.</p>
<p>Quorum ratio duplex est. Nam ex accusatione et ex defensione constat; quarum
etsi laudabilior est defensio, tamen etiam accusatio probata persaepe est.
Dixi paulo ante de Crasso; idem fecit adulescens M. Antonius. Etiam P.
Sulpici eloquentiam accusatio illustravit, cum seditiosum et inutilem <span class="innerMarginNote right">50</span> civem, C. Norbanum, in
iudicium vocavit. Sed hoc quidem non est saepe faciendum nec umquam nisi aut
rei publicae causa, ut ii, quos ante dixi, aut ulciscendi, ut duo Luculli,
aut patrocinii, ut nos pro Siculis, pro Sardis in Albucio Iulius. In
accusando etiam Mâ€™. Aquilio L. Fufi cognita industria est. Semel
igitur aut non saepe certe. Sin erit, cui faciendum sit saepius, rei
publicae tribuat hoc muneris, cuius inimicos ulcisci saepius non est
reprehendendum; 
</p></section><notes><section class="footnotes"><ul><li class="note" id="note_LCL030_218_1"><a class="footnoteCrossrefLink" href="#target_note_LCL030_218_1" title="Click to highlight in text"><sup class="lineRef">1</sup><span class="italic">et apud populum c,</span> Edd.; not in B H a b.</a></li><script type="text/javascript">document.getElementById('note_LCL030_218_1').style.display = "none";</script></ul></section></notes></section>