<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>in solitudine non modo sine ullis molestiis, sed etiam in maximis
voluptatibus abundantem omnibus copiis, ut excellas etiam pulchritudine et
viribus.</p>
<p>Quocirca optimo quisque et splendidissimo ingenio longe illam vitam huic
anteponit. Ex quo efficitur hominem naturae oboedientem homini nocere non
posse.</p>
<span class="innerMarginNote right">26</span>
<p>Deinde, qui alterum violat, ut ipse aliquid commodi consequatur, aut nihil
existimat se facere contra naturam aut magis fugiendam<a class="footnoteLink" href="#note_LCL030_292_1" id="target_note_LCL030_292_1"><sup>1</sup></a> censet mortem,
paupertatem, dolorem, amissionem etiam liberorum, propinquorum, amicorum
quam facere cuiquam iniuriam. Si nihil existimat contra naturam fieri
hominibus violandis, quid cum eo disseras, qui omnino hominem ex homine
tollat? sin fugiendum id quidem censet, sed<a class="footnoteLink" href="#note_LCL030_292_2" id="target_note_LCL030_292_2"><sup>2</sup></a> multo illa peiora,
mortem, paupertatem, dolorem, errat in eo, quod ullum aut corporis aut
fortunae vitium vitiis animi gravius existimat.</p>
<p>VI. Ergo unum debet esse omnibus propositum, ut eadem sit utilitas unius
cuiusque et universorum; quam si ad se quisque rapiet, dissolvetur omnis
humana consortio.</p>
<span class="innerMarginNote right">27</span>
<p>Atque etiam, si hoc natura praescribit, ut homo</p>
</section><notes><section class="footnotes"><ul><li class="note" id="note_LCL030_292_1"><a class="footnoteCrossrefLink" href="#target_note_LCL030_292_1" title="Click to highlight in text"><sup class="lineRef">1</sup><span class="italic">fugiendam
b,</span> Ed.; <span class="italic">fugienda</span> B H a c.</a></li><script type="text/javascript">document.getElementById('note_LCL030_292_1').style.display = "none";</script><li class="note" id="note_LCL030_292_2"><a class="footnoteCrossrefLink" href="#target_note_LCL030_292_2" title="Click to highlight in text"><sup class="lineRef">2</sup><span class="italic">sed</span>
c, Edd.; <span class="italic">et</span> B H a b.</a></li><script type="text/javascript">document.getElementById('note_LCL030_292_2').style.display = "none";</script></ul></section></notes></section>