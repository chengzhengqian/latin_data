<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>Emolumenta enim rerum fallacibus iudiciis vident, poenam non dico legum, quam
saepe perrumpunt, sed ipsius turpitudinis, quae acerbissima est, non
vident.</p>
<span class="innerMarginNote right">37</span>
<p>Quam ob rem hoc quidem deliberantium genus pellatur e medio (est enim totum
sceleratum et impium), qui deliberant, utrum id sequantur, quod honestum
esse videant, an se scientes scelere containinent; in ipsa enim dubitatione
facinus inest, etiamsi ad id non pervenerint. Ergo ea deliberanda omnino non
sunt, in quibus est turpis ipsa deliberatio.</p>
<p>Atque etiam ex omni deliberatione celandi et occultandi spes opinioque
removenda est. Satis enim nobis, si modo in philosophia aliquid profecimus,
persuasum esse debet, si omnes deos hominesque celare possimus, nihil tamen
avare, nihil iniuste, nihil libidinose, nihil incontinenter esse
faciendum.</p>
<span class="marginNote left">Rep. II, 359 C.</span>
<span class="innerMarginNote right">38</span>
<p>IX. Hinc ille Gyges inducitur a Platone, qui, cum terra discessisset magnis
quibusdam imbribus, descendit in illum hiatum aÃ«neumque equum, ut ferunt
fabulae, animadvertit, cuius in lateribus fores essent; quibus apertis
corpus hominis mortui vidit magnitudine invisitata<a class="footnoteLink" href="#note_LCL030_304_1" id="target_note_LCL030_304_1"><sup>1</sup></a> anulumque aureum
in digito; quem ut detraxit, ipse induit (erat autem regius pastor), tum in
concilium se pastorum recepit. Ibi cum palam eius anuli ad palmam
converterat, a nullo videbatur, ipse autem omnia videbat; idem rursus</p>
</section><notes><section class="footnotes"><ul><li class="note" id="note_LCL030_304_1"><a class="footnoteCrossrefLink" href="#target_note_LCL030_304_1" title="Click to highlight in text"><sup class="lineRef">1</sup><span class="italic">invisitata</span> B H<sup>1</sup>, Edd.; <span class="italic">inusitata</span> H<sup>2</sup> a b
c.</a></li><script type="text/javascript">document.getElementById('note_LCL030_304_1').style.display = "none";</script></ul></section></notes></section>