<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent">
velint esse, de officio nihil queant dicere, neque ulla officii praecepta
firma, stabilia, coniuncta naturae tradi possunt nisi aut ab iis, qui solam,
aut ab iis, qui maxime honestatem propter se dicant expetendam. Ita propria
est ea praeceptio Stoicorum, Academicorum, Peripateticorum, quoniam
Aristonis, Pyrrhonis, Erilli iam pridem explosa sententia est; qui tamen
haberent ius suum disputandi de officio, si rerum aliquem dilectum <a class="footnoteLink" href="#note_LCL030_8_1" id="target_note_LCL030_8_1"><sup>1</sup></a>
reliquissent, ut ad officii inventionem aditus esset. Sequemur<a class="footnoteLink" href="#note_LCL030_8_2" id="target_note_LCL030_8_2"><sup>2</sup></a>
igitur hoc quidem tempore et hac in quaestione potissimum Stoicos non ut
interpretes, sed, ut solemus, e fontibus eorum iudicio arbitrioque nostro,
quantum quoque modo videbitur, hauriemus.</p>
<span class="innerMarginNote right">7</span>
<p>Placet igitur, quoniam omnis disputatio de officio futura est, ante definire,
quid sit officium; quod a Panaetio praetermissum esse miror. Omnis enim,
quae [a] ratione <a class="footnoteLink" href="#note_LCL030_8_3" id="target_note_LCL030_8_3"><sup>3</sup></a> suscipitur de aliqua re institutio, debet a
definitione proficisci, ut intellegatur, quid sit id, de quo disputetur. . .
.<a class="footnoteLink" href="#note_LCL030_8_4" id="target_note_LCL030_8_4"><sup>4</sup></a></p>
<p>III. Omnis de officio duplex est quaestio: unum genus est, quod pertinet ad
finem bonorum, alterum, quod positum est in praeceptis, quibus in omnis
partis usus vitae conformari<a class="footnoteLink" href="#note_LCL030_8_5" id="target_note_LCL030_8_5"><sup>5</sup></a> possit. Superioris generis huius modi sunt
exempla: omniane officia perfecta sint, num quod officium aliud alio maius
sit, et quae sunt generis eiusdem. Quorum autem officiorum praecepta
traduntur, ea quamquam pertinent ad finem bonorum, tamen minus id apparet,
quia magis ad institutionem vitae communis spectare videntur;





</p></section><notes><section class="footnotes"><ul><li class="note" id="note_LCL030_8_1"><a class="footnoteCrossrefLink" href="#target_note_LCL030_8_1" title="Click to highlight in text"><sup class="lineRef">1</sup><span class="italic">dilectum</span> B H a b, Edd.; <span class="italic">delectum</span> A
c.</a></li><script type="text/javascript">document.getElementById('note_LCL030_8_1').style.display = "none";</script><li class="note" id="note_LCL030_8_2"><a class="footnoteCrossrefLink" href="#target_note_LCL030_8_2" title="Click to highlight in text"><sup class="lineRef">2</sup><span class="italic">sequemur</span> Graevius, Edd.; <span class="italic">sequimur</span>
MSS.</a></li><script type="text/javascript">document.getElementById('note_LCL030_8_2').style.display = "none";</script><li class="note" id="note_LCL030_8_3"><a class="footnoteCrossrefLink" href="#target_note_LCL030_8_3" title="Click to highlight in text"><sup class="lineRef">3</sup><span class="italic">[a]
ratione</span> Ed.; <span class="italic">a ratione</span> MSS.; <span class="italic">ratione</span> Müller.</a></li><script type="text/javascript">document.getElementById('note_LCL030_8_3').style.display = "none";</script><li class="note" id="note_LCL030_8_4"><a class="footnoteCrossrefLink" href="#target_note_LCL030_8_4" title="Click to highlight in text"><sup class="lineRef">4</sup>Cicero’s definition
must have followed here, something like <span class="italic">Omne igitur, quod
ratione actum est officium appellamus</span> Unger.</a></li><script type="text/javascript">document.getElementById('note_LCL030_8_4').style.display = "none";</script><li class="note" id="note_LCL030_8_5"><a class="footnoteCrossrefLink" href="#target_note_LCL030_8_5" title="Click to highlight in text"><sup class="lineRef">5</sup><span class="italic">conformari</span> Edd.; <span class="italic">confirmari</span> MSS. (i.e.
fortified).</a></li><script type="text/javascript">document.getElementById('note_LCL030_8_5').style.display = "none";</script></ul></section></notes></section>