<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent">
idem etiam post mortem monumentis litterarum assequuntur. Nec enim locus
ullus est praetermissus ab iis, qui ad leges, qui ad mores, qui ad
disciplinam rei publicae pertineret, ut otium suum ad nostrum negotium
contulisse videantur. Ita illi ipsi doctrinae studiis et sapientiae dediti
ad hominum utilitatem suam prudentiam intellegentiamque potissimum
conferunt; ob eamque etiam causam eloqui copiose, modo prudenter, melius est
quam vel acutissime sine eloquentia cogitare, quod cogitatio in se ipsa
vertitur, eloquentia complectitur eos, quibuscum communitate iuncti
sumus.</p>
<span class="innerMarginNote right">157</span>
<p>Atque ut apium examina non fingendorum favorum causa congregantur, sed, cum
congregabilia natura sint, fingunt favos, sic homines, ac multo etiam magis,
natura congregati adhibent agendi cogitandique<a class="footnoteLink" href="#note_LCL030_160_1" id="target_note_LCL030_160_1"><sup>1</sup></a> sollertiam.
Itaque, nisi ea virtus, quae constat ex hominibus tuendis, id est ex
societate generis humani, attingat cognitionem rerum, solivaga cognitio et
ieiuna videatur, itemque magnitudo animi remota communitate<a class="footnoteLink" href="#note_LCL030_160_2" id="target_note_LCL030_160_2"><sup>2</sup></a>
coniunctioneque humana feritas sit quaedam et immanitas. Ita fit, ut vincat
cognitionis studium consociatio hominum atque communitas.</p>
<span class="marginNote left">Plato, Rep. <span class="sc">ii</span>, 369 B; Arist., Pol. <span class="sc">i</span>, 1253 A</span>
<span class="innerMarginNote right">158</span>
<p>Nec verum est, quod dicitur a quibusdam, propter necessitatem vitae, quod ea,
quae natura desideraret, consequi sine aliis atque efficere non
possemus,


</p></section><notes><section class="footnotes"><ul><li class="note" id="note_LCL030_160_1"><a class="footnoteCrossrefLink" href="#target_note_LCL030_160_1" title="Click to highlight in text"><sup class="lineRef">1</sup><span class="italic">cogitandique</span> L c p, Edd.; <span class="italic">congregandique</span> B
H a b.</a></li><script type="text/javascript">document.getElementById('note_LCL030_160_1').style.display = "none";</script><li class="note" id="note_LCL030_160_2"><a class="footnoteCrossrefLink" href="#target_note_LCL030_160_2" title="Click to highlight in text"><sup class="lineRef">2</sup><span class="italic">communitate</span> p (per compendium), Bt.<sup>2</sup>,
MÃ¼ller, Heine; <span class="italic">comitate A</span> B H L a b c.</a></li><script type="text/javascript">document.getElementById('note_LCL030_160_2').style.display = "none";</script></ul></section></notes></section>