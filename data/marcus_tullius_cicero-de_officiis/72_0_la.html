<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<span class="innerMarginNote right">141</span>
<p>In omni autem actione suscipienda tria sunt tenenda, primum ut appetitus
rationi pareat, quo nihil est ad officia conservanda accommodatius, deinde
ut animadvertatur, quanta illa res sit, quam efficere velimus, ut neve maior
neve minor cura et opera suscipiatur, quam causa postulet. Tertium est, ut
caveamus, ut ea, quae pertinent ad liberalem speciem et dignitatem,<a class="footnoteLink" href="#note_LCL030_144_1" id="target_note_LCL030_144_1"><sup>1</sup></a>
moderata<a class="footnoteLink" href="#note_LCL030_144_2" id="target_note_LCL030_144_2"><sup>2</sup></a> sint. Modus autem est optimus decus ipsum
tenere, de quo ante diximus, nec progredi longius. Horum tamen trium
praestantissimum est appetitum optemperare rationi.</p>
<span class="innerMarginNote right">142</span>
<p>XL. Deinceps de ordine rerum et de opportunitate temporum dicendum est. Haec
autem scientia continentur ea, quam Graeci εὐταξίαν nominant, non hanc, quam
interpretamur modestiam, quo in verbo modus inest, sed illa est εὐταξία, in
qua intellegitur ordinis conservatio. Itaque, ut eandem nos modestiam
appellemus, sic definitur a Stoicis, ut modestia sit scientia rerum earum,
quae agentur aut dicentur, loco suo collocandarum. Ita videtur eadem vis
ordinis et collocationis fore; nam et ordinem sic definiunt: compositionem
rerum aptis et accommodatis locis; locum autem actionis opportunitatem<a class="footnoteLink" href="#note_LCL030_144_3" id="target_note_LCL030_144_3"><sup>3</sup></a>
temporis esse dicunt; tempus autem actionis opportunum<a class="footnoteLink" href="#note_LCL030_144_4" id="target_note_LCL030_144_4"><sup>4</sup></a> Graece εὐκαιρία,
Latine appellatur occasio. Sic fit, ut modestia haec, quam ita
interpretamur, ut 



</p></section><notes><section class="footnotes"><ul><li class="note" id="note_LCL030_144_1"><a class="footnoteCrossrefLink" href="#target_note_LCL030_144_1" title="Click to highlight in text"><sup class="lineRef">1</sup><span class="italic">ad liberalem speciem et dignitatem</span> B H b, Edd.;
<span class="italic">ad liberalitatem specie et dignitate</span> L c
p.</a></li><script type="text/javascript">document.getElementById('note_LCL030_144_1').style.display = "none";</script><li class="note" id="note_LCL030_144_2"><a class="footnoteCrossrefLink" href="#target_note_LCL030_144_2" title="Click to highlight in text"><sup class="lineRef">2</sup><span class="italic">moderata</span> L c p, Edd.; <span class="italic">moderanda</span> B H a
b.</a></li><script type="text/javascript">document.getElementById('note_LCL030_144_2').style.display = "none";</script><li class="note" id="note_LCL030_144_3"><a class="footnoteCrossrefLink" href="#target_note_LCL030_144_3" title="Click to highlight in text"><sup class="lineRef">3</sup><span class="italic">oportunitate(m)</span> Ed.</a></li><script type="text/javascript">document.getElementById('note_LCL030_144_3').style.display = "none";</script><li class="note inline" id="note_LCL030_144_4"><a class="footnoteCrossrefLink" href="#target_note_LCL030_144_4" title="Click to highlight in text"><sup class="lineRef">4</sup><span class="italic">oportunum</span> Ed.</a></li><script type="text/javascript">document.getElementById('note_LCL030_144_4').style.display = "none";</script></ul></section></notes></section>