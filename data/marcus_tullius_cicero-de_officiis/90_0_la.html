<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent"> conservatio sine hominum opera ulla
esse potuisset. <span class="innerMarginNote right">13</span> Iam vero et
earum rerum, quibus abundaremus, exportatio et earum, quibus egeremus,
invectio certe nulla esset, nisi his<a class="footnoteLink" href="#note_LCL030_180_1" id="target_note_LCL030_180_1"><sup>1</sup></a> muneribus homines
fungerentur. Eademque ratione nec lapides ex terra exciderentur<span class="marginNote left">(Attius, Prometheus?), Inc, inc. fab. Ribbeck<a class="footnoteLink" href="#note_LCL030_180_2" id="target_note_LCL030_180_2"><sup>2</sup></a>, 154.</span> ad usum nostrum necessarii, nec
“ferrum, aes, aurum, argentum” effoderetur “penitus
abditum” sine hominum labore et manu.</p>
<p>IV. Tecta vero, quibus et frigorum vis pelleretur et calorum molestiae
sedarentur, unde aut initio generi humano dari potuissent aut postea
subveniri,<a class="footnoteLink" href="#note_LCL030_180_2" id="target_note_LCL030_180_2"><sup>2</sup></a> si aut vi tempestatis aut terrae motu aut
vetustate cecidissent, nisi communis vita ab hominibus harum rerum auxilia
<span class="innerMarginNote right">14</span> petere didicisset? Adde
ductus aquarum, derivationes fluminum, agrorum irrigationes, moles oppositas
fluctibus, portus manu factos, quae unde sine hominum opere habere possemus?
Ex quibus multisque aliis perspicuum est, qui fructus quaeque utilitates ex
rebus iis, quae sint inanimae, percipiantur, eas nosnullo modo sine hominum
manu atque opera capere potuisse.</p>
<p>Qui denique ex bestiis fructus aut quae commoditas, nisi homines adiuvarent,
percipi posset? Nam et qui principes inveniendi fuerunt, quem ex quaque
belua usum habere possemus, homines certe fuerunt, nec hoc tempore sine
hominum opera aut pascere eas aut domare aut tueri aut tempestivos fructus
ex iis capere possemus; ab eisdemque et, quae nocent,<a class="footnoteLink" href="#note_LCL030_180_3" id="target_note_LCL030_180_3"><sup>3</sup></a> interficiuntur et,
quae usui possunt esse, capiuntur.</p>
<span class="innerMarginNote right">15</span>
<p>Quid enumerem artium multitudinem, sine quibus vita omnino nulla esse
potuisset? Qui enim aegris 


</p></section><notes><section class="footnotes"><ul><li class="note" id="note_LCL030_180_1"><a class="footnoteCrossrefLink" href="#target_note_LCL030_180_1" title="Click to highlight in text"><sup class="lineRef">1</sup><span class="italic">his</span> H, Edd.; <span class="italic">iis</span> B L b; <span class="italic">hijs</span> c.</a></li><script type="text/javascript">document.getElementById('note_LCL030_180_1').style.display = "none";</script><li class="note" id="note_LCL030_180_2"><a class="footnoteCrossrefLink" href="#target_note_LCL030_180_2" title="Click to highlight in text"><sup class="lineRef">2</sup><span class="italic">subveniri</span> L c, Müller, Heine; <span class="italic">subvenire</span>
B H a b, Bt., Ed.</a></li><script type="text/javascript">document.getElementById('note_LCL030_180_2').style.display = "none";</script><li class="note" id="note_LCL030_180_3"><a class="footnoteCrossrefLink" href="#target_note_LCL030_180_3" title="Click to highlight in text"><sup class="lineRef">3</sup><span class="italic">et,
quae nocent</span> Bt.<sup>2</sup>; <span class="italic">et eae, quae nocent</span> B H b, Bt.<sup>1</sup>;
<span class="italic">et ea quae nocent</span> L; <span class="italic">ea
quae nocent</span> c.</a></li><script type="text/javascript">document.getElementById('note_LCL030_180_3').style.display = "none";</script></ul></section></notes></section>