<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>quo facilius optinerent, scripserunt heredes secum M. Crassum et Q.
Hortensium, homines eiusdem aetatis potentissimos; qui cum illud falsum esse
suspicarentur, sibi autem nullius essent conscii culpae, alieni facinoris
munusculum non repudiaverunt. Quid ergo? satin est hoc, ut non deliquisse
videantur? Mihi quidem non videtur, quamquam alterum vivum amavi, alterum
non odi mortuum; <span class="innerMarginNote right">74</span> sed, cum
Basilus M. Satrium, sororis filium, nomen suum ferre voluisset eumque
fecisset heredem (hunc dico patronum agri Piceni et Sabini; o turpem notam
temporum [nomen illorum]!),<a class="footnoteLink" href="#note_LCL030_344_1" id="target_note_LCL030_344_1"><sup>1</sup></a> non erat aequum principes civis rem habere,
ad Satrium nihil praeter nomen pervenire. Etenim, si is, qui non defendit
iniuriam neque propulsat,<a class="footnoteLink" href="#note_LCL030_344_2" id="target_note_LCL030_344_2"><sup>2</sup></a> cum potest, iniuste facit, <span class="marginNote left">ยง23.</span> ut in primo libro disserui, qualis habendus
est is, qui non modo non repellit, set etiam adiuvat iniuriam? Mihi quidem
etiam verae hereditates non honestae videntur, si sunt malitiosis
blanditiis, officiorum non veritate, sed simulatione quaesitae.</p>
<p>Atqui in talibus rebus aliud utile interdum, aliud <span class="innerMarginNote right">75</span> honestum videri solet. Falso; nam eadem
utilitatis, <span class="innerMarginNote right">(75)</span> quae
honestatis, est regula. Qui hoc non perviderit,</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL030_344_1"><a class="footnoteCrossrefLink" href="#target_note_LCL030_344_1" title="Click to highlight in text"><sup class="lineRef">1</sup><span class="italic">turpem
notam temporum nomen illorum</span> H a <span class="italic">(turpe)</span> b,
Bt.; excl. <span class="italic">nomen illorum</span> Victorius, Ed.; <span class="italic">turpe nomen illorum temporum</span> c.</a></li><script type="text/javascript">document.getElementById('note_LCL030_344_1').style.display = "none";</script><li class="note" id="note_LCL030_344_2"><a class="footnoteCrossrefLink" href="#target_note_LCL030_344_2" title="Click to highlight in text"><sup class="lineRef">2</sup><span class="italic">propulsat</span> cod. Bern., O., Edd.; <span class="italic">propulsat a
suis</span> Edd.</a></li><script type="text/javascript">document.getElementById('note_LCL030_344_2').style.display = "none";</script></ul></section></notes></section>