<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>ullo munere adeptum esse omnia, quae haberentur amplissima. Dicebat idem
Cotta, Curio. Nobis quoque licet in hoc quodam modo gloriari; nam pro
amplitudine honorum, quos cunctis suffragiis adepti sumus nostro quidem
anno, quod contigit eorum nemini, quos modo nominavi, sane exiguus sumptus
aedilitatis fuit.</p>
<span class="innerMarginNote right">60</span>
<p>Atque etiam illae impensae meliores, muri, navalia, portus, aquarum ductus
omniaque, quae ad usum rei publicae pertinent. Quamquam, quod praesens
tamquam in manum datur, iucundius est; tamen haec in posterum gratiora.
Theatra, porticus, nova templa verecundius reprehendo propter Pompeium, sed
doctissimi non probant, ut et hic ipse Panaetius, quem multum in his libris
secutus sum, non interpretatus. et Phalereus Demetrius, qui Periclem,
principem Graeciae, vituperat, quod tantam pecuniam in praeclara illa
propylaea coniecerit. Sed de hoc genere<span class="marginNote left">The portion here
referred to is lost.</span> toto in iis libris, quos de re publica
scripsi, diligenter est disputatum.</p>
<p>Tota igitur ratio talium largitionum genere vitiosa est, temporibus
necessaria, et tum ipsum et ad facultates accommodanda et mediocritate
moderanda est.</p>
<span class="innerMarginNote right">61</span>
<p>XVIII. In illo autem altero genere largiendi, quod</p>
<span class="br"></span><span class="lineNumber"></span><span class="br"></span>
</section><notes></notes></section>