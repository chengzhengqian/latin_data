<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent">
oratio, quae docendo, discendo, communicando, disceptando, iudicando
conciliat inter se homines coniungitque naturali quadam societate; neque
ulla re longius absumus a natura ferarum, in quibus inesse fortitudinem
saepe dicimus, ut in equis, in leonibus, iustitiam, aequitatem, bonitatem
non dicimus; sunt enim rationis et orationis expertes.</p>
<span class="innerMarginNote right">51</span>
<p>Ac latissime quidem patens hominibus inter ipsos, omnibus inter omnes
societas haec est; in qua omnium rerum, quas ad communem hominum usum natura
genuit, est servanda communitas, ut, quae discripta<a class="footnoteLink" href="#note_LCL030_54_1" id="target_note_LCL030_54_1"><sup>1</sup></a> sunt legibus et
iure civili, haec ita teneantur, ut sit constitutum legibus ipsis,<a class="footnoteLink" href="#note_LCL030_54_2" id="target_note_LCL030_54_2"><sup>2</sup></a>
cetera sic observentur, ut in Graecorum proverbio est, amicorum esse
communia omnia. Omnium<a class="footnoteLink" href="#note_LCL030_54_3" id="target_note_LCL030_54_3"><sup>3</sup></a> autem communia hominum videntur ea, quae sunt
generis eius, quod ab Ennio positum in una re transferri in permultas
potest:</p>
<span class="marginNote left">(Telephus?) Vahlen<sup>2</sup>, Fab. Inc.
398</span>
<blockquote><p>
<span class="line indent2">Homó, qui erranti cómiter monstrát viam,</span><span class="linebreak"></span>
<span class="line indent2">Quasi lúmen de suo lúmine accendát, facit.</span><span class="linebreak"></span>
<span class="line indent2">Nihiló minus ipsi lúcet,<a class="footnoteLink" href="#note_LCL030_54_4" id="target_note_LCL030_54_4"><sup>4</sup></a> cum illi
accénderit.</span><span class="linebreak"></span>
</p></blockquote>
<p class="noindent">Una ex re satis praecipit, ut, quicquid sine detrimento <span class="innerMarginNote right">52</span> commodari possit, id
tribuatur vel ignoto; ex quo sunt illa communia: non prohibere aqua
profluente, pati ab igne ignem capere, si qui velit, consilium




<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL030_54_1"><a class="footnoteCrossrefLink" href="#target_note_LCL030_54_1" title="Click to highlight in text"><sup class="lineRef">1</sup><span class="italic">discripta</span> H b, Edd.; <span class="italic">descripta</span> A B L a
c.</a></li><script type="text/javascript">document.getElementById('note_LCL030_54_1').style.display = "none";</script><li class="note" id="note_LCL030_54_2"><a class="footnoteCrossrefLink" href="#target_note_LCL030_54_2" title="Click to highlight in text"><sup class="lineRef">2</sup><span class="italic">legibus
ipsis</span> Gulielmus, Edd.; <span class="italic">e (ex</span> c) <span class="italic">quibus ipsis</span> MSS.</a></li><script type="text/javascript">document.getElementById('note_LCL030_54_2').style.display = "none";</script><li class="note" id="note_LCL030_54_3"><a class="footnoteCrossrefLink" href="#target_note_LCL030_54_3" title="Click to highlight in text"><sup class="lineRef">3</sup><span class="italic">Omnium</span>
Zumpt, Edd.; <span class="italic">omnia</span> MSS.</a></li><script type="text/javascript">document.getElementById('note_LCL030_54_3').style.display = "none";</script><li class="note" id="note_LCL030_54_4"><a class="footnoteCrossrefLink" href="#target_note_LCL030_54_4" title="Click to highlight in text"><sup class="lineRef">4</sup><span class="italic">ipsi
lucet</span> Edd.; <span class="italic">ipsi luceat</span> A B H b c; <span class="italic">ipsi ut luceat</span> a.</a></li><script type="text/javascript">document.getElementById('note_LCL030_54_4').style.display = "none";</script></ul></section></notes></section>