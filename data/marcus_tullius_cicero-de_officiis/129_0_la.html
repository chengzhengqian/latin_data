<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>reditum suum iussit esse, isque celeriter ad Ptolomaeum, suum hospitem,
venit, qui tum regnabat alter post Alexandream conditam. Cui<a class="footnoteLink" href="#note_LCL030_258_1" id="target_note_LCL030_258_1"><sup>1</sup></a> cum
exposuisset patriam se liberare velle causamque docuisset, a rege opulento
vir summus facile impetravit, ut grandi pecunia adiuvaretur. Quam cum
Sicyonem attulisset, adhibuit sibi in consilium quindecim principes, cum
quibus causas cognovit et eorum, qui aliena tenebant, et eorum, qui sua
amiserant, perfecitque aestimandis possessionibus, ut persuaderet aliis, ut
pecuniam accipere mallent, possessionibus cederent, aliis, ut commodius
putarent numerari sibi, quod tanti esset, quam suum recuperare. Ita
perfectum est, ut omnes concordia constituta sine querella discederent.</p>
<span class="innerMarginNote right">83</span>
<p>O virum magnum dignumque, qui in re publica nostra natus esset! Sic par est
agere cum civibus, non, ut bis iam vidimus, hastam in foro ponere et bona
civium voci subicere<a class="footnoteLink" href="#note_LCL030_258_2" id="target_note_LCL030_258_2"><sup>2</sup></a> praeconis. At ille Graecus, id quod fuit
sapientis et praestantis viri, omnibus consulendum putavit, eaque est summa
ratio et sapientia boni civis, commoda civium non divellere atque omnis
aequitate eadem continere. Habitent</p>
</section><notes><section class="footnotes"><ul><li class="note" id="note_LCL030_258_1"><a class="footnoteCrossrefLink" href="#target_note_LCL030_258_1" title="Click to highlight in text"><sup class="lineRef">1</sup><span class="italic">Cui</span>
Edd.; <span class="italic">qui</span> MSS.</a></li><script type="text/javascript">document.getElementById('note_LCL030_258_1').style.display = "none";</script><li class="note" id="note_LCL030_258_2"><a class="footnoteCrossrefLink" href="#target_note_LCL030_258_2" title="Click to highlight in text"><sup class="lineRef">2</sup><span class="italic">subicere</span> L c p, Edd.; <span class="italic">subiacere</span> B H a
b.</a></li><script type="text/javascript">document.getElementById('note_LCL030_258_2').style.display = "none";</script></ul></section></notes></section>