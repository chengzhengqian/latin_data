<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>censent), cum honestate pugnabit. Nam ubi primum prudentiae locus dabitur? an
ut conquirat undique suavitates? Quam miser virtutis famulatus servientis
voluptati! Quod autem munus prudentiae? an legere intellegenter voluptates?
Fac nihil isto esse iucundius, quid cogitari potest turpius?</p>
<p>Iam, qui dolorem summum malum dicat, apud eum quem habet locum fortitudo,
quae est dolorum laborumque contemptio? Quamvis enim multis locis dicat
Epicurus, sicuti<a class="footnoteLink" href="#note_LCL030_398_1" id="target_note_LCL030_398_1"><sup>1</sup></a> dicit, satis fortiter de dolore, tamen non id
spectandum est, quid dicat, sed quid consentaneum sit ei dicere, qui bona
voluptate terminaverit, mala dolore.</p>
<p>Et,<a class="footnoteLink" href="#note_LCL030_398_2" id="target_note_LCL030_398_2"><sup>2</sup></a> si illum audiam, de continentia et temperantia dicit ille
quidem multa multis locis, sed aqua haeret, ut aiunt; nam qui potest
temperantiam laudare is, qui ponat summum bonum in voluptate? est enim
temperantia libidinum inimica, libidines autem consectatrices
voluptatis.</p>
<span class="innerMarginNote right">118</span>
<p>Atque in his tamen tribus generibus, quoquo modo possunt, non incallide
tergiversantur; prudentiam introducunt scientiam suppeditantem voluptates;
depellentem dolores; fortitudinem quoque aliquo modo expediunt, cum tradunt
rationem neglegendae</p>
</section><notes><section class="footnotes"><ul><li class="note" id="note_LCL030_398_1"><a class="footnoteCrossrefLink" href="#target_note_LCL030_398_1" title="Click to highlight in text"><sup class="lineRef">1</sup><span class="italic">sicuti</span> L c, Edd.; <span class="italic">sicut id</span> A B H a
b.</a></li><script type="text/javascript">document.getElementById('note_LCL030_398_1').style.display = "none";</script><li class="note" id="note_LCL030_398_2"><a class="footnoteCrossrefLink" href="#target_note_LCL030_398_2" title="Click to highlight in text"><sup class="lineRef">2</sup><span class="italic">dolore.</span>
<span class="italic">Et</span> MÃ¼ller, Heine; <span class="italic">dolore: ut</span>
MSS., Bt.; <span class="italic">dolore. Ut</span> Ed.</a></li><script type="text/javascript">document.getElementById('note_LCL030_398_2').style.display = "none";</script></ul></section></notes></section>