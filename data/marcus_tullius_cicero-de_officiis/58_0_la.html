<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent"> quisque habeat sui, eaque moderari nec
velle experiri, quam se aliena deceant; id enim maxime quemque decet, quod
est cuiusque maxime suum.</p>
<span class="innerMarginNote right">114</span>
<p><span class="italic">Suum</span><a class="footnoteLink" href="#note_LCL030_116_1" id="target_note_LCL030_116_1"><sup>1</sup></a> quisque igitur noscat ingenium acremque se et
bonorum et vitiorum suorum iudicem praebeat, ne scaenici plus quam nos
videantur habere prudentiae. Illi enim non optimas, sed sibi
accommodatissimas fabulas eligunt; qui voce freti sunt, Epigonos Medumque,
qui gestu, Melanippam, Clytemnestram, semper Rupilius, quem ego memini,
Antiopam, non saepe Aesopus Aiacem. Ergo histrio hoc videbit in scaena, non
videbit sapiens vir in vita?</p>
<p>Ad quas igitur res aptissimi erimus, in iis potissimum elaborabimus; sin
aliquando necessitas nos ad ea detruserit, quae nostri ingenii non erunt,
omnis adhibenda erit cura, meditatio, diligentia, ut ea si non decore, at
quam minime indecore facere possimus; nec tam<a class="footnoteLink" href="#note_LCL030_116_2" id="target_note_LCL030_116_2"><sup>2</sup></a> est enitendum, ut
bona, quae nobis data non sint, sequamur, quam ut vitia fugiamus.</p>
<span class="innerMarginNote right">115</span>
<p>XXXII. Ac duabus iis personis, quas supra dixi, tertia adiungitur, quam casus
aliqui aut tempus imponit; quarta etiam, quam nobismet ipsi iudicio nostro
accommodamus. Nam regna, imperia, nobilitas, honores, divitiae,<a class="footnoteLink" href="#note_LCL030_116_3" id="target_note_LCL030_116_3"><sup>3</sup></a>
opes eaque, quae sunt his contraria, in casu sita temporibus gubernantur;
ipsi 


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL030_116_1"><a class="footnoteCrossrefLink" href="#target_note_LCL030_116_1" title="Click to highlight in text"><sup class="lineRef">1</sup><span class="italic">Suum</span> Orelli; not in MSS.; but p has <span class="italic">ingenium
suum.</span></a></li><script type="text/javascript">document.getElementById('note_LCL030_116_1').style.display = "none";</script><li class="note" id="note_LCL030_116_2"><a class="footnoteCrossrefLink" href="#target_note_LCL030_116_2" title="Click to highlight in text"><sup class="lineRef">2</sup><span class="italic">tam</span> L c, Edd.; <span class="italic">tam</span> (i.e. <span class="italic">tamen)</span> A B H b.</a></li><script type="text/javascript">document.getElementById('note_LCL030_116_2').style.display = "none";</script><li class="note" id="note_LCL030_116_3"><a class="footnoteCrossrefLink" href="#target_note_LCL030_116_3" title="Click to highlight in text"><sup class="lineRef">3</sup><span class="italic">nobilitas, h., divitiae</span> Unger; <span class="italic">nobilitatem,
h., divitias</span> MSS.</a></li><script type="text/javascript">document.getElementById('note_LCL030_116_3').style.display = "none";</script></ul></section></notes></section>