<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>vero nostri Pompei munera secundo consulatu; in quibus omnibus quid mihi
placeat, vides.</p>
<span class="innerMarginNote right">58</span>
<p>XVII. Vitanda tamen suspicio est avaritiae. Mamerco, homini divitissimo,
praetermissio aedilitatis consulatus repulsam attulit. Quare et, si
postulatur a populo, bonis viris si non desiderantibus, at tamen
approbantibus faciundum est, modo pro facultatibus, nos ipsi ut fecimus, et,
si quando aliqua res maior atque utilior populari largitione acquiritur, ut
Oresti nuper prandia in semitis decumae nomine magno honori fuerunt. Ne
M.<a class="footnoteLink" href="#note_LCL030_230_1" id="target_note_LCL030_230_1"><sup>1</sup></a> quidem Seio vitio datum est, quod in caritate asse modium
populo dedit; magna enim se et inveterata invidia nec turpi iactura, quando
erat aedilis, nec maxima liberavit. Sed honori summo nuper nostro Miloni
fuit, qui gladiatoribus emptis rei publicae causa, quae salute nostra
continebatur, omnes P. Clodi conatus furoresque compressit.</p>
<p>Causa igitur largitionis est, si aut necesse est aut <span class="innerMarginNote right">59</span> utile. In his<a class="footnoteLink" href="#note_LCL030_230_2" id="target_note_LCL030_230_2"><sup>2</sup></a> autem ipsis
mediocritatis regula optima est. L. quidem Philippus Q. f., magno vir
ingenio in primisque clarus, gloriari solebat se sine</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL030_230_1"><a class="footnoteCrossrefLink" href="#target_note_LCL030_230_1" title="Click to highlight in text"><sup class="lineRef">1</sup><span class="italic">M.</span>
Orelli, Ed.; <span class="italic">Marco</span> MSS.</a></li><script type="text/javascript">document.getElementById('note_LCL030_230_1').style.display = "none";</script><li class="note" id="note_LCL030_230_2"><a class="footnoteCrossrefLink" href="#target_note_LCL030_230_2" title="Click to highlight in text"><sup class="lineRef">2</sup><span class="italic">his</span>
H, Edd.; <span class="italic">hijs</span> c; <span class="italic">iis</span> B b; <span class="italic">is L.</span></a></li><script type="text/javascript">document.getElementById('note_LCL030_230_2').style.display = "none";</script></ul></section></notes></section>