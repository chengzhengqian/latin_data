<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent">
enim solum utrum honestum an turpe sit, deliberari solet, sed etiam duobus
propositis honestis utrum honestius, itemque duobus propositis utilibus
utrum utilius. Ita, quam ille triplicem putavit esse rationem, in quinque
partes distribui debere reperitur. Primum igitur est de honesto, sed
dupliciter, tum pari ratione de utili, post de comparatione eorum
disserendum.</p>
<span class="innerMarginNote right">11</span>
<p>IV. Principio generi animantium omni est a natura tributum, ut se, vitam
corpusque tueatur, declinet ea, quae nocitura videantur, omniaque, quae sint
ad vivendum necessaria, anquirat et paret, ut pastum, ut latibula, ut alia
generis eiusdem. Commune item<a class="footnoteLink" href="#note_LCL030_12_1" id="target_note_LCL030_12_1"><sup>1</sup></a> animantium omnium
est coniunctionis adpetitus procreandi causa et cura quaedam eorum, quae
procreata sint;<a class="footnoteLink" href="#note_LCL030_12_2" id="target_note_LCL030_12_2"><sup>2</sup></a> sed inter hominem et beluam hoc maxime
interest, quod haec tantum, quantum sensu movetur, ad id solum, quod adest
quodque praesens est, se accommodat paulum admodum sentiens praeteritum aut
futurum; homo autem, quod rationis est particeps, per quam consequentia
cernit, causas rerum videt earumque praegressus<a class="footnoteLink" href="#note_LCL030_12_3" id="target_note_LCL030_12_3"><sup>3</sup></a> et quasi
antecessiones non ignorat, similitudines comparat rebusque praesentibus
adiungit atque annectit futuras, facile totius vitae cursum videt ad eamque
degendam praeparat res necessarias.</p>
<span class="innerMarginNote right">12</span>
<p>Eademque natura vi rationis hominem conciliat homini et ad orationis et ad
vitae societatem ingeneratque



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL030_12_1"><a class="footnoteCrossrefLink" href="#target_note_LCL030_12_1" title="Click to highlight in text"><sup class="lineRef">1</sup><span class="italic">item</span>
Manutius, Edd.; <span class="italic">autem</span> MSS.</a></li><script type="text/javascript">document.getElementById('note_LCL030_12_1').style.display = "none";</script><li class="note" id="note_LCL030_12_2"><a class="footnoteCrossrefLink" href="#target_note_LCL030_12_2" title="Click to highlight in text"><sup class="lineRef">2</sup><span class="italic">procreata
sint</span> B H a b; <span class="italic">procreata sunt</span> A (?), Bt.; <span class="italic">procreantur</span> c.</a></li><script type="text/javascript">document.getElementById('note_LCL030_12_2').style.display = "none";</script><li class="note" id="note_LCL030_12_3"><a class="footnoteCrossrefLink" href="#target_note_LCL030_12_3" title="Click to highlight in text"><sup class="lineRef">3</sup><span class="italic">praegressus</span> A H a b, Edd.; <span class="italic">progressus</span> B
c.</a></li><script type="text/javascript">document.getElementById('note_LCL030_12_3').style.display = "none";</script></ul></section></notes></section>