<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>illud natura non patitur, ut aliorum spoliis nostras facultates, copias, opes
augeamus.</p>
<span class="innerMarginNote right">23</span>
<p>Neque vero hoc solum natura, id est iure gentium, sed etiam legibus
populorum, quibus in singulis civitatibus res publica continetur, eodem modo
constitutum est, ut non liceat sui commodi causa nocere alteri; hoc enim
spectant leges, hoc volunt, incolumem esse civium coniunctionem; quam qui
dirimunt, eos morte, exsilio, vinclis, damno coÃ«rcent.</p>
<p>Atque hoc multo magis efficit ipsa naturae ratio, quae est lex divina et
humana; cui parere qui velit (omnes autem parebunt, qui secundum naturam
volent vivere), numquam committet, ut alienum appetat et id, quod alteri
detraxerit, sibi adsumat. <span class="innerMarginNote right">24</span>
Etenim multo magis est secundum naturam excelsitas animi et magnitudo
itemque comitas, iustitia, liberalitas quam voluptas, quam vita, quam
divitiae; quae quidem contemnere et pro nihilo ducere comparantem cum
utilitate communi magni animi et excelsi est. [Detrahere autem de altero sui
commodi causa magis est contra naturam quam mors, quam dolor, quam cetera
generis eiusdem.]<a class="footnoteLink" href="#note_LCL030_290_1" id="target_note_LCL030_290_1"><sup>1</sup></a></p>
<span class="innerMarginNote right">25</span>
<p>Itemque magis est secundum naturam pro omnibus gentibus, si fieri possit,
conservandis aut iuvandis maximos labores molestiasque suscipere imitantem
Herculem illum, quem hominum fama beneficiorum memor in concilio caelestium
collocavit, quam vivere</p>
</section><notes><section class="footnotes"><ul><li class="note" id="note_LCL030_290_1"><a class="footnoteCrossrefLink" href="#target_note_LCL030_290_1" title="Click to highlight in text"><sup class="lineRef">1</sup><span class="italic">Detrahere
. . . generis eiusdem</span> MSS.; bracketed by Baiter, Edd.</a></li><script type="text/javascript">document.getElementById('note_LCL030_290_1').style.display = "none";</script></ul></section></notes></section>