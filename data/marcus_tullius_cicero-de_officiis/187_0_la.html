<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>Ego vero istam contemnendam et abiciendam, quoniam, quae honesta non sit, ne
utilem quidem</p>
<span class="innerMarginNote right">98</span>
<p>esse arbitror. Quid enim auditurum putas fuisse Ulixem, si in illa
simulatione perseveravisset? qui cum maximas res gesserit in bello, tamen
haec audiat ab Aiace:</p>
<span class="marginNote left">(Accius or Pacuvius Judicium Armorum?) <span class="italic">Inc. inc. fab.,</span> Ribbeck<a class="footnoteLink" href="#note_LCL030_374_2" id="target_note_LCL030_374_2"><sup>2</sup></a>, 55-60.</span>
<blockquote><p>
<span class="line indent2">Cuius ípse princeps iúris iurandí fuit,</span><span class="linebreak"></span>
<span class="line indent2">Quod ómnes scitis, sólus neglexít fidem;</span><span class="linebreak"></span>
<span class="line indent2">Furere ássimulare, né coiret, ínstitit.</span><span class="linebreak"></span>
<span class="line indent2">Quodní Palamedi pérspicax prudéntia</span><span class="linebreak"></span>
<span class="line indent2">Istíus percepset<a class="footnoteLink" href="#note_LCL030_374_1" id="target_note_LCL030_374_1"><sup>1</sup></a> málitiosam
audáciam,</span><span class="linebreak"></span>
<span class="line indent2">Fidé sacratae<a class="footnoteLink" href="#note_LCL030_374_2" id="target_note_LCL030_374_2"><sup>2</sup></a> iús perpetuo
fálleret.</span><span class="linebreak"></span>
</p></blockquote>
<span class="innerMarginNote right">99</span>
<p>Illi vero non modo cum hostibus, verum etiam cum fluctibus, id quod fecit,
dimicare melius fuit quam deserere consentientem Graeciam ad bellum barbaris
inferendum.</p>
<p>Sed omittamus et fabulas et externa; ad rem factam nostramque veniamus. M.
Atilius Regulus cum consul iterum in Africa ex insidiis captus esset duce
Xanthippo Lacedaemonio, imperatore autem patre Hannibalis Hamilcare, iuratus
missus est ad senatum, ut, nisi redditi essent Poenis captivi nobiles
quidam, rediret ipse Carthaginem. Is cum Romam</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL030_374_1"><a class="footnoteCrossrefLink" href="#target_note_LCL030_374_1" title="Click to highlight in text"><sup class="lineRef">1</sup><span class="italic">percepset</span> Bt., Ed., Heine; <span class="italic">percepisset</span>
MSS.; <span class="italic">perspexet</span> Müller.</a></li><script type="text/javascript">document.getElementById('note_LCL030_374_1').style.display = "none";</script><li class="note" id="note_LCL030_374_2"><a class="footnoteCrossrefLink" href="#target_note_LCL030_374_2" title="Click to highlight in text"><sup class="lineRef">2</sup><span class="italic">sacratae</span> Edd.; <span class="italic">sacrata</span> B H a b; <span class="italic">sacratum</span> c.</a></li><script type="text/javascript">document.getElementById('note_LCL030_374_2').style.display = "none";</script></ul></section></notes></section>