<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent">
hominibus planeque sapientibus, sed cum iis, in quibus praeclare agitur si
sunt simulacra virtutis, etiam hoc intellegendum puto, neminem omnino esse
neglegendum, in quo aliqua significatio virtutis appareat, colendum autem
esse ita quemque maxime, ut quisque maxime virtutibus his lenioribus erit
ornatus, modestia, temperantia, hac ipsa, de qua multa iam dicta sunt,
iustitia. Nam fortis animus et magnus in homine non perfecto nec
sapiente<a class="footnoteLink" href="#note_LCL030_50_1" id="target_note_LCL030_50_1"><sup>1</sup></a> ferventior plerumque est, illae virtutes
bonum virum videntur potius attingere.</p>
<p>Atque haec in moribus.</p>
<span class="innerMarginNote right">47</span>
<p>De benivolentia autem, quam quisque habeat erga nos, primum illud est in
officio, ut ei plurimum tribuamus, a quo plurimum diligamur,<a class="footnoteLink" href="#note_LCL030_50_2" id="target_note_LCL030_50_2"><sup>2</sup></a> sed
benivolentiam non adulescentulorum more ardore quodam amoris, sed
stabilitate potius et constantia iudicemus. Sin erunt merita, ut non
ineunda, sed referenda sit gratia, maior quaedam cura adhibenda est; nullum
enim officium referenda gratia magis necessarium est.</p>
<span class="innerMarginNote right">48</span>
<p>Quodsi ea, quae utenda acceperis, maiore mensura,<span class="marginNote left">Op.
349-351</span> si modo possis, iubet reddere Hesiodus, quidnam beneficio
provocati facere debemus? an imitari agros fertiles, qui multo plus efferunt
quam acceperunt? Etenim si in eos, quos speramus nobis profuturos, non
dubitamus officia conferre, quales in eos esse debemus, qui iam profuerunt?
Nam cum duo genera


</p></section><notes><section class="footnotes"><ul><li class="note" id="note_LCL030_50_1"><a class="footnoteCrossrefLink" href="#target_note_LCL030_50_1" title="Click to highlight in text"><sup class="lineRef">1</sup><span class="italic">sapiente</span> MSS.; <span class="italic">sapienti</span> Wesenberg,
Bt.</a></li><script type="text/javascript">document.getElementById('note_LCL030_50_1').style.display = "none";</script><li class="note" id="note_LCL030_50_2"><a class="footnoteCrossrefLink" href="#target_note_LCL030_50_2" title="Click to highlight in text"><sup class="lineRef">2</sup><span class="italic">diligamur</span> A B<sup>2</sup> H L b c; <span class="italic">diligimur</span> B<sup>1</sup>, Bt<sup>1</sup>.</a></li><script type="text/javascript">document.getElementById('note_LCL030_50_2').style.display = "none";</script></ul></section></notes></section>