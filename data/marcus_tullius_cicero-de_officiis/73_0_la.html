<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent"> dixi, scientia sit opportunitatis<a class="footnoteLink" href="#note_LCL030_146_1" id="target_note_LCL030_146_1"><sup>1</sup></a>
idoneorum ad agendum temporum.</p>
<span class="innerMarginNote right">143</span>
<p>Sed potest eadem esse prudentiae definitio, de<span class="marginNote left">Ch.
vi</span> qua principio diximus; hoc autem loco de moderatione et
temperantia et harum similibus virtutibus quaerimus. Itaque, quae erant
prudentiae propria, suo loco dicta sunt; quae autem harum virtutum, de
quibus iam diu loquimur, quae pertinent ad verecundiam et ad eorum
approbationem, quibuscum vivimus, nunc dicenda sunt.</p>
<span class="innerMarginNote right">144</span>
<p>Talis est igitur ordo actionum adhibendus, ut, quem ad modum in oratione
constanti, sic in vita omnia sint apta inter se et convenientia; turpe enim
valdeque vitiosum in re severa convivio digna<a class="footnoteLink" href="#note_LCL030_146_2" id="target_note_LCL030_146_2"><sup>2</sup></a> aut delicatum
aliquem inferre sermonem. Bene Pericles, cum haberet collegam in praetura
Sophoclem poëtam iique de communi officio convenissent et casu formosus puer
praeteriret dixissetque Sophocles: “O puerum pulchrum,
Pericle!” “At enim praetorem, Sophocle, decet non solum manus,
sed etiam oculos abstinentes habere.” Atqui<a class="footnoteLink" href="#note_LCL030_146_3" id="target_note_LCL030_146_3"><sup>3</sup></a> hoc idem Sophocles
si in athletarum probatione dixisset, iusta reprehensione caruisset. Tanta
vis est et loci et temporis. Ut, si qui, cum causam sit acturus, in itinere
aut in ambulatione secum ipse meditetur, aut si quid aliud attentius
cogitet, non reprehendatur, at 


</p></section><notes><section class="footnotes"><ul><li class="note" id="note_LCL030_146_1"><a class="footnoteCrossrefLink" href="#target_note_LCL030_146_1" title="Click to highlight in text"><sup class="lineRef">1</sup><span class="italic">oportunitatis</span>
Ed.</a></li><script type="text/javascript">document.getElementById('note_LCL030_146_1').style.display = "none";</script><li class="note" id="note_LCL030_146_2"><a class="footnoteCrossrefLink" href="#target_note_LCL030_146_2" title="Click to highlight in text"><sup class="lineRef">2</sup><span class="italic">convivio digna</span> B H a b, Edd.; <span class="italic">convivio
dignum</span> c; <span class="italic">convivii dicta</span> L p.</a></li><script type="text/javascript">document.getElementById('note_LCL030_146_2').style.display = "none";</script><li class="note" id="note_LCL030_146_3"><a class="footnoteCrossrefLink" href="#target_note_LCL030_146_3" title="Click to highlight in text"><sup class="lineRef">3</sup><span class="italic">Atqui</span> Müller, Heine; <span class="italic">atque</span> MSS.,
Bt.</a></li><script type="text/javascript">document.getElementById('note_LCL030_146_3').style.display = "none";</script></ul></section></notes></section>