<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent"> hoc idem si in convivio faciat,
inhumanus videatur inscitia temporis.</p>
<span class="innerMarginNote right">145</span>
<p>Sed ea, quae multum ab humanitate discrepant, ut si qui in foro cantet, aut
si qua est alia magna perversitas, facile apparet nec magnopere admonitionem
et praecepta desiderat; quae autem parva videntur esse delicta neque a
multis intellegi possunt, ab iis<a class="footnoteLink" href="#note_LCL030_148_1" id="target_note_LCL030_148_1"><sup>1</sup></a> est diligentius
declinandum. Ut in fidibus aut tibiis, quamvis paulum discrepent, tamen id a
sciente animadverti solet, sic videndum<a class="footnoteLink" href="#note_LCL030_148_2" id="target_note_LCL030_148_2"><sup>2</sup></a> est in vita ne
forte quid discrepet, vel multo etiam magis, quo maior et melior actionum
quam sonorum concentus est.</p>
<span class="innerMarginNote right">146</span>
<p>XLI. Itaque, ut in fidibus musicorum aures vel minima sentiunt, sic nos, si
acres ac diligentes esse volumus animadversores[que]<a class="footnoteLink" href="#note_LCL030_148_3" id="target_note_LCL030_148_3"><sup>3</sup></a> vitiorum, magna
saepe intellegemus ex parvis. Ex oculorum optutu, superciliorum aut
remissione aut contractione, ex maestitia, ex hilaritate, ex risu, ex
locutione, ex reticentia, ex contentione vocis, ex summissione, ex ceteris
similibus facile iudicabimus, quid eorum apte fiat, quid ab officio
naturaque discrepet. Quo in genere non est incommodum, quale quidque eorum
sit, ex aliis iudicare, ut, si quid dedeceat in illis,<a class="footnoteLink" href="#note_LCL030_148_4" id="target_note_LCL030_148_4"><sup>4</sup></a> vitemus ipsi; fit
enim nescio quo modo, ut magis in aliis cernamus quam in nobismet ipsis, si
quid delinquitur. Itaque facillime corriguntur in discendo, quorum vitia
imitantur emendandi causa magistri.</p>
</section><notes><section class="footnotes"><ul><li class="note" id="note_LCL030_148_1"><a class="footnoteCrossrefLink" href="#target_note_LCL030_148_1" title="Click to highlight in text"><sup class="lineRef">1</sup>iis Edd.; <span class="italic">his MSS.</span></a></li><script type="text/javascript">document.getElementById('note_LCL030_148_1').style.display = "none";</script><li class="note" id="note_LCL030_148_2"><a class="footnoteCrossrefLink" href="#target_note_LCL030_148_2" title="Click to highlight in text"><sup class="lineRef">2</sup><span class="italic">videndum</span> L c, Edd.; <span class="italic">vivendum</span> B H a
b.</a></li><script type="text/javascript">document.getElementById('note_LCL030_148_2').style.display = "none";</script><li class="note" id="note_LCL030_148_3"><a class="footnoteCrossrefLink" href="#target_note_LCL030_148_3" title="Click to highlight in text"><sup class="lineRef">3</sup><span class="italic">animadversores[que]</span> Ed.; <span class="italic">animadversoresque</span>
MSS.; * <span class="italic">animadversoresque</span> Bt.; <span class="italic">animadversores</span> Orelli. MÃ¼ller, Heine.</a></li><script type="text/javascript">document.getElementById('note_LCL030_148_3').style.display = "none";</script><li class="note" id="note_LCL030_148_4"><a class="footnoteCrossrefLink" href="#target_note_LCL030_148_4" title="Click to highlight in text"><sup class="lineRef">4</sup><span class="italic">dedeceat</span> a c, Edd.; <span class="italic">deceat</span> H L b; <span class="italic">non deceat</span> B. <span class="italic">in illis</span> a
Bt.<sup>1</sup>, Ed.; <span class="italic">in illos B H b
c; illos L,</span> Bt.<sup>2</sup></a></li><script type="text/javascript">document.getElementById('note_LCL030_148_4').style.display = "none";</script></ul></section></notes></section>