<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>cohortandi gratia scripsimus; nunc ad reliquam partem propositae divisionis
revertamur.</p>
<span class="innerMarginNote right">7</span>
<p>Panaetius igitur, qui sine controversia de officiis accuratissime disputavit,
quemque nos correctione quadam adhibita potissimum secuti sumus, tribus
generibus propositis, in quibus deliberare homines et consultare de officio
solerent, uno, cum dubitarent, honestumne id esset, de quo ageretur, an
turpe, altero, utilene esset an inutile, tertio, si id, quod speciem haberet
honesti, pugnaret cum eo, quod utile videretur, quo modo ea discerni
oporteret, de duobus generibus primis tribus libris explicavit, de tertio
autem genere deinceps se scripsit dicturum nec <span class="innerMarginNote right">8</span> exsolvit id, quod promiserat. Quod eo magis miror,
quia scriptum a discipulo eius Posidonio est triginta annis vixisse
Panaetium, posteaquam illos libros edidisset. Quem locum miror a Posidonio
breviter esse tactum in quibusdam commentariis, praesertim cum scribat
nullum esse locum in tota philosophia tam necessarium.</p>
<span class="innerMarginNote right">9</span>
<p>Minime vero assentior iis, qui negant eum locum a Panaetio praetermissum, sed
consulto relictum, nec omnino scribendum fuisse, quia numquam posset
utilitas cum honestate pugnare. De quo alterum potest habere dubitationem,
adhibendumne fuerit hoc genus, quod in divisione Panaeti tertium est, an
plane omittendum, alterum dubitari non potest, quin </p></section><notes></notes></section>