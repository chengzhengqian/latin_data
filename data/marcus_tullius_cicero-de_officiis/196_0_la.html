<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>Quod cum audivisset adulescens filius, negotium exhiberi patri, accurrisse
Romam et cum primo luci<a class="footnoteLink" href="#note_LCL030_392_1" id="target_note_LCL030_392_1"><sup>1</sup></a> Pomponi domum venisse dicitur. Cui cum esset
nuntiatum, qui illum iratum allaturum ad se aliquid contra patrem
arbitraretur, surrexit e lectulo remotisque arbitris ad se adulescentem
iussit venire. At ille, ut ingressus est, confestim gladium destrinxit
iuravitque se illum statim interfecturum, nisi ius iurandum sibi dedisset se
patrem missum esse facturum. Iuravit hoc terrore coactus Pomponius; rem ad
populum detulit, docuit, cur sibi causa desistere necesse esset, Manlium
missum fecit. Tantum temporibus illis ius iurandum valebat.</p>
<p>Atque hic T. Manlius is est, qui ad Anienem Galli, quem ab eo provocatus
occiderat, torque detracto cognomen invenit, cuius tertio consulatu Latini
ad Veserim fusi et fugati, magnus vir in primis et, qui perindulgens in
patrem, idem acerbe severus in filium.</p>
<span class="innerMarginNote right">113</span>
<p>XXXII. Sed, ut laudandus Regulus in conservando iure iurando, sic decem illi,
quos post Cannensem pugnam iuratos ad senatum misit Hannibal se in castra
redituros ea, quorum erant potiti Poeni, nisi de redimendis captivis
impetravissent, si non redierunt,</p>
</section><notes><section class="footnotes"><ul><li class="note" id="note_LCL030_392_1"><a class="footnoteCrossrefLink" href="#target_note_LCL030_392_1" title="Click to highlight in text"><sup class="lineRef">1</sup><span class="italic">Primo
luci</span> Beier, Heine, Ed.; <span class="italic">primo lucis c; prima
luc</span> A B H a b.</a></li><script type="text/javascript">document.getElementById('note_LCL030_392_1').style.display = "none";</script></ul></section></notes></section>