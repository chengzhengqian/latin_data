<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>homini, quicumque sit, ob eam ipsam causam, quod is homo sit, consultum
velit, necesse est secundum eandem naturam omnium utilitatem esse communem.
Quod si ita est, una continemur omnes et eadem lege naturae, idque ipsum si
ita est, certe violare alterum naturae lege prohibemur. Verum <span class="innerMarginNote right">28</span> autem primum; verum igitur
extremum. Nam illud quidem absurdum est, quod quidam dicunt, parenti se aut
fratri nihil detracturos sui commodi causa, aliam rationem esse civium
reliquorum. Hi sibi nihil iuris, nullam societatem communis utilitatis causa
statuunt esse cum civibus, quae sententia omnem societatem distrahit
civitatis.</p>
<p>Qui autem civium rationem dicunt habendam, externorum negant, ii<a class="footnoteLink" href="#note_LCL030_294_1" id="target_note_LCL030_294_1"><sup>1</sup></a>
dirimunt communem humani generis societatem; qua sublata beneficentia,
liberalitas, bonitas, iustitia funditus tollitur; quae qui tollunt, etiam
adversus deos immortales impii iudicandi sunt. Ab iis enim constitutam inter
homines societatem evertunt, cuius societatis artissimum vinculum est magis
arbitrari esse contra naturam hominem homini detrahere sui commodi causa
quam omnia incommoda subire vel externa vel corporis . . . vel etiam ipsius
animi, quae vacent iustitia;<a class="footnoteLink" href="#note_LCL030_294_2" id="target_note_LCL030_294_2"><sup>2</sup></a> haec enim una
virtus omnium est domina et regina virtutum.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL030_294_1"><a class="footnoteCrossrefLink" href="#target_note_LCL030_294_1" title="Click to highlight in text"><sup class="lineRef">1</sup><span class="italic">ii</span>
Bt., Ed.; <span class="italic">hi</span> B a b; <span class="italic">hii</span> H, <span class="italic">hij</span> c.</a></li><script type="text/javascript">document.getElementById('note_LCL030_294_1').style.display = "none";</script><li class="note" id="note_LCL030_294_2"><a class="footnoteCrossrefLink" href="#target_note_LCL030_294_2" title="Click to highlight in text"><sup class="lineRef">2</sup><span class="italic">quae
vacent iustitia</span> MSS., Ed., Heine; <span class="italic">quae vacent
iniustitia</span> cod. Ubaldini, Bt.<sup>1</sup>; <span class="italic">quae non <span class="italic">v</span>. iustitia</span> O.</a></li><script type="text/javascript">document.getElementById('note_LCL030_294_2').style.display = "none";</script></ul></section></notes></section>