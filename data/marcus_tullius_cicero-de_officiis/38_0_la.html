<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent">
gerendorum; vere autem si volumus iudicare, multae res exstiterunt urbanae
maiores clarioresque quam bellicae.</p>
<span class="innerMarginNote right">75</span>
<p>Quamvis enim Themistocles iure laudetur et sit eius nomen quam Solonis
illustrius citeturque Salamis clarissimae testis victoriae, quae anteponatur
consilio Solonis ei, quo primum constituit Areopagitas, non minus praeclarum
hoc quam illud iudicandum est; illud enim semel profuit, hoc semper proderit
civitati; hoc consilio leges Atheniensium, hoc maiorum instituta servantur;
et Themistocles quidem nihil dixerit, in quo ipse Areopagum adiuverit, at
ille vere a<a class="footnoteLink" href="#note_LCL030_76_1" id="target_note_LCL030_76_1"><sup>1</sup></a> se adiutum Themistoclem; est enim bellum
gestum consilio senatus eius, qui a Solone erat constitutus.</p>
<span class="innerMarginNote right">76</span>
<p>Licet eadem de Pausania Lysandroque dicere, quorum rebus gestis quamquam
imperium Lacedaemoniis partum<a class="footnoteLink" href="#note_LCL030_76_2" id="target_note_LCL030_76_2"><sup>2</sup></a> putatur, tamen ne
minima quidem ex parte Lycurgi legibus et disciplinae conferendi sunt; quin
etiam ob has ipsas causas et parentiores habuerunt exercitus et fortiores.
Mihi quidem neque pueris nobis M. Scaurus C. Mario neque, cum versaremur in
re publica, Q. Catulus Cn. Pompeio cedere videbatur; parvi enim sunt foris
arma, nisi est consilium domi; nec plus Africanus, singularis


</p></section><notes><section class="footnotes"><ul><li class="note" id="note_LCL030_76_1"><a class="footnoteCrossrefLink" href="#target_note_LCL030_76_1" title="Click to highlight in text"><sup class="lineRef">1</sup><span class="italic">a</span>
Edd.; not in MSS.; <span class="italic">se adiutum</span> A B H b, Edd.; <span class="italic">adiuvit</span> L<sup>1</sup> c p; <span class="italic">se adiutum ab illo dixerit (?) Themistocles</span> L<sup>2</sup>.</a></li><script type="text/javascript">document.getElementById('note_LCL030_76_1').style.display = "none";</script><li class="note" id="note_LCL030_76_2"><a class="footnoteCrossrefLink" href="#target_note_LCL030_76_2" title="Click to highlight in text"><sup class="lineRef">2</sup><span class="italic">L.
partum</span> Lambinus, MÃ¼ller; <span class="italic">partum L.,</span> Bt.; om.
<span class="italic">partum</span> A<sup>1</sup> B H L<sup>1</sup> a b; <span class="italic">L. dilatatum</span> A<sup>2</sup>; <span class="italic">dilatatum L.</span> L<sup>2</sup> c.</a></li><script type="text/javascript">document.getElementById('note_LCL030_76_2').style.display = "none";</script></ul></section></notes></section>