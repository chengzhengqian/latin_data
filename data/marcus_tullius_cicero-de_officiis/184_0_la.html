<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>XXIV. Pacta et promissa semperne servanda sint, <span class="sc">quae nec vi nec
dolo malo</span>, ut praetores solent, <span class="sc">facta sint</span>.</p>
<p>Si quis medicamentum cuipiam dederit ad aquam intercutem pepigeritque, si eo
medicamento sanus factus esset, ne illo medicamento umquam postea uteretur,
si eo medicamento sanus factus sit et annis aliquot post inciderit in eundem
morbum nec ab eo, quicum pepigerat, impetret, ut iterum eo<a class="footnoteLink" href="#note_LCL030_368_1" id="target_note_LCL030_368_1"><sup>1</sup></a> liceat uti,
quid faciendum sit. Cum sit is inhumanus, qui non concedat, nec ei quicquam
fiat iniuriae, vitae et saluti consulendum.</p>
<span class="innerMarginNote right">93</span>
<p>Quid? si qui sapiens rogatus sit ab eo, qui eum heredem faciat, cum ei
testamento sestertium milies relinquatur, ut, ante quam hereditatem adeat,
luce palam in foro saltet, idque se facturum promiserit, quod aliter heredem
eum scripturus ille non esset, faciat, quod promiserit, necne? Promisisse
nollem et id arbitror fuisse gravitatis; quoniam promisit, si saltare in
foro turpe ducet, honestius mentietur, si ex hereditate nihil ceperit, quam
si ceperit, nisi forte</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL030_368_1"><a class="footnoteCrossrefLink" href="#target_note_LCL030_368_1" title="Click to highlight in text"><sup class="lineRef">1</sup><span class="italic">iterum
eo</span> Pearce, Edd.; <span class="italic">item eo</span> B H a b; <span class="italic">item tum</span> c.</a></li><script type="text/javascript">document.getElementById('note_LCL030_368_1').style.display = "none";</script></ul></section></notes></section>