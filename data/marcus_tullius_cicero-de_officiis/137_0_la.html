<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<span class="innerMarginNote right">5</span>
<p>II. Sed cum tota philosophia, mi Cicero, frugifera et fructuosa nec ulla pars
eius inculta ac deserta sit, tum nullus feracior in ea locus est nec
uberior<a class="footnoteLink" href="#note_LCL030_274_1" id="target_note_LCL030_274_1"><sup>1</sup></a> quam de officiis, a quibus constanter
honesteque vivendi praecepta ducuntur. Quare, quamquam a Cratippo nostro,
principe huius memoriae philosophorum, haec te assidue audire atque accipere
confido, tamen conducere arbitror talibus aures tuas vocibus undique
circumsonare, nec eas, si fieri possit, quicquam aliud <span class="innerMarginNote right">6</span> audire. Quod cum omnibus est
faciendum, qui vitam honestam ingredi cogitant, tum haud scio an nemini
potius quam tibi; sustines enim non parvam exspectationem imitandae
industriae nostrae, magnam honorum, non nullam fortasse nominis. Suscepisti
onus praeterea grave et Athenarum et Cratippi; ad quos cum tamquam ad
mercaturam bonarum artium sis profectus, inanem redire turpissimum est
dedecorantem et urbis auctoritatem et magistri. Quare, quantum coniti animo
potes, quantum labore contendere, si discendi labor est potius quam
voluptas, tantum fac ut efficias neve committas, ut, cum<a class="footnoteLink" href="#note_LCL030_274_2" id="target_note_LCL030_274_2"><sup>2</sup></a> omnia
suppeditata sint a nobis, tute tibi defuisse videare.</p>
<p>Sed haec hactenus; multa enim saepe ad te</p>
</section><notes><section class="footnotes"><ul><li class="note" id="note_LCL030_274_1"><a class="footnoteCrossrefLink" href="#target_note_LCL030_274_1" title="Click to highlight in text"><sup class="lineRef">1</sup><span class="italic">uberior</span> c, Edd.; <span class="italic">uerior</span> B H a b.</a></li><script type="text/javascript">document.getElementById('note_LCL030_274_1').style.display = "none";</script><li class="note" id="note_LCL030_274_2"><a class="footnoteCrossrefLink" href="#target_note_LCL030_274_2" title="Click to highlight in text"><sup class="lineRef">2</sup><span class="italic">ut,
cum</span> c, Edd.; <span class="italic">ut ne, cum</span> B H a b.</a></li><script type="text/javascript">document.getElementById('note_LCL030_274_2').style.display = "none";</script></ul></section></notes></section>