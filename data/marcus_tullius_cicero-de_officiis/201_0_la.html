<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>voluptati, condimenti fortasse non nihil, utilitatis certe nihil habebit.</p>
<span class="innerMarginNote right">121</span>
<p>Habes a patre munus, Marce fili, mea quidem sententia magnum, sed perinde
erit, ut acceperis. Quamquam hi tibi tres libri inter Cratippi commentarios
tamquam hospites erunt recipiendi; sed, ut, si ipse venissem Athenas (quod
quidem esset factum, nisi me e medio cursu clara voce patria revocasset),
aliquando me quoque audires, sic, quoniam his voluminibus ad te profecta vox
est mea, tribues iis<a class="footnoteLink" href="#note_LCL030_402_1" id="target_note_LCL030_402_1"><sup>1</sup></a> temporis quantum poteris, poteris autem,
quantum voles. Cum vero intellexero te hoc scientiae genere gaudere, tum et
praesens tecum propediem, ut spero, et, dum aberis, absens loquar.</p>
<p>Vale igitur, mi Cicero, tibique persuade esse te quidem mihi carissimum, sed
multo fore cariorem, si talibus monitis<a class="footnoteLink" href="#note_LCL030_402_2" id="target_note_LCL030_402_2"><sup>2</sup></a> praeceptisque
laetabere.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL030_402_1"><a class="footnoteCrossrefLink" href="#target_note_LCL030_402_1" title="Click to highlight in text"><sup class="lineRef">1</sup>iis Edd.; <span class="italic">his</span> A B H a b; <span class="italic">hijs</span> c.</a></li><script type="text/javascript">document.getElementById('note_LCL030_402_1').style.display = "none";</script><li class="note" id="note_LCL030_402_2"><a class="footnoteCrossrefLink" href="#target_note_LCL030_402_2" title="Click to highlight in text"><sup class="lineRef">2</sup><span class="italic">monitis</span> Lambinus, Edd.; <span class="italic">monumentis</span> A B H a
b; <span class="italic">monimentis</span> c.</a></li><script type="text/javascript">document.getElementById('note_LCL030_402_2').style.display = "none";</script></ul></section></notes></section>