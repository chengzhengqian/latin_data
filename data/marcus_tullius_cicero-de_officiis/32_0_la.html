<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent noindent">
Contraque in laudibus, quae magno animo et fortiter excellenterque gesta
sunt, ea nescio quo modo quasi pleniore ore laudamus. Hinc rhetorum campus
de Marathone, Salamine, Plataeis, Thermopylis, Leuctris, hinc noster
Cocles,<a class="footnoteLink" href="#note_LCL030_64_1" id="target_note_LCL030_64_1"><sup>1</sup></a> hinc Decii, hinc Cn. et P. Scipiones, hinc M.
Marcellus, innumerabiles alii, maximeque ipse populus Romanus animi
magnitudine excellit. Declaratur autem studium bellicae gloriae, quod
statuas quoque videmus ornatu fere militari.</p>
<span class="innerMarginNote right">62</span>
<p>XIX. Sed ea animi elatio, quae cernitur in periculis et laboribus, si
iustitia vacat pugnatque non pro salute communi, sed pro suis commodis, in
vitio est; non modo enim id virtutis non est, sed est potius immanitatis
omnem humanitatem repellentis. Itaque probe definitur a Stoicis fortitudo,
cum eam virtutem esse dicunt propugnantem pro aequitate. Quocirca nemo, qui
fortitudinis gloriam consecutus est insidiis et malitia, laudem est adeptus;
nihil enim<a class="footnoteLink" href="#note_LCL030_64_2" id="target_note_LCL030_64_2"><sup>2</sup></a> honestum esse potest, quod iustitia
vacat.</p>
<span class="marginNote left">Menex. 246 E; Laches 197 R</span>
<span class="innerMarginNote right">63</span>
<p>Praeclarum igitur illud Platonis: “Non,” inquit, “solum
scientia, quae est remota ab iustitia, calliditas potius quam sapientia est
appellanda, verum etiam animus paratus ad periculum, si sua cupiditate, non
utilitate communi impellitur, audaciae potius nomen habeat quam
fortitudinis.” Itaque viros fortes et<a class="footnoteLink" href="#note_LCL030_64_3" id="target_note_LCL030_64_3"><sup>3</sup></a> magnanimos eosdem
bonos et simplices, veritatis amicos minimeque fallaces esse volumus; quae
sunt ex media laude iustitiae.</p>
</section><notes><section class="footnotes"><ul><li class="note" id="note_LCL030_64_1"><a class="footnoteCrossrefLink" href="#target_note_LCL030_64_1" title="Click to highlight in text"><sup class="lineRef">1</sup><span class="italic">Leuctris,
hinc noster Cocles</span> Baldwin, Edd.; <span class="italic">leutris
stercocles</span> A B H a b; <span class="italic">leutrister chodes</span> c;
<span class="italic">leutris stercodes</span> L.</a></li><script type="text/javascript">document.getElementById('note_LCL030_64_1').style.display = "none";</script><li class="note" id="note_LCL030_64_2"><a class="footnoteCrossrefLink" href="#target_note_LCL030_64_2" title="Click to highlight in text"><sup class="lineRef">2</sup><span class="italic">enim</span> A
C, Edd.; not in A B H L b, Bt<sup>2</sup>.</a></li><script type="text/javascript">document.getElementById('note_LCL030_64_2').style.display = "none";</script><li class="note" id="note_LCL030_64_3"><a class="footnoteCrossrefLink" href="#target_note_LCL030_64_3" title="Click to highlight in text"><sup class="lineRef">3</sup><span class="italic">et</span> a,
Edd.; not in A B H L b c p.</a></li><script type="text/javascript">document.getElementById('note_LCL030_64_3').style.display = "none";</script></ul></section></notes></section>