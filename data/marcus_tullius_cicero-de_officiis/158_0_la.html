<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent">Punico secundo; quae Cannensi
calamitate accepta maiores animos habuit quam umquam rebus secundis; nulla
timoris significatio, nulla mentio pacis. Tanta vis est honesti, ut speciem
utilitatis obscuret.</p>
<span class="innerMarginNote right">48</span>
<p>Athenienses cum Persarum impetum nullo modo possent sustinere statuerentque,
ut urbe relicta coniugibus et liberis Troezene depositis naves conscenderent
libertatemque Graeciae classe defenderent, Cyrsilum quendam suadentem, ut in
urbe manerent Xerxemque<a class="footnoteLink" href="#note_LCL030_316_1" id="target_note_LCL030_316_1"><sup>1</sup></a> reciperent, lapidibus obruerunt. Atqui<a class="footnoteLink" href="#note_LCL030_316_2" id="target_note_LCL030_316_2"><sup>2</sup></a>
ille utilitatem sequi videbatur; sed ea nulla erat repugnante honestate.</p>
<span class="innerMarginNote right">49</span>
<p>Themistocles post victoriam eius belli, quod cum Persis fuit, dixit in
contione se habere consilium rei publicae salutare, sed id sciri non opus
esse; postulavit, ut aliquem populus daret, quicum communicaret; datus est
Aristides; huic ille, classem Lacedaemoniorum, quae subducta esset ad
Gytheum, clam incendi posse, quo facto frangi Lacedaemoniorum opes necesse
esset. Quod Aristides cum audisset, in contionem magna exspectatione venit
dixitque perutile esse consilium, quod Themistocles afferret, sed minime
honestum. Itaque Athenienses, quod honestum non esset, id ne utile quidem
putaverunt totamque eam rem, quam ne audierant quidem,</p>
</section><notes><section class="footnotes"><ul><li class="note" id="note_LCL030_316_1"><a class="footnoteCrossrefLink" href="#target_note_LCL030_316_1" title="Click to highlight in text"><sup class="lineRef">1</sup><span class="italic">Xerxemque</span> B H a b, Bt., Heine; <span class="italic">Xersenque</span> c;
<span class="italic">Xersemque</span> Nonius, Ed.</a></li><script type="text/javascript">document.getElementById('note_LCL030_316_1').style.display = "none";</script><li class="note" id="note_LCL030_316_2"><a class="footnoteCrossrefLink" href="#target_note_LCL030_316_2" title="Click to highlight in text"><sup class="lineRef">2</sup><span class="italic">Atqui</span>
Victorius, Fl., Bt.<sup>2</sup>, Ed.; <span class="italic">Atque</span> MSS., Bt.<sup>1</sup></a></li><script type="text/javascript">document.getElementById('note_LCL030_316_2').style.display = "none";</script></ul></section></notes></section>