<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent">
in omni virtute, quod deceat; quod cogitatione magis a virtute potest quam re
separari. Ut venustas et pulchritudo corporis secerni non potest a
valetudine, sic hoc, de quo loquimur, decorum totum illud quidem est cum
virtute confusum, sed mente et cogitatione distinguitur.</p>
<span class="innerMarginNote right">96</span>
<p>Est autem eius discriptio<a class="footnoteLink" href="#note_LCL030_98_1" id="target_note_LCL030_98_1"><sup>1</sup></a> duplex; nam et generale quoddam decorum
intellegimus, quod in omni honestate versatur, et aliud huic subiectum, quod
pertinet ad singulas partes honestatis. Atque illud superius sic fere
definiri solet: decorum id esse, quod consentaneum sit hominis excellentiae
in eo, in quo natura eius a reliquis animantibus differat. Quae autem pars
subiecta generi est, eam sic definiunt, ut id decorum velint esse, quod ita
naturae consentaneum sit, ut in eo moderatio et temperantia appareat cum
specie quadam liberali.</p>
<span class="marginNote left">Cic., Or. xxii, 71</span>
<span class="innerMarginNote right">97</span>
<p>XXVIII. Haec ita intellegi possumus existimare ex eo decoro, quod poetae
sequuntur; de quo alio loco plura dici solent. Sed tum<a class="footnoteLink" href="#note_LCL030_98_2" id="target_note_LCL030_98_2"><sup>2</sup></a> servare illud
poëtas, quod deceat, dicimus, cum id, quod quaque persona dignum est, et fit
et dicitur; ut, si Aeacus aut Minos diceret:</p>
<span class="marginNote left">Attius, Atreus, Ribbeck<sup>2</sup>,
203</span>
<blockquote><p>
<span class="line indent3">óderint, dum métuant,</span><span class="linebreak"></span>
</p></blockquote>
<p class="noindent">aut:
<q>
<span class="line indent3">natís sepulchro ipse ést parens,</span><span class="linebreak"></span>
</q>
</p></section><notes><section class="footnotes"><ul><li class="note" id="note_LCL030_98_1"><a class="footnoteCrossrefLink" href="#target_note_LCL030_98_1" title="Click to highlight in text"><sup class="lineRef">1</sup><span class="italic">discriptio</span> b, Edd.; <span class="italic">descriptio</span> A B H a; <span class="italic">distinctio</span> L c.</a></li><script type="text/javascript">document.getElementById('note_LCL030_98_1').style.display = "none";</script><li class="note" id="note_LCL030_98_2"><a class="footnoteCrossrefLink" href="#target_note_LCL030_98_2" title="Click to highlight in text"><sup class="lineRef">2</sup><span class="italic">Sed
tum</span> L c, Edd.; <span class="italic">sed ut tum</span> A B H b.</a></li><script type="text/javascript">document.getElementById('note_LCL030_98_2').style.display = "none";</script></ul></section></notes></section>