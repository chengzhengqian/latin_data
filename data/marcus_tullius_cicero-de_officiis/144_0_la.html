<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>haec ab eis disseruntur,<a class="footnoteLink" href="#note_LCL030_288_1" id="target_note_LCL030_288_1"><sup>1</sup></a> quibus, quicquid honestum est, idem utile
videtur nec utile quicquam, quod non honestum, quam ab iis,<a class="footnoteLink" href="#note_LCL030_288_2" id="target_note_LCL030_288_2"><sup>2</sup></a> quibus et
honestum aliquid non utile et utile<a class="footnoteLink" href="#note_LCL030_288_3" id="target_note_LCL030_288_3"><sup>3</sup></a> non honestum.
Nobis autem nostra Academia magnam licentiam dat, ut, quodcumque maxime
probabile occurrat, id nostro iure liceat defendere. Sed redeo ad
formulam.</p>
<span class="innerMarginNote right">21</span>
<p>V. Detrahere igitur alteri aliquid et hominem hominis incommodo suum commodum
augere magis est contra naturam quam mors, quam paupertas, quam dolor, quam
cetera, quae possunt aut corpori accidere aut rebus externis. Nam principio
tollit convictum humanum et societatem. Si enim sic erimus affecti, ut
propter suum quisque emolumentum spoliet aut violet alterum, disrumpi
necesse est, eam quae maxime est secundum naturam, humani <span class="innerMarginNote right">22</span> generis societatem. Ut, si
unum quodque membrum sensum hunc haberet, ut posse putaret se valere, si
proximi membri valetudinem ad se traduxisset, debilitari et interire totum
corpus necesse esset, sic, si unus quisque nostrum ad se rapiat commoda
aliorum detrahatque, quod cuique possit, emolumenti sui gratia, societas
hominum et communitas evertatur necesse est. Nam sibi ut quisque malit, quod
ad usum vitae pertineat, quam alteri acquirere, concessum est non repugnante
natura,</p>
</section><notes><section class="footnotes"><ul><li class="note" id="note_LCL030_288_1"><a class="footnoteCrossrefLink" href="#target_note_LCL030_288_1" title="Click to highlight in text"><sup class="lineRef">1</sup><span class="italic">disseruntur</span> certain MSS., C. Lange and Fr. Fabricius, Müller,
Heine; <span class="italic">disserentur</span> MSS., Bt.</a></li><script type="text/javascript">document.getElementById('note_LCL030_288_1').style.display = "none";</script><li class="note" id="note_LCL030_288_2"><a class="footnoteCrossrefLink" href="#target_note_LCL030_288_2" title="Click to highlight in text"><sup class="lineRef">2</sup><span class="italic">iis</span>
Edd.; <span class="italic">his (hijs</span> c) MSS.</a></li><script type="text/javascript">document.getElementById('note_LCL030_288_2').style.display = "none";</script><li class="note" id="note_LCL030_288_3"><a class="footnoteCrossrefLink" href="#target_note_LCL030_288_3" title="Click to highlight in text"><sup class="lineRef">3</sup><span class="italic">et
honestum</span> . . . <span class="italic">et utile</span> Lambinus, Bt.<sup>2</sup>, Müller, Heine; <span class="italic">et
honestum</span> . . . <span class="italic">aut utile</span> B H a b; <span class="italic">aut honestum</span> . . . <span class="italic">aut utile</span>
c, Bt.<sup>1</sup></a></li><script type="text/javascript">document.getElementById('note_LCL030_288_3').style.display = "none";</script></ul></section></notes></section>