<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent"> imperio affectos observare et colere
debemus, tribuere etiam multum senectuti, cedere iis, qui magistratum
habebunt, habere dilectum civis et peregrini in ipsoque peregrino,
privatimne an publice venerit. Ad summam, ne agam de singulis, communem
totius generis hominum conciliationem et consociationem colere, tueri,
servare debemus.</p>
<p><span class="innerMarginNote right">150</span></p>
<p>XLII. Iam de artificiis et quaestibus, qui liberales habendi, qui sordidi
sint, haec fere accepimus. Primum improbantur ii quaestus, qui in odia
hominum incurrunt, ut portitorum, ut faeneratorum. Illiberales autem et
sordidi quaestus mercennariorum omnium, quorum operae, non quorum artes
emuntur; est enim in illis ipsa merces auctoramentum servitutis. Sordidi
etiam putandi, qui mercantur a mercatoribus, quod statim vendant; nihil enim
proficiant, nisi admodum mentiantur; nec vero est quicquam turpius vanitate.
Opificesque omnes in sordida arte versantur; nec enim quicquam ingenuum
habere potest officina. Minimeque artes eae probandae, quae ministrae sunt
voluptatum:</p>
<span class="marginNote left">Eunuchus <span class="sc">ii</span>,</span>
<blockquote><p>
<span class="line indent1">Cetárii, lanií, coqui, fartóres, piscatóres,</span><span class="linebreak"></span>
</p></blockquote>
</section><notes></notes></section>