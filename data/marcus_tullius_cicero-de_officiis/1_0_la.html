<section class="div1 language" lang="la"><header><hgroup><h1>Cicero de Officiis</h1></hgroup></header>
<section class="div2">
<h2><span class="ac">Liber Primus</span></h2>
<span class="innerMarginNote right">1</span>
<p>I. Quamquam te, Marce fili, annum iam audientem Cratippum, idque Athenis,
abundare oportet praeceptis institutisque philosophiae propter summam et
doctoris auctoritatem et urbis, quorum alter te scientia augere potest,
altera exemplis, tamen, ut ipse ad meam utilitatem semper cum Graecis Latina
coniunxi neque id in philosophia solum, sed etiam in dicendi exercitatione
feci, idem tibi censeo faciendum, ut par sis in utriusque orationis
facultate. Quam quidem ad rem nos, ut videmur, magnum attulimus adiumentum
hominibus nostris, ut non modo Graecarum litterarum rudes, sed etiam docti
aliquantum se arbitrentur adeptos et ad dicendum <a class="footnoteLink" href="#note_LCL030_2_1" id="target_note_LCL030_2_1"><sup>1</sup></a> et ad
iudicandum.</p>
<span class="innerMarginNote right">2</span>
<p>Quam ob rem disces tu quidem a principe huius aetatis philosophorum, et
disces, quam diu voles; tam diu autem velle debebis, quoad te, quantum
proficias, non paenitebit; sed tamen nostra legens non multum a
Peripateticis dissidentia, quoniam utrique Socratici et Platonici volumus
esse, de rebus ipsis utere tuo iudicio (nihil enim impedio), orationem autem
Latinam 
</p></section><notes><section class="footnotes"><ul><li class="note" id="note_LCL030_2_1"><a class="footnoteCrossrefLink" href="#target_note_LCL030_2_1" title="Click to highlight in text"><sup class="lineRef">1</sup><span class="italic">dicendum</span> Edd.; <span class="italic">discendum</span> MSS. (i.e.
acquisition of learning).</a></li><script type="text/javascript">document.getElementById('note_LCL030_2_1').style.display = "none";</script></ul></section></notes></section>