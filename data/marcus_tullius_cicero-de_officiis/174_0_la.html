<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>expedire nec utile esse, quod sit iniustum; hoc qui non didicerit, bonus vir
esse non poterit.</p>
<span class="innerMarginNote right">77</span>
<p><span class="italic">C.</span><a class="footnoteLink" href="#note_LCL030_348_1" id="target_note_LCL030_348_1"><sup>1</sup></a> Fimbriam consularem audiebam de patre nostro
puer iudicem M. Lutatio Pinthiae fuisse, equiti Romano sane honesto, cum is
sponsionem fecisset. <span class="sc">ni vir bonus esset.</span> Itaque ei
dixisse Fimbriam se illam rem numquam iudicaturum, ne aut spoliaret fama
probatum hominem, si contra iudicavisset, aut statuisse videretur virum
bonum esse aliquem, cum ea res innumerabilibus officiis et laudibus
contineretur.</p>
<p>Huic igitur viro bono, quem Fimbria etiam, non modo Socrates noverat, nullo
modo videri potest quicquam esse utile, quod non honestum sit. Itaque talis
vir non modo facere, sed ne cogitare quidem quicquam audebit, quod non
audeat praedicare. Haec non turpe est dubitare philosophos, quae ne rustici
quidem dubitent? a quibus natum est id, quod iam contritum est vetustate,
proverbium. Cum enim fidem alicuius bonitatemque laudant, dignum esse
dicunt, “quicum in tenebris mices.” Hoc quam habet vim nisi
illam, nihil expedire, quod</p>
</section><notes><section class="footnotes"><ul><li class="note" id="note_LCL030_348_1"><a class="footnoteCrossrefLink" href="#target_note_LCL030_348_1" title="Click to highlight in text"><sup class="lineRef">1</sup><span class="italic">C.</span>
Bt., Ed., Heine; not in MSS.</a></li><script type="text/javascript">document.getElementById('note_LCL030_348_1').style.display = "none";</script></ul></section></notes></section>