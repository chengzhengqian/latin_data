<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent">
liberalitatis sint, unum dandi beneficii, alterum reddendi, demus necne, in
nostra potestate est, non reddere viro bono non licet, modo<a class="footnoteLink" href="#note_LCL030_52_1" id="target_note_LCL030_52_1"><sup>1</sup></a> id facere
possit sine iniuria.</p>
<span class="innerMarginNote right">49</span>
<p>Acceptorum autem beneficiorum sunt dilectus habendi, nec dubium, quin maximo
cuique plurimum debeatur. In quo tamen in primis, quo quisque animo, studio,
benivolentia fecerit, ponderandum est. Multi enim faciunt multa temeritate
quadam sine iudicio vel morbo in omnes vel repentino quodam quasi vento
impetu animi incitati; quae beneficia aeque magna non sunt habenda atque ea,
quae iudicio, considerate constanterque delata sunt.</p>
<p>Sed in collocando beneficio et in referenda gratia, si cetera paria sunt, hoc
maxime officii est, ut quisque maxime opis indigeat, ita ei potissimum
opitulari; quod contra fit a plerisque; a quo enim plurimum sperant,<a class="footnoteLink" href="#note_LCL030_52_2" id="target_note_LCL030_52_2"><sup>2</sup></a>
etiamsi ille iis non eget, tamen ei potissimum inserviunt.</p>
<span class="innerMarginNote right">50</span>
<p>XVI. Optime autem societas hominum coniunctioque servabitur, si, ut quisque
erit coniunctissimus, ita in eum benignitatis plurimum conferetur.</p>
<p>Sed, quae naturae principia sint communitatis et societatis humanae,
repetendum videtur altius; est enim primum, quod cernitur in universi
generis humani societate. Eius autem vinculum est ratio et


</p></section><notes><section class="footnotes"><ul><li class="note" id="note_LCL030_52_1"><a class="footnoteCrossrefLink" href="#target_note_LCL030_52_1" title="Click to highlight in text"><sup class="lineRef">1</sup><span class="italic">modo</span> A
H L b c; <span class="italic">si modo</span> B.</a></li><script type="text/javascript">document.getElementById('note_LCL030_52_1').style.display = "none";</script><li class="note" id="note_LCL030_52_2"><a class="footnoteCrossrefLink" href="#target_note_LCL030_52_2" title="Click to highlight in text"><sup class="lineRef">2</sup><span class="italic">sperant</span> Marg. A, Edd.; <span class="italic">spectant</span> A b <span class="italic">(spernant</span> Marg. b).</a></li><script type="text/javascript">document.getElementById('note_LCL030_52_2').style.display = "none";</script></ul></section></notes></section>