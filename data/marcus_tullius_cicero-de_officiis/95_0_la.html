<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent"> promissisque<a class="footnoteLink" href="#note_LCL030_190_1" id="target_note_LCL030_190_1"><sup>1</sup></a> capti aut
postremo, ut saepe in nostra re publica videmus, mercede conducti.</p>
<span class="innerMarginNote right">23</span>
<p>VII. Omnium autem rerum nec aptius est quicquam ad opes tuendas ac tenendas
quam diligi nec<span class="marginNote left">(Thyestes?) Fab. inc. Valhen<a class="footnoteLink" href="#note_LCL030_190_2" id="target_note_LCL030_190_2"><sup>2</sup></a>, 402.</span> alienius quam timeri. Praeclare enim
Ennius:</p>
<blockquote><p>
<span class="line indent1">Quém metuunt, odérunt; quem quisque ódit,</span><span class="linebreak"></span>
<span class="line indent2">periisse éxpetit.</span><span class="linebreak"></span>
</p></blockquote>
<p class="noindent">Multorum autem odiis nullas opes posse obsistere, si antea
fuit ignotum, nuper est cognitum. Nec vero huius tyranni solum, quem armis
oppressa pertulit civitas ac paret cum maxime mortuo,<a class="footnoteLink" href="#note_LCL030_190_2" id="target_note_LCL030_190_2"><sup>2</sup></a> interitus
declarat, quantum odium hominum valeat<a class="footnoteLink" href="#note_LCL030_190_3" id="target_note_LCL030_190_3"><sup>3</sup></a> ad pestem, sed
reliquorum similes exitus tyrannorum, quorum haud fere quisquam talem
interitum effugit; malus enim est custos diuturnitatis metus contraque
benivolentia fidelis vel ad perpetuitatem.</p>
<span class="innerMarginNote right">24</span>
<p>Sed iis, qui vi oppressos imperio coercent, sit sane adhibenda saevitia, ut
eris<a class="footnoteLink" href="#note_LCL030_190_4" id="target_note_LCL030_190_4"><sup>4</sup></a> in famulos, si aliter teneri non possunt; qui vero in libera
civitate ita se instruunt, ut metuantur, iis<a class="footnoteLink" href="#note_LCL030_190_5" id="target_note_LCL030_190_5"><sup>5</sup></a> nihil potest esse
dementius. Quamvis enim sint demersae leges alicuius opibus, quamvis
timefacta libertas, emergunt tamen haec aliquando aut iudiciis tacitis aut
occultis de honore suffragiis. Acriores autem morsus sunt intermissae 




</p></section><notes><section class="footnotes"><ul><li class="note" id="note_LCL030_190_1"><a class="footnoteCrossrefLink" href="#target_note_LCL030_190_1" title="Click to highlight in text"><sup class="lineRef">1</sup><span class="italic">promissisque</span> L c, Edd.; <span class="italic">promissionisque</span>
B H a b; <span class="italic">promissionibusque</span> alii.</a></li><script type="text/javascript">document.getElementById('note_LCL030_190_1').style.display = "none";</script><li class="note" id="note_LCL030_190_2"><a class="footnoteCrossrefLink" href="#target_note_LCL030_190_2" title="Click to highlight in text"><sup class="lineRef">2</sup><span class="italic">ac
paret cum maxime mortuo</span> Halm, Müller, Heine; <span class="italic">paretque cum maxime mortuo</span> c<sup>1</sup>,
Bt.; <span class="italic">paretque, c. m. m.</span> L; <span class="italic">apparet, cuius maxime mortui</span> b; <span class="italic">apparet
cuius maxime portui</span> B H a.</a></li><script type="text/javascript">document.getElementById('note_LCL030_190_2').style.display = "none";</script><li class="note" id="note_LCL030_190_3"><a class="footnoteCrossrefLink" href="#target_note_LCL030_190_3" title="Click to highlight in text"><sup class="lineRef">3</sup><span class="italic">valeat</span> c; <span class="italic">valet</span> B H a b.</a></li><script type="text/javascript">document.getElementById('note_LCL030_190_3').style.display = "none";</script><li class="note" id="note_LCL030_190_4"><a class="footnoteCrossrefLink" href="#target_note_LCL030_190_4" title="Click to highlight in text"><sup class="lineRef">4</sup><span class="italic">ut
eris</span> Baiter; <span class="italic">ut eriis</span> B; <span class="italic">uteris</span> L; <span class="italic">utere hiss</span> H;
<span class="italic">utere iis</span> b; <span class="italic">utere his</span>
a; <span class="italic">utantur eis</span> c.</a></li><script type="text/javascript">document.getElementById('note_LCL030_190_4').style.display = "none";</script><li class="note" id="note_LCL030_190_5"><a class="footnoteCrossrefLink" href="#target_note_LCL030_190_5" title="Click to highlight in text"><sup class="lineRef">5</sup><span class="italic">iis</span> Edd.; <span class="italic">his</span> B H L a; <span class="italic">hijs</span> c; <span class="italic">hiis</span> b.</a></li><script type="text/javascript">document.getElementById('note_LCL030_190_5').style.display = "none";</script></ul></section></notes></section>