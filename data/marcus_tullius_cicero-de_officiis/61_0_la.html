<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent"> vita constituenda multo est ei rei<a class="footnoteLink" href="#note_LCL030_122_1" id="target_note_LCL030_122_1"><sup>1</sup></a>
cura maior adhibenda, ut constare in perpetuitate vitae possimus nobismet
ipsis nec in ullo officio claudicare.</p>
<span class="innerMarginNote right">120</span>
<p>Ad hanc autem rationem quoniam maximam vim natura habet, fortuna proximam,
utriusque omnino habenda ratio est in deligendo genere vitae, sed naturae
magis; multo enim et firmior est et constantior, ut fortuna non numquam
tamquam ipsa mortalis cum immortali natura pugnare videatur. Qui igitur ad
naturae suae non vitiosae genus consilium vivendi omne contulerit, is
constantiam teneat (id enim maxime decet), nisi forte se intellexerit
errasse in deligendo genere vitae. Quod si acciderit (potest autem
accidere), facienda morum institutorumque mutatio est. Eam mutationem si
tempora adiuvabunt, facilius commodiusque faciemus; sin minus, sensim erit
pedetemptimque facienda, ut amicitias, quae minus delectent et minus
probentur, magis decere censent sapientes sensim diluere quam <span class="innerMarginNote right">121</span> repente praecidere.
Commutato autem genere vitae omni ratione curandum est, ut id bono consilio
fecisse videamur.</p>
<p>Sed quoniam paulo ante dictum est imitandos esse maiores, primum illud
exceptum sit, ne vitia sint imitanda, deinde si natura non feret, ut quaedam
imitari possit<a class="footnoteLink" href="#note_LCL030_122_2" id="target_note_LCL030_122_2"><sup>2</sup></a> (ut superioris filius Africani, qui hunc
Paulo natum adoptavit, propter infirmitatem 

</p></section><notes><section class="footnotes"><ul><li class="note" id="note_LCL030_122_1"><a class="footnoteCrossrefLink" href="#target_note_LCL030_122_1" title="Click to highlight in text"><sup class="lineRef">1</sup><span class="italic">est ei rei</span> Gruter,
Edd.; <span class="italic">est eius rei</span> L c p; <span class="italic">est
rei</span> A B H b; <span class="italic">est ei</span> a.</a></li><script type="text/javascript">document.getElementById('note_LCL030_122_1').style.display = "none";</script><li class="note" id="note_LCL030_122_2"><a class="footnoteCrossrefLink" href="#target_note_LCL030_122_2" title="Click to highlight in text"><sup class="lineRef">2</sup><span class="italic">possit</span> J. M. Heusinger, Edd.; <span class="italic">possint</span>
MSS.</a></li><script type="text/javascript">document.getElementById('note_LCL030_122_2').style.display = "none";</script></ul></section></notes></section>