<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent">
quique acutissime et celerrime potest et videre et explicare rationem, is
prudentissimus et sapientissimus rite haberi solet. Quocirca huic quasi
materia, quam tractet et in qua versetur, subiecta est veritas.</p>
<span class="innerMarginNote right">17</span>
<p>Reliquis autem tribus virtutibus necessitates propositae sunt ad eas res
parandas tuendasque, quibus actio vitae continetur, ut et societas hominum
coniunctioque servetur et animi excellentia magnitudoque cum in augendis
opibus utilitatibusque et sibi et suis comparandis, tum multo magis in his
ipsis despiciendis eluceat. Ordo autem<a class="footnoteLink" href="#note_LCL030_18_1" id="target_note_LCL030_18_1"><sup>1</sup></a> et constantia et
moderatio et ea, quae sunt his similia, versantur in eo genere, ad quod est
adhibenda actio quaedam, non solum mentis agitatio. Iis enim rebus, quae
tractantur in vita, modum quendam et ordinem adhibentes honestatem et decus
conservabimus.</p>
<span class="innerMarginNote right">18</span>
<p>VI. Ex quattuor autem locis, in quos honesti naturam vimque divisimus, primus
ille, qui in veri cognitione consistit, maxime naturam attingit humanam.
Omnes enim trahimur et ducimur ad cognitionis et scientiae cupiditatem, in
qua excellere pulchrum putamus, labi autem, errare, nescire, decipi et malum
et turpe ducimus.<a class="footnoteLink" href="#note_LCL030_18_2" id="target_note_LCL030_18_2"><sup>2</sup></a> In hoc genere et naturali et honesto duo
vitia vitanda sunt, unum, ne incognita pro cognitis habeamus iisque temere
assentiamur; quod vitium effugere qui volet (omnes autem


</p></section><notes><section class="footnotes"><ul><li class="note" id="note_LCL030_18_1"><a class="footnoteCrossrefLink" href="#target_note_LCL030_18_1" title="Click to highlight in text"><sup class="lineRef">1</sup><span class="italic">autem</span>
MSS., MÃ¼ller, Heine; <span class="italic">item</span> Pearce, Ed., Bt.</a></li><script type="text/javascript">document.getElementById('note_LCL030_18_1').style.display = "none";</script><li class="note" id="note_LCL030_18_2"><a class="footnoteCrossrefLink" href="#target_note_LCL030_18_2" title="Click to highlight in text"><sup class="lineRef">2</sup><span class="italic">ducimus</span> c, Edd.; <span class="italic">dicimus</span> A B H a b.</a></li><script type="text/javascript">document.getElementById('note_LCL030_18_2').style.display = "none";</script></ul></section></notes></section>