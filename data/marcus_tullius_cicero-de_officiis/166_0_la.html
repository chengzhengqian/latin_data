<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>idque venditor ita fecisset, dixit se pluris aestimare; addidit centum milia.
Nemo est, qui hoc viri boni fuisse neget, sapientis negant, ut si minoris,
quam potuisset, vendidisset. Haec igitur est illa pernicies, quod alios
bonos, alios sapientes existimant. Ex quo<span class="marginNote left">Medea,
Vahlen<sup>2</sup> 273.</span> Ennius
“nequiquam sapere sapientem, qui ipse sibi prodesse non
quiret.” Vere id quidem, si, quid esset “prodesse,”
mihi cum Ennio conveniret.</p>
<p><span class="innerMarginNote right">63</span>Hecatonem quidem Rhodium,
discipulum Panaeti, video in iis libris, quos de officio scripsit Q.
Tuberoni, dicere “sapientis esse nihil contra mores, leges, instituta
facientem habere rationem rei familiaris. Neque enim solum nobis divites
esse volumus, sed liberis, propinquis, amicis maximeque rei publicae.
Singulorum enim facultates et copiae divitiae sunt civitatis.”
Huic<a class="footnoteLink" href="#note_LCL030_332_1" id="target_note_LCL030_332_1"><sup>1</sup></a> Scaevolae factum, de quo paulo ante dixi, placere nullo modo
potest; etenim omnino tantum se negat facturum compendii sui causa, quod non
liceat. Huic nec laus magna tribuenda nec gratia est.</p>
<p><span class="innerMarginNote right">64</span>Sed, sive et simulatio et
dissimulatio dolus malus est, perpaucae res sunt, in quibus non dolus
malus</p>
</section><notes><section class="footnotes"><ul><li class="note" id="note_LCL030_332_1"><a class="footnoteCrossrefLink" href="#target_note_LCL030_332_1" title="Click to highlight in text"><sup class="lineRef">1</sup><span class="italic">Huic</span>
c, Edd.; <span class="italic">Huius</span> B H a b.</a></li><script type="text/javascript">document.getElementById('note_LCL030_332_1').style.display = "none";</script></ul></section></notes></section>