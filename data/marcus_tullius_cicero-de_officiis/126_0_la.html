<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>laus abstinentiae<a class="footnoteLink" href="#note_LCL030_252_1" id="target_note_LCL030_252_1"><sup>1</sup></a> non hominis est solum, sed etiam temporum
illorum. Omni Macedonum gaza, quae fuit maxima, potitus [est]<a class="footnoteLink" href="#note_LCL030_252_2" id="target_note_LCL030_252_2"><sup>2</sup></a>
Paulus tantum in aerarium pecuniae invexit, ut unius imperatoris praeda
finem attulerit tributorum. At hic nihil domum suam intulit<a class="footnoteLink" href="#note_LCL030_252_3" id="target_note_LCL030_252_3"><sup>3</sup></a> praeter
memoriam nominis sempiternam. Imitatus patrem Africanus nihilo locupletior
Carthagine eversa. Quid? qui eius collega fuit in censura. L. Mummius,
numquid copiosior, cum copiosissimam urbem funditus sustulisset? Italiam
ornare quam domum suam maluit; quamquam Italia ornata domus ipsa mihi
videtur ornatior.</p>
<span class="innerMarginNote right">77</span>
<p>Nullum igitur vitium taetrius est, ut eo, unde egressa est, referat se
oratio, quam avaritia, praesertim in principibus et rem publicam
gubernantibus. Habere enim quaestui rem publicam non modo turpe est, sed
sceleratum etiam et nefarium. Itaque, quod<span class="marginNote left">Plut., Inst.
Lacon. 239 F.</span> Apollo Pythius oraclum edidit, Spartam nulla re
alia nisi avaritia esse perituram, id videtur non solum Lacedaemoniis, sed
etiam omnibus opulentis populis praedixisse. Nulla autem re conciliare
facilius benivolentiam multitudinis possunt ii, qui rei publicae praesunt,
quam abstinentia et continentia.</p>
<span class="innerMarginNote right">78</span>
<p>Qui vero se populares volunt ob eamque causam aut agrariam rem temptant, ut
possessores pellantur suis sedibus, aut pecunias creditas debitoribus
condonandas</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL030_252_1"><a class="footnoteCrossrefLink" href="#target_note_LCL030_252_1" title="Click to highlight in text"><sup class="lineRef">1</sup><span class="italic">abstinentiae</span> L c p, Edd.; <span class="italic">sapientiae</span> B H a
b.</a></li><script type="text/javascript">document.getElementById('note_LCL030_252_1').style.display = "none";</script><li class="note" id="note_LCL030_252_2"><a class="footnoteCrossrefLink" href="#target_note_LCL030_252_2" title="Click to highlight in text"><sup class="lineRef">2</sup><span class="italic">potitus</span> J. F. Heusinger; <span class="italic">potitus [est]</span>
Edd.; <span class="italic">potitus est</span> MSS.</a></li><script type="text/javascript">document.getElementById('note_LCL030_252_2').style.display = "none";</script><li class="note" id="note_LCL030_252_3"><a class="footnoteCrossrefLink" href="#target_note_LCL030_252_3" title="Click to highlight in text"><sup class="lineRef">3</sup><span class="italic">intulit</span> B H b, Edd.; <span class="italic">detulit</span> L c p.</a></li><script type="text/javascript">document.getElementById('note_LCL030_252_3').style.display = "none";</script></ul></section></notes></section>