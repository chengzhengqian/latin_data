<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent">civitates aut nationes devictas bello in fidem
recepissent, earum patroni essent more maiorum.</p>
<span class="innerMarginNote right">36</span>
<p>Ac belli quidem aequitas sanctissime fetiali populi Romani iure perscripta
est. Ex quo intellegi potest nullum bellum esse iustum, nisi quod aut rebus
repetitis geratur aut denuntiatum ante sit et indictum. [Popilius imperator
tenebat provinciam, in cuius exercitu Catonis filius tiro militabat. Cum
autem Popilio videretur unam dimittere legionem, Catonis quoque filium, qui
in eadem legione militabat, dimisit. Sed cum amore pugnandi in exercitu
remansisset, Cato ad Popilium scripsit, ut, si eum patitur<a class="footnoteLink" href="#note_LCL030_38_1" id="target_note_LCL030_38_1"><sup>1</sup></a> in exercitu
remanere, secundo eum obliget militiae sacramento, quia priore amisso iure
cum hostibus <span class="innerMarginNote right">37</span> pugnare non
poterat. Adeo summa erat observatio in bello movendo.]<a class="footnoteLink" href="#note_LCL030_38_2" id="target_note_LCL030_38_2"><sup>2</sup></a> M. quidem Catonis
senis est epistula ad M. filium, in qua scribit se audisse eum missum factum
esse a consule, cum in Macedonia bello Persico miles esset. Monet igitur, ut
caveat, ne proelium ineat; negat enim ius esse, qui miles non sit, cum hoste
pugnare.</p>
<p>XII. Equidem etiam illud animadverto, quod, qui proprio nomine perduellis
esset, is hostis vocaretur, lenitate verbi rei tristitiam mitigatam. Hostis
enim apud maiores nostros is dicebatur, quem nunc peregrinum


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL030_38_1"><a class="footnoteCrossrefLink" href="#target_note_LCL030_38_1" title="Click to highlight in text"><sup class="lineRef">1</sup><span class="italic">patitur</span> A B H a b; <span class="italic">patiatur</span> c.</a></li><script type="text/javascript">document.getElementById('note_LCL030_38_1').style.display = "none";</script><li class="note" id="note_LCL030_38_2"><a class="footnoteCrossrefLink" href="#target_note_LCL030_38_2" title="Click to highlight in text"><sup class="lineRef">2</sup><span class="italic">Popilius</span> . . . <span class="italic">movendo</span> bracketed by Madvig,
Edd.; <span class="italic">Popilius</span> . . . <span class="italic">poterat</span>
bracketed by Unger.</a></li><script type="text/javascript">document.getElementById('note_LCL030_38_2').style.display = "none";</script></ul></section></notes></section>