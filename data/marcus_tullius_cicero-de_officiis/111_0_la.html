<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent"> dominantis opes pro Sex. Roscio Amerino
fecimus, quae, ut seis, exstat oratio.</p>
<span class="innerMarginNote right">52</span>
<p>XV. Sed expositis adulescentium officiis, quae valeant ad gloriam
adipiscendam, deinceps de beneficentia<a class="footnoteLink" href="#note_LCL030_222_1" id="target_note_LCL030_222_1"><sup>1</sup></a> ac de liberalitate
dicendum est; cuius est ratio duplex; nam aut opera benigne fit indigentibus
aut pecunia. Facilior est haec posterior, locupleti praesertim, sed illa
lautior ac splendidior et viro forti claroque dignior. Quamquam enim in
utroque inest gratificandi liberalis voluntas, tamen altera ex arca, altera
ex virtute depromitur, largitioque, quae fit ex re familiari, fontem ipsum
benignitatis exhaurit. Ita benignitate benignitas tollitur; qua quo in
plures <span class="innerMarginNote right">53</span> usus sis, eo minus
in multos uti possis. At qui opera, id est virtute et industria, benefici et
liberales erunt, primum, quo pluribus profuerint, eo plures ad benigne
faciendum adiutores habebunt, dein consuetudine beneficentiae paratiores
erunt et tamquam exercitatiores ad bene de multis promerendum.</p>
<p>Praeclare in<a class="footnoteLink" href="#note_LCL030_222_2" id="target_note_LCL030_222_2"><sup>2</sup></a> epistula<a class="footnoteLink" href="#note_LCL030_222_3" id="target_note_LCL030_222_3"><sup>3</sup></a> quadam Alexandrum
filium Philippus accusat, quod largitione benivolentiam Macedonum
consectetur: “Quae te, malum!” inquit, “ratio in istam
spem induxit, ut eos tibi fideles putares</p>
</section><notes><section class="footnotes"><ul><li class="note" id="note_LCL030_222_1"><a class="footnoteCrossrefLink" href="#target_note_LCL030_222_1" title="Click to highlight in text"><sup class="lineRef">1</sup><span class="italic">beneficentia</span> Edd.; <span class="italic">beneficientia</span> MSS.
(ubique).</a></li><script type="text/javascript">document.getElementById('note_LCL030_222_1').style.display = "none";</script><li class="note" id="note_LCL030_222_2"><a class="footnoteCrossrefLink" href="#target_note_LCL030_222_2" title="Click to highlight in text"><sup class="lineRef">2</sup><span class="italic">in</span> B
H a b; not in L c p.</a></li><script type="text/javascript">document.getElementById('note_LCL030_222_2').style.display = "none";</script><li class="note" id="note_LCL030_222_3"><a class="footnoteCrossrefLink" href="#target_note_LCL030_222_3" title="Click to highlight in text"><sup class="lineRef">3</sup><span class="italic">epistula</span> H, Heine; <span class="italic">epistola</span> B L a b
c.</a></li><script type="text/javascript">document.getElementById('note_LCL030_222_3').style.display = "none";</script></ul></section></notes></section>