<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent">
quarta moderationis, haec in deligendo officio saepe inter se comparentur
necesse est.</p>
<span class="innerMarginNote right">153</span>
<p>Placet igitur aptiora esse naturae ea officia, quae ex communitate, quam ea,
quae ex cognitione ducantur, idque hoc argumento confirmari potest, quod, si
contigerit ea vita sapienti, ut omnium rerum affluentibus copiis [quamvis]
omnia,<a class="footnoteLink" href="#note_LCL030_156_1" id="target_note_LCL030_156_1"><sup>1</sup></a> quae cognitione digna sint, summo otio secum
ipse consideret et contempletur, tamen, si solitudo tanta sit, ut hominem
videre non possit, excedat e vita. Princepsque omnium virtutum illa
sapientia, quam σοφίαν Graeci vocant—prudentiam enim, quam Graeci
φρόνησιν dicunt, aliam quandam intellegimus, quae est rerum expetendarum
fugiendarumque scientia; illa autem sapientia, quam principem dixi, rerum
est divinarum et humanarum scientia, in qua continetur deorum et hominum
communitas et societas inter ipsos; ea si maxima est, ut est certe, necesse
est, quod a communitate ducatur officium, id esse maximum. Etenim cognitio
contemplatioque naturae manca quodam modo atque inchoata sit, si nulla actio
rerum consequatur. Ea autem actio in hominum commodis tuendis maxime
cernitur; pertinet igitur ad societatem 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL030_156_1"><a class="footnoteCrossrefLink" href="#target_note_LCL030_156_1" title="Click to highlight in text"><sup class="lineRef">1</sup><span class="italic">copiis [quamvis] omnia</span>
Ed.; <span class="italic">copiis quamvis omnia</span> MSS.; <span class="italic">copiis omnia</span> Lambinus, Bt., Müller, Heine.</a></li><script type="text/javascript">document.getElementById('note_LCL030_156_1').style.display = "none";</script></ul></section></notes></section>