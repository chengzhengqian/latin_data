<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent">cum magnitudine utilitatis comparetur;
ita fortasse etiam brevior videbitur.</p>
<span class="innerMarginNote right">21</span>
<p>Quaecumque igitur homines homini tribuunt ad eum augendum atque honestandum,
aut benivolentiae gratia faciunt, cum aliqua de causa quempiam diligunt, aut
honoris, si cuius virtutem suspiciunt, quemque dignum fortuna quam
amplissima putant, aut cui fidem habent et bene rebus suis consulere
arbitrantur, aut cuius opes metuunt, aut contra, a quibus aliquid
exspectant, ut cum reges popularesve homines largitiones aliquas proponunt,
aut postremo pretio ac mercede ducuntur, quae sordidissima est illa quidem
ratio et inquinatissima et iis, qui ea tenentur, et illis, qui ad eam<a class="footnoteLink" href="#note_LCL030_188_1" id="target_note_LCL030_188_1"><sup>1</sup></a>
confugere conantur; <span class="innerMarginNote right">22</span> male
enim se res habet, cum, quod virtute effici debet, id temptatur pecunia. Sed
quoniam non numquam hoc subsidium necessarium est, quem ad modum sit utendum
eo, dicemus, si prius iis<a class="footnoteLink" href="#note_LCL030_188_2" id="target_note_LCL030_188_2"><sup>2</sup></a> de rebus, quae virtuti propiores sunt,
dixerimus.</p>
<p>Atque etiam subiciunt se homines imperio alterius et potestati de causis
pluribus. Ducuntur enim aut benivolentia aut beneficiorum magnitudine aut
dignitatis praestantia aut spe sibi id utile futurum aut metu ne vi parere
cogantur, aut spe largitionis 

</p></section><notes><section class="footnotes"><ul><li class="note" id="note_LCL030_188_1"><a class="footnoteCrossrefLink" href="#target_note_LCL030_188_1" title="Click to highlight in text"><sup class="lineRef">1</sup><span class="italic">eam</span> c, Edd.; ea B H a
b.</a></li><script type="text/javascript">document.getElementById('note_LCL030_188_1').style.display = "none";</script><li class="note" id="note_LCL030_188_2"><a class="footnoteCrossrefLink" href="#target_note_LCL030_188_2" title="Click to highlight in text"><sup class="lineRef">2</sup><span class="italic">iis</span> Edd.; <span class="italic">his</span> B H a b; <span class="italic">hijs</span> c.</a></li><script type="text/javascript">document.getElementById('note_LCL030_188_2').style.display = "none";</script></ul></section></notes></section>