<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<span class="innerMarginNote right">128</span>
<p>Nec vero audiendi sunt Cynici, aut si qui fuerunt Stoici paene Cynici, qui
reprehendunt et irrident, quod ea, quae turpia<a class="footnoteLink" href="#note_LCL030_130_1" id="target_note_LCL030_130_1"><sup>1</sup></a> non sint, verbis
flagitiosa ducamus, illa autem, quae turpia<a class="footnoteLink" href="#note_LCL030_130_2" id="target_note_LCL030_130_2"><sup>2</sup></a> sint, nominibus
appellemus suis. Latrocinari, fraudare, adulterare re<a class="footnoteLink" href="#note_LCL030_130_3" id="target_note_LCL030_130_3"><sup>3</sup></a> turpe est, sed
dicitur non obscene; liberis dare operam re honestum est, nomine obscenum;
pluraque in eam sententiam ab eisdem contra verecundiam disputantur. Nos
autem naturam sequamur et ab omni, quod abhorret ab oculorum auriumque
approbatione, fugiamus; status incessus, sessio accubitio, vultus oculi
manuum motus teneat illud decorum.</p>
<span class="innerMarginNote right">129</span>
<p>Quibus in rebus duo maxime sunt fugienda, ne quid effeminatum aut molle et ne
quid durum aut rusticum sit. Nec vero histrionibus oratoribusque concedendum
est, ut iis haec apta sint, nobis dissoluta. Scaenicorum quidem mos tantam
habet vetere disciplina verecundiam, ut in scaenam sine subligaculo prodeat
nemo; verentur enim, ne, si quo casu evenerit, ut corporis partes quaedam
aperiantur, aspiciantur non decore. Nostro quidem more cum parentibus
puberes filii, cum soceris generi non lavantur. Retinenda igitur est huius
generis verecundia, praesertim natura ipsa magistra et duce.</p>
<span class="innerMarginNote right">130</span>
<p>XXXVI. Cum autem pulchritudinis duo genera sint, quorum in altero venustas
sit, in altero dignitas,



</p></section><notes><section class="footnotes"><ul><li class="note" id="note_LCL030_130_1"><a class="footnoteCrossrefLink" href="#target_note_LCL030_130_1" title="Click to highlight in text"><sup class="lineRef">1</sup><span class="italic">quae
turpia</span> B b, Edd.; <span class="italic">quae re turpia</span> L c; <span class="italic">quae . . . autem</span> om. H.</a></li><script type="text/javascript">document.getElementById('note_LCL030_130_1').style.display = "none";</script><li class="note" id="note_LCL030_130_2"><a class="footnoteCrossrefLink" href="#target_note_LCL030_130_2" title="Click to highlight in text"><sup class="lineRef">2</sup><span class="italic">quae
turpia</span> B H b, Edd.; <span class="italic">quae re turpia</span> L
c.</a></li><script type="text/javascript">document.getElementById('note_LCL030_130_2').style.display = "none";</script><li class="note" id="note_LCL030_130_3"><a class="footnoteCrossrefLink" href="#target_note_LCL030_130_3" title="Click to highlight in text"><sup class="lineRef">3</sup><span class="italic">re</span> B
H, Edd.; not in A L b c p.</a></li><script type="text/javascript">document.getElementById('note_LCL030_130_3').style.display = "none";</script></ul></section></notes></section>