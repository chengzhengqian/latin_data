<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent"> sequetur considerata actio; ita fit, ut
agere considerate pluris sit quam cogitare prudenter.]<a class="footnoteLink" href="#note_LCL030_164_1" id="target_note_LCL030_164_1"><sup>1</sup></a></p>
<p>Atque haec quidem hactenus. Patefactus enim locus est ipse, ut non difficile
sit in exquirendo officio, quid cuique sit praeponendum, videre. In ipsa
autem communitate sunt gradus officiorum, ex quibus, quid cuique praestet,
intellegi possit, ut prima dis immortalibus, secunda patriae, tertia
parentibus, deinceps gradatim reliquis debeantur.</p>
<span class="innerMarginNote right">161</span>
<p>Quibus ex rebus breviter disputatis intellegi potest non solum id homines
solere dubitare, honestumne an turpe sit, sed etiam duobus propositis
honestis utrum honestius sit. Hic locus a Panaetio est, ut supra dixi,
praetermissus. Sed iam ad reliqua pergamus.</p>
</section><notes><section class="footnotes"><ul><li class="note" id="note_LCL030_164_1"><a class="footnoteCrossrefLink" href="#target_note_LCL030_164_1" title="Click to highlight in text"><sup class="lineRef">1</sup><span class="italic">Etenim</span> . . . <span class="italic">prudenter</span> bracketed by
Unger.</a></li><script type="text/javascript">document.getElementById('note_LCL030_164_1').style.display = "none";</script></ul></section></notes></section>