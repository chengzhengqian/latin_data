<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent">

idcirco initam esse cum hominibus communitatem et societatem; quodsi omnia
nobis, quae ad victum cultumque pertinent, quasi virgula divina, ut aiunt,
suppeditarentur, tum optimo quisque ingenio negotiis omnibus omissis totum
se in cognitione et scientia collocaret. Non est ita; nam et solitudinem
fugeret et socium studii quaereret, tum docere tum discere vellet, tum
audire tum dicere. Ergo omne officium, quod ad coniunctionem hominum et ad
societatem tuendam valet, anteponendum est illi officio, quod cognitione et
scientia continetur.</p>
<span class="innerMarginNote right">159</span>
<p>XLV. Illud forsitan quaerendum sit, num haec communitas, quae maxime est apta
naturae, sit etiam moderationi modestiaeque semper anteponenda. Non placet;
sunt enim quaedam partim ita foeda, partim ita flagitiosa, ut ea ne
conservandae quidem patriae causa sapiens facturus sit. Ea Posidonius
collegit permulta, sed ita taetra quaedam, ita obscena, ut dictu quoque
videantur turpia. Haec igitur non suscipiet rei publicae causa, ne res
publica quidem pro se suscipi volet. Sed hoc<a class="footnoteLink" href="#note_LCL030_162_1" id="target_note_LCL030_162_1"><sup>1</sup></a> commodius se res
habet, quod non potest accidere tempus, ut intersit rei publicae quicquam
illorum facere sapientem.</p>
<span class="innerMarginNote right">160</span>
<p>Quare hoc quidem effectum sit, in officiis deligendis id<a class="footnoteLink" href="#note_LCL030_162_2" id="target_note_LCL030_162_2"><sup>2</sup></a> genus
officiorum excellere, quod teneatur hominum societate. [Etenim cognitionem
prudentiamque 

</p></section><notes><section class="footnotes"><ul><li class="note" id="note_LCL030_162_1"><a class="footnoteCrossrefLink" href="#target_note_LCL030_162_1" title="Click to highlight in text"><sup class="lineRef">1</sup><span class="italic">hoc</span> L c p, Edd.; <span class="italic">haec</span> B H
a b.</a></li><script type="text/javascript">document.getElementById('note_LCL030_162_1').style.display = "none";</script><li class="note" id="note_LCL030_162_2"><a class="footnoteCrossrefLink" href="#target_note_LCL030_162_2" title="Click to highlight in text"><sup class="lineRef">2</sup><span class="italic">id</span> a, Edd.; <span class="italic">ut</span> b; <span class="italic">hoc</span> B H L c p.</a></li><script type="text/javascript">document.getElementById('note_LCL030_162_2').style.display = "none";</script></ul></section></notes></section>