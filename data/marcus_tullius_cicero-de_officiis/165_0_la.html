<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>perfidi, improbi, malitiosi. Nullum igitur eorum factum potest utile esse,
cum sit tot vitiis inquinatum.</p>
<span class="innerMarginNote right">61</span>
<p>XV. Quodsi Aquiliana definitio vera est, ex omni vita simulatio
dissimulatioque tollenda est. Ita, nec ut emat melius nec ut vendat,
quicquam simulabit aut dissimulabit vir bonus. Atque<a class="footnoteLink" href="#note_LCL030_330_1" id="target_note_LCL030_330_1"><sup>1</sup></a> iste dolus malus
et legibus erat vindicatus, ut tutela<a class="footnoteLink" href="#note_LCL030_330_2" id="target_note_LCL030_330_2"><sup>2</sup></a> duodecim tabulis,
circumscriptio adulescentium lege Plaetoria, et sine lege iudiciis, in
quibus additur <span class="sc">ex fide bona.</span> Reliquorum autem iudiciorum
haec verba maxime excellunt: in arbitrio rei uxoriae <span class="sc">melius
aequius,</span> in fiducia <span class="sc">ut inter bonos bene agier.</span>
Quid ergo? aut in eo, <span class="sc">quod melius aequius,</span> potest ulla
pars inesse fraudis? aut, cum dicitur <span class="sc">inter bonos bene
agier,</span> quicquam agi dolose aut malitiose potest? Dolus autem malus
in simulatione, ut ait Aquilius, continetur. Tollendum est igitur ex rebus
contrahendis omne mendacium; non illicitatorem<a class="footnoteLink" href="#note_LCL030_330_3" id="target_note_LCL030_330_3"><sup>3</sup></a> venditor, non, qui
contra se liceatur, emptor apponet; uterque, si ad eloquendum venerit, non
plus quam semel eloquetur. <span class="innerMarginNote right">62</span>
Q. quidem Scaevola P. f., cum postulasset, ut sibi fundus, cuius emptor
erat, semel indicaretur</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL030_330_1"><a class="footnoteCrossrefLink" href="#target_note_LCL030_330_1" title="Click to highlight in text"><sup class="lineRef">1</sup><span class="italic">Atque</span>
MSS., Bt.<sup>1</sup>, Müller, Heine; <span class="italic">Atqui</span> Manutius, Ed., Bt.<sup>2</sup></a></li><script type="text/javascript">document.getElementById('note_LCL030_330_1').style.display = "none";</script><li class="note" id="note_LCL030_330_2"><a class="footnoteCrossrefLink" href="#target_note_LCL030_330_2" title="Click to highlight in text"><sup class="lineRef">2</sup><span class="italic">ut
tutela</span> MSS., Bt., Müller; <span class="italic">ut in tutela</span>
Heine, Ed.</a></li><script type="text/javascript">document.getElementById('note_LCL030_330_2').style.display = "none";</script><li class="note" id="note_LCL030_330_3"><a class="footnoteCrossrefLink" href="#target_note_LCL030_330_3" title="Click to highlight in text"><sup class="lineRef">3</sup><span class="italic">non
illicitatorem</span> c <span class="italic">(inl.)</span> p, Edd.; <span class="italic">non licitatorem</span> B H a b.</a></li><script type="text/javascript">document.getElementById('note_LCL030_330_3').style.display = "none";</script></ul></section></notes></section>