<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>fore, quos pecunia corrupisses? An tu id agis, ut Macedones non te regem
suum, sed ministrum et praebitorem<a class="footnoteLink" href="#note_LCL030_224_1" id="target_note_LCL030_224_1"><sup>1</sup></a> sperent
fore?”</p>
<p>Bene “ministrum et praebitorem,”<a class="footnoteLink" href="#note_LCL030_224_2" id="target_note_LCL030_224_2"><sup>2</sup></a> quia sordidum
regi, melius etiam, quod largitionem “corruptelam” dixit esse;
fit enim deterior, qui accipit, atque ad idem semper exspectandum
paratior.</p>
<span class="innerMarginNote right">54</span>
<p>Hoc ille filio, sed praeceptum putemus omnibus.</p>
<p>Quam ob rem id quidem non dubium est, quin illa benignitas, quae constet ex
opera et industria, et honestior sit et latius pateat et possit prodesse
pluribus; non numquam tamen est largiendum, nec hoc benignitatis genus
omnino repudiandum est et saepe idoneis hominibus indigentibus de re
familiari impertiendum, sed diligenter atque moderate; multi enim patrimonia
effuderunt inconsulte largiendo. Quid autem est stultius quam, quod libenter
facias, curare, ut id diutius facere non possis? Atque etiam sequuntur
largitionem rapinae; cum enim dando egere coeperunt, alienis bonis manus
afferre coguntur. Ita, cum benivolentiae comparandae causa benefici esse
velint, non tanta studia assequuntur eorum, quibus dederunt, quanta odia
eorum, quibus ademerunt.</p>
<span class="innerMarginNote right">55</span>
<p>Quam ob rem nec ita claudenda res est familiaris, ut eam benignitas aperire
non possit, nec ita reseranda, ut pateat omnibus; modus adhibeatur,
isque</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL030_224_1"><a class="footnoteCrossrefLink" href="#target_note_LCL030_224_1" title="Click to highlight in text"><sup class="lineRef">1</sup><span class="italic">praebitorem</span> B H L b c p; <span class="italic">praebitorem putant</span>
a.</a></li><script type="text/javascript">document.getElementById('note_LCL030_224_1').style.display = "none";</script><li class="note" id="note_LCL030_224_2"><a class="footnoteCrossrefLink" href="#target_note_LCL030_224_2" title="Click to highlight in text"><sup class="lineRef">2</sup><span class="italic">sperent</span> . . . <span class="italic">praebitorem</span> L c p, Edd.; not
in B H a b.</a></li><script type="text/javascript">document.getElementById('note_LCL030_224_2').style.display = "none";</script></ul></section></notes></section>