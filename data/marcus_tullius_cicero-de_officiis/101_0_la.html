<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent"> quos plus intellegere quam nos arbitramur
quosque et futura prospicere credimus et, cum res agatur in discrimenque
ventum sit, expedire rem et consilium ex tempore capere posse; hanc enim
utilem homines existimant veramque prudentiam. Iustis autem et fidis<a class="footnoteLink" href="#note_LCL030_202_1" id="target_note_LCL030_202_1"><sup>1</sup></a>
hominibus, id est bonis viris, ita fides habetur, ut nulla sit in iis<a class="footnoteLink" href="#note_LCL030_202_2" id="target_note_LCL030_202_2"><sup>2</sup></a>
fraudis iniuriaeque suspicio. Itaque his salutem nostram, his fortunas, his
liberos rectissime committi arbitramur.</p>
<span class="innerMarginNote right">34</span>
<p>Harum igitur duarum ad fidem faciendam iustitia plus pollet, quippe cum ea
sine prudentia satis habeat auctoritatis, prudentia sine iustitia nihil
valet ad faciendam fidem. Quo enim quis versutior et callidior, hoc invisior
et suspectior est detracta opinione probitatis. Quam ob rem intellegentiae
iustitia coniuncta, quantum volet, habebit ad faciendam fidem virium;
iustitia sine prudentia multum poterit, sine iustitia nihil valebit
prudentia.</p>
<span class="innerMarginNote right">35</span>
<p>X. Sed ne quis sit admiratus, cur, cum inter omnes philosophos constet a
meque ipso saepe disputatum sit, qui unam haberet, omnes habere virtutes,
nunc ita seiungam, quasi possit quisquam, qui non idem prudens sit, iustus
esse, alia est illa, cum veritas ipsa limatur in disputatione, subtilitas,
alia, cum ad opinionem communem omnis accommodatur oratio. Quam ob rem, ut
volgus, ita nos hoc loco 

</p></section><notes><section class="footnotes"><ul><li class="note" id="note_LCL030_202_1"><a class="footnoteCrossrefLink" href="#target_note_LCL030_202_1" title="Click to highlight in text"><sup class="lineRef">1</sup><span class="italic">et fidis</span> MSS.; del. Facciolati, Pearce; <span class="italic">[et fidis]</span> Bt., Ed.</a></li><script type="text/javascript">document.getElementById('note_LCL030_202_1').style.display = "none";</script><li class="note" id="note_LCL030_202_2"><a class="footnoteCrossrefLink" href="#target_note_LCL030_202_2" title="Click to highlight in text"><sup class="lineRef">2</sup><span class="italic">iis</span> B; <span class="italic">his</span> H a b; <span class="italic">hijs</span> c.</a></li><script type="text/javascript">document.getElementById('note_LCL030_202_2').style.display = "none";</script></ul></section></notes></section>