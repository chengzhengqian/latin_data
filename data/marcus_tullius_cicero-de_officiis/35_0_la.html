<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent">
et pecuniae fugienda cupiditas; nihil enim est tam angusti animi tamque parvi
quam amare divitias, nihil honestius magnificentiusque quam pecuniam
contemnere, si non habeas, si habeas, ad beneficentiam liberalitatemque
conferre.</p>
<p>Cavenda etiam est gloriae cupiditas, ut supra dixi; eripit enim libertatem,
pro qua magnanimis viris omnis debet esse contentio. Nec vero imperia
expetenda ac potius aut non accipienda interdum aut deponenda non
numquam.</p>
<span class="innerMarginNote right">69</span>
<p>Vacandum autem omni est animi perturbatione, cum cupiditate et metu, tum
etiam aegritudine et voluptate nimia<a class="footnoteLink" href="#note_LCL030_70_1" id="target_note_LCL030_70_1"><sup>1</sup></a> et iracundia, ut
tranquillitas animi et securitas adsit, quae affert cum constantiam, tum
etiam dignitatem. Multi autem et sunt et fuerunt, qui eam, quam dico,
tranquillitatem expetentes a negotiis publicis se removerint ad otiumque
perfugerint; in his et nobilissimi philosophi longeque principes et quidam
homines severi et graves nec populi nec principum mores ferre potuerunt,
vixeruntque non nulli in agris delectati re sua familiari. <span class="innerMarginNote right">70</span> His idem propositum fuit,
quod regibus, ut ne qua re egerent, ne cui parerent, libertate uterentur,
cuius proprium est sic vivere, ut velis.</p>
<p>XXI. Quare cum hoc commune sit potentiae cupidorum cum iis, quos dixi,
otiosis, alteri se

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL030_70_1"><a class="footnoteCrossrefLink" href="#target_note_LCL030_70_1" title="Click to highlight in text"><sup class="lineRef">1</sup><span class="italic">voluptate
nimia</span> Orelli, MÃ¼ller; <span class="italic">voluptate animi</span> A H L
a b c; <span class="italic">vol. animi et securitas (et iracundia ut tr.
animi</span> by a later hand on the margin) B; <span class="italic">voluptate
[animi],</span> Bt., Heine.</a></li><script type="text/javascript">document.getElementById('note_LCL030_70_1').style.display = "none";</script></ul></section></notes></section>