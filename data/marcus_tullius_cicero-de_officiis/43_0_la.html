<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent">
<span class="marginNote left">Ann. xii, Vahlen<sup>2</sup>,
370-372</span>
Quanto Q. Maximus melius! de quo Ennius:</p>
<blockquote><p>
<span class="line indent2">Unus homo nobis cunctando restituit rem.</span><span class="linebreak"></span>
<span class="line indent2">Noenum rumores ponebat<a class="footnoteLink" href="#note_LCL030_86_1" id="target_note_LCL030_86_1"><sup>1</sup></a> ante
salutem.</span><span class="linebreak"></span>
<span class="line indent2">Ergo postque magisque viri nunc gloria claret.</span><span class="linebreak"></span>
</p></blockquote>
<p>Quod genus peccandi vitandum est etiam in rebus urbanis. Sunt enim, qui, quod
sentiunt, etsi optimum sit, tamen invidiae metu non audeant<a class="footnoteLink" href="#note_LCL030_86_2" id="target_note_LCL030_86_2"><sup>2</sup></a> dicere.</p>
<span class="innerMarginNote right">85</span>
<p>XXV. Omnino qui rei publicae praefuturi sunt, duo<span class="marginNote left">Rep. i,
342 E</span> Platonis praecepta teneant, unum, ut utilitatem civium sic
tueantur, ut, quaecumque agunt, ad eam<span class="marginNote left">Rep. iv, 420
B</span> referant obliti commodorum suorum, alterum, ut totum corpus rei
publicae curent, ne, dum partem aliquam tuentur, reliquas deserant. Ut enim
tutela, sic procuratio rei publicae ad eorum utilitatem, qui commissi sunt,
non ad eorum, quibus commissa est, gerenda est. Qui autem parti civium
consultunt partem neglegunt, rem perniciosissimam in civitatem inducunt,
seditionem atque discordiam; ex quo evenit, ut alii populares, alii studiosi
optimi cuiusque videantur, pauci universorum.</p>
<span class="innerMarginNote right">86</span>
<p>Hinc apud Atheniensis magnae discordiae, in nostra re publica non solum
seditiones, sed etiam pestifera bella civilia; quae gravis et fortis civis
et


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL030_86_1"><a class="footnoteCrossrefLink" href="#target_note_LCL030_86_1" title="Click to highlight in text"><sup class="lineRef">1</sup><span class="italic">Noenum
rumores ponebat</span> Lachmann (ad Lucr. III, 198); <span class="italic">Non
enim rumores ponebat</span> MSS.; <span class="italic">Non ponebat enim</span>
alii.</a></li><script type="text/javascript">document.getElementById('note_LCL030_86_1').style.display = "none";</script><li class="note" id="note_LCL030_86_2"><a class="footnoteCrossrefLink" href="#target_note_LCL030_86_2" title="Click to highlight in text"><sup class="lineRef">2</sup><span class="italic">audeant</span> Ernesti; <span class="italic">audent</span> MSS., Bt.<sup>1</sup>, Heine.</a></li><script type="text/javascript">document.getElementById('note_LCL030_86_2').style.display = "none";</script></ul></section></notes></section>