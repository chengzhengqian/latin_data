<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent">
militaribus; in quibus plus etiam quam in his operae studiique ponendum
est.</p>
<span class="innerMarginNote right">79</span>
<p>XXIII. Omnino illud honestum, quod ex animo excelso magnificoque quaerimus,
animi efficitur, non corporis viribus. Exercendum tamen corpus et ita
afficiendum est, ut oboedire consilio rationique possit in exsequendis
negotiis et in labore tolerando. Honestum autem id, quod exquirimus, totum
est positum in animi cura et cogitatione; in quo non minorem utilitatem
afferunt, qui togati rei publicae praesunt, quam qui bellum gerunt. Itaque
eorum consilio saepe aut non suscepta aut confecta bella sunt, non numquam
etiam illata, ut M. Catonis bellum tertium Punicum, in quo etiam mortui
valuit <span class="innerMarginNote right">80</span> auctoritas. Quare
expetenda quidem magis est decernendi ratio quam decertandi fortitudo, sed
cavendum, ne id bellandi magis fuga quam utilitatis ratione faciamus. Bellum
autem ita suscipiatur, ut nihil aliud nisi pax quaesita videatur.</p>
<p>Fortis vero animi et constantis est non perturbari in rebus asperis nec
tumultuantem de gradu deici, ut dicitur, sed praesenti animo uti et consilio
nec a ratione discedere.</p>
<span class="innerMarginNote right">81</span>
<p>Quamquam hoc animi, illud etiam ingenii magni est, praecipere cogitatione
futura et aliquanto<a class="footnoteLink" href="#note_LCL030_80_1" id="target_note_LCL030_80_1"><sup>1</sup></a> ante

</p></section><notes><section class="footnotes"><ul><li class="note" id="note_LCL030_80_1"><a class="footnoteCrossrefLink" href="#target_note_LCL030_80_1" title="Click to highlight in text"><sup class="lineRef">1</sup><span class="italic">aliquanto
Edd.; aliquando</span> MSS.</a></li><script type="text/javascript">document.getElementById('note_LCL030_80_1').style.display = "none";</script></ul></section></notes></section>