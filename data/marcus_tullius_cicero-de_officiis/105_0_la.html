<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent"> confugiebant virtute praestantem; qui
cum prohiberet iniuria tenuiores, aequitate constituenda summos cum
infimis<a class="footnoteLink" href="#note_LCL030_210_1" id="target_note_LCL030_210_1"><sup>1</sup></a> pari iure retinebat.<a class="footnoteLink" href="#note_LCL030_210_2" id="target_note_LCL030_210_2"><sup>2</sup></a> Eademque <span class="innerMarginNote right">42</span> constituendarum legum fuit
causa, quae regum. Ius enim semper est quaesitum aequabile; neque enim
aliter esset ius. Id si ab uno iusto et bono viro consequebantur, erant eo
contenti; cum id minus contingent, leges sunt inventae, quae cum omnibus
semper una atque eadem voce loquerentur.</p>
<p>Ergo hoc quidem perspicuum est, eos ad imperandum deligi solitos, quorum de
iustitia magna esset opinio multitudinis. Adiuncto vero, ut idem etiam
prudentes haberentur, nihil erat, quod homines iis auctoribus non posse
consequi se arbitrarentur. Omni igitur ratione colenda et retinenda iustitia
est cum ipsa per sese (nam aliter iustitia non esset), tum propter
amplificationem honoris et gloriae.</p>
<p>Sed ut pecuniae non quaerendae solum ratio est, verum etiam collocandae, quae
perpetuos sumptus suppeditet, nec solum necessarios, sed etiam liberales,
sic gloria et quaerenda et collocanda ratione est.<span class="marginNote left">Xen.
Mem. <span class="sc">ii</span>, 6, 39.</span>
<span class="innerMarginNote right">43</span> Quamquam praeclare Socrates
hanc viam ad gloriam proximam et quasi compendiariam dicebat esse, si quis
id ageret, ut, qualis haberi vellet, talis esset. Quodsi qui simulatione et
inani ostentatione et ficto non modo sermone, sed etiam voltu stabilem se
gloriam consequi posse rentur, vehementer errant.</p>
</section><notes><section class="footnotes"><ul><li class="note" id="note_LCL030_210_1"><a class="footnoteCrossrefLink" href="#target_note_LCL030_210_1" title="Click to highlight in text"><sup class="lineRef">1</sup><span class="italic">infimis
c,</span> Edd.; <span class="italic">infirmis</span> B a b; <span class="italic">infirmos</span> H.</a></li><script type="text/javascript">document.getElementById('note_LCL030_210_1').style.display = "none";</script><li class="note" id="note_LCL030_210_2"><a class="footnoteCrossrefLink" href="#target_note_LCL030_210_2" title="Click to highlight in text"><sup class="lineRef">2</sup><span class="italic">retinebat
c,</span> Edd.; <span class="italic">pertinebat</span> B H a p; <span class="italic">pertinebant</span> b.</a></li><script type="text/javascript">document.getElementById('note_LCL030_210_2').style.display = "none";</script></ul></section></notes></section>