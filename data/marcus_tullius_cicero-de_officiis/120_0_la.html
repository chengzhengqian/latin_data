<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<span class="innerMarginNote right">66</span>
<p>Atque huic arti finitima est dicendi [gravior] facultas<a class="footnoteLink" href="#note_LCL030_240_1" id="target_note_LCL030_240_1"><sup>1</sup></a> et gratior et
ornatior. Quid enim eloquentia praestabilius vel admiratione audientium vel
spe indigentium vel eorum, qui defensi sunt, gratia? Huic [quoque] ergo<a class="footnoteLink" href="#note_LCL030_240_2" id="target_note_LCL030_240_2"><sup>2</sup></a>
a maioribus nostris est in toga dignitatis<a class="footnoteLink" href="#note_LCL030_240_3" id="target_note_LCL030_240_3"><sup>3</sup></a> principatus datus.
Diserti igitur hominis et facile laborantis, quodque in patriis est moribus,
multorum causas et non gravate et gratuito defendentis beneficia et
patrocinia late patent.</p>
<span class="innerMarginNote right">67</span>
<p>Admonebat me res, ut hoc quoque loco intermissionem eloquentiae, ne dicam
interitum, deplorarem, ni vererer, ne de me ipso aliquid viderer queri. Sed
tamen videmus, quibus exstinctis oratoribus quam in paucis spes, quanto in
paucioribus facultas, quam in multis sit audacia. Cum autem omnes non
possint, ne multi quidem, aut iuris periti esse aut diserti, licet tamen
opera prodesse multis beneficia petentem, commendantem iudicibus,
magistratibus, vigilantem pro re alterius, eos ipsos, qui aut consuluntur
aut defendunt, rogantem; quod qui faciunt, plurimum gratiae consequuntur,
latissimeque eorum manat industria.</p>
<span class="innerMarginNote right">68</span>
<p>Iam illud non sunt admonendi (est enim in promptu), ut animadvertant, cum
iuvare alios velint, ne quos offendant. Saepe enim aut eos laedunt,</p>
</section><notes><section class="footnotes"><ul><li class="note" id="note_LCL030_240_1"><a class="footnoteCrossrefLink" href="#target_note_LCL030_240_1" title="Click to highlight in text"><sup class="lineRef">1</sup><span class="italic">dicendi
gravior facultas</span> B H b; <span class="italic">gravior facultas</span> L c
p; <span class="italic">dicendi [gravior] facultas</span> Ed.; <span class="italic">dicendi facultas</span> Lambinua.</a></li><script type="text/javascript">document.getElementById('note_LCL030_240_1').style.display = "none";</script><li class="note" id="note_LCL030_240_2"><a class="footnoteCrossrefLink" href="#target_note_LCL030_240_2" title="Click to highlight in text"><sup class="lineRef">2</sup><span class="italic">huic
quoque ergo</span> B H L b c, Bt.; <span class="italic">huic ergo</span>
Facciolati; <span class="italic">huic [quoque] ergo</span> Ed.</a></li><script type="text/javascript">document.getElementById('note_LCL030_240_2').style.display = "none";</script><li class="note" id="note_LCL030_240_3"><a class="footnoteCrossrefLink" href="#target_note_LCL030_240_3" title="Click to highlight in text"><sup class="lineRef">3</sup><span class="italic">in toga
dignitatis</span> L c p, Edd.; <span class="italic">in tota dignitatis</span> B
H b; in <span class="italic">tota dignitate</span> a.</a></li><script type="text/javascript">document.getElementById('note_LCL030_240_3').style.display = "none";</script></ul></section></notes></section>