<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent">
constituere, quid accidere possit in utramque partem, et quid agendum sit,
cum quid evenerit, nec committere, ut aliquando dicendum sit: “Non
putaram.”</p>
<p>Haec sunt opera magni animi et excelsi et prudentia consilioque fidentis;
temere autem in acie versari et manu cum hoste confligere immane quiddam et
beluarum simile est; sed cum tempus necessitasque postulat, decertandum manu
est et mors servituti turpitudinique anteponenda.</p>
<span class="marginNote left">Ch. xxii</span>
<span class="innerMarginNote right">82</span>
<p>XXIV. De evertendis autem diripiendisque urbibus valde considerandum est ne
quid temere, ne quid crudeliter. Idque est magni viri, rebus agitatis punire
sontes, multitudinem conservare, in omni fortuna recta atque honesta
retinere. Ut enim sunt, quem ad modum supra dixi, qui urbanis rebus bellicas
anteponant, sic reperias multos, quibus periculosa et calida<a class="footnoteLink" href="#note_LCL030_82_1" id="target_note_LCL030_82_1"><sup>1</sup></a> consilia
quietis et cogitatis<a class="footnoteLink" href="#note_LCL030_82_2" id="target_note_LCL030_82_2"><sup>2</sup></a> splendidiora et maiora videantur.</p>
<span class="innerMarginNote right">83</span>
<p>Numquam omnino periculi fuga committendum est, ut imbelles timidique
videamur, sed fugiendum illud etiam, ne offeramus nos periculis sine causa,
quo esse nihil potest stultius. Quapropter in adeundis periculis consuetudo
imitanda medicorum est, qui leviter aegrotantes leniter curant, gravioribus
autem morbis periculosas curationes et ancipites adhibere coguntur. Quare in
tranquillo tempestatem adversam


</p></section><notes><section class="footnotes"><ul><li class="note" id="note_LCL030_82_1"><a class="footnoteCrossrefLink" href="#target_note_LCL030_82_1" title="Click to highlight in text"><sup class="lineRef">1</sup><span class="italic">calida</span>
Nonius, Edd.; <span class="italic">callida</span> MSS.</a></li><script type="text/javascript">document.getElementById('note_LCL030_82_1').style.display = "none";</script><li class="note" id="note_LCL030_82_2"><a class="footnoteCrossrefLink" href="#target_note_LCL030_82_2" title="Click to highlight in text"><sup class="lineRef">2</sup><span class="italic">consilia
quietis et cogitatis</span> Edd.; <span class="italic">consilia et quietis et
cogitationis</span> A B H a b; <span class="italic">consilia et quietis
cogitationibus</span> c p.</a></li><script type="text/javascript">document.getElementById('note_LCL030_82_2').style.display = "none";</script></ul></section></notes></section>