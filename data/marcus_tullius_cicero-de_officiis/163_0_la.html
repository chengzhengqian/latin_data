<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>id ignorare emolumenti tui causa velis eos, quorum intersit id scire. Hoc
autem celandi genus quale sit et cuius hominis, quis non videt? Certe non
aperti, non simplicis, non ingenui, non iusti, non viri boni, versuti
potius, obscuri, astuti, fallacis, malitiosi, callidi, veteratoris, vafri.
Haec tot et alia plura nonne inutile est vitiorum subire nomina?</p>
<span class="innerMarginNote right">58</span>
<p>XIV. Quodsi vituperandi, qui reticuerunt, quid de iis existimandum est, qui
orationis vanitatem adhibuerunt? C. Canius, eques Romanus, nec infacetus et
satis litteratus, cum se Syracusas otiandi, ut ipse dicere solebat, non
negotiandi causa contulisset, dictitabat<a class="footnoteLink" href="#note_LCL030_326_1" id="target_note_LCL030_326_1"><sup>1</sup></a> se hortulos
aliquos emere velle, quo invitare amicos et ubi se oblectare sine
interpellatoribus posset. Quod cum percrebruisset, Pythius ei quidam, qui
argentariam faceret Syracusis, venales quidem se hortos non habere, sed
licere uti Canio, si vellet, ut suis, et simul ad cenam hominem in hortos
invitavit in posterum diem. Cum ille promisisset, tum Pythius, qui esset ut
argentarius apud omnes ordines gratiosus, piscatores ad se convocavit et ab
iis petivit, ut ante suos hortulos postridie piscarentur, dixitque, quid eos
facere vellet. Ad cenam tempori<a class="footnoteLink" href="#note_LCL030_326_2" id="target_note_LCL030_326_2"><sup>2</sup></a> venit Canius;
opipare a Pythio apparatum convivium, cumbarum ante oculos multitudo; pro
se</p>
</section><notes><section class="footnotes"><ul><li class="note" id="note_LCL030_326_1"><a class="footnoteCrossrefLink" href="#target_note_LCL030_326_1" title="Click to highlight in text"><sup class="lineRef">1</sup><span class="italic">dictitabat</span> c, Edd.; <span class="italic">dictabat</span> B H a
b.</a></li><script type="text/javascript">document.getElementById('note_LCL030_326_1').style.display = "none";</script><li class="note" id="note_LCL030_326_2"><a class="footnoteCrossrefLink" href="#target_note_LCL030_326_2" title="Click to highlight in text"><sup class="lineRef">2</sup><span class="italic">tempori</span> B H b, Bt.<sup>1</sup>, Ed.; <span class="italic">tempore</span> a c; <span class="italic">temperi</span> Fl.,
Bt.<sup>2</sup>, Heine.</a></li><script type="text/javascript">document.getElementById('note_LCL030_326_2').style.display = "none";</script></ul></section></notes></section>