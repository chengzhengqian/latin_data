<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>monstrare; nam est scientem in errorem alterum inducere.”</p>
<p><span class="innerMarginNote right">(55)</span> Diogenes contra:
“Num te emere coëgit, qui ne hortatus quidem est? Ille, quod non
placebat, proscripsit, tu, quod placebat, emisti. Quodsi, qui proscribunt
villam bonam beneque aedificatam, non existimantur fefellisse, etiamsi illa
nec bona est nec aedificata ratione, multo minus, qui domum non laudarunt.
Ubi enim iudicium emptoris est, ibi fraus venditoris quae potest esse? Sin
autem dictum non omne praestandum est, quod dictum non est, id praestandum
putas? Quid vero est stultius quam venditorem eius rei, quam vendat, vitia
narrare? quid autem tam absurdum, quam si domini iussu ita praeco praedicet:
‘Domum pestilentem vendo’?”</p>
<span class="innerMarginNote right">56</span>
<p>Sic ergo in quibusdam causis dubiis ex altera parte defenditur honestas, ex
altera ita de utilitate dicitur, ut id, quod utile videatur, non modo facere
honestum sit, sed etiam non facere turpe. Haec est illa, quae videtur
utilium fieri cum honestis saepe dissensio. Quae diiudicanda sunt;<a class="footnoteLink" href="#note_LCL030_324_1" id="target_note_LCL030_324_1"><sup>1</sup></a>
non enim, ut quaereremus,<span class="innerMarginNote right">57</span>
exposuimus, sed ut explicaremus. Non igitur videtur nec frumentarius ille
Rhodios<a class="footnoteLink" href="#note_LCL030_324_2" id="target_note_LCL030_324_2"><sup>2</sup></a> nec hic aedium venditor celare emptores
debuisse. Neque enim id est celare, quicquid reticeas, sed cum, quod tu
scias,</p>
</section><notes><section class="footnotes"><ul><li class="note" id="note_LCL030_324_1"><a class="footnoteCrossrefLink" href="#target_note_LCL030_324_1" title="Click to highlight in text"><sup class="lineRef">1</sup><span class="italic">sunt</span>
MSS., Bt.<sup>1</sup>, Heine, Ed.; <span class="italic">est</span> [dissensio] Unger, Bt.<sup>2</sup></a></li><script type="text/javascript">document.getElementById('note_LCL030_324_1').style.display = "none";</script><li class="note" id="note_LCL030_324_2"><a class="footnoteCrossrefLink" href="#target_note_LCL030_324_2" title="Click to highlight in text"><sup class="lineRef">2</sup><span class="italic">Rhodios</span> c, Edd.; <span class="italic">Rhodius</span> B H a b.</a></li><script type="text/javascript">document.getElementById('note_LCL030_324_2').style.display = "none";</script></ul></section></notes></section>