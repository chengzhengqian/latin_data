<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent">
sunt parentes, cari liberi, propinqui, familiares, sed omnes omnium caritates
patria una complexa est, pro qua quis bonus dubitet mortem oppetere, si ei
sit profuturus? Quo est detestabilior istorum immanitas, qui lacerarunt omni
scelere patriam et in ea funditus delenda occupati et sunt et fuerunt.</p>
<span class="innerMarginNote right">58</span>
<p>Sed si contentio quaedam et comparatio fiat, quibus plurimum tribuendum sit
officii, principes sint patria et parentes, quorum beneficiis maximis
obligati sumus, proximi liberi totaque domus, quae spectat in nos solos
neque aliud ullum potest habere perfugium, deinceps bene convenientes
propinqui, quibuscum communis etiam fortuna plerumque est.</p>
<p>Quam ob rem necessaria praesidia vitae debentur iis maxime, quos ante dixi,
vita autem victusque communis, consilia, sermones, cohortationes,
consolationes, interdum etiam obiurgationes in amicitiis vigent maxime,
estque ea iucundissima amicitia, quam similitudo morum coniugavit.</p>
<span class="innerMarginNote right">59</span>
<p>XVIII. Sed in his omnibus officiis tribuendis videndum erit, quid cuique
maxime necesse sit, et quid quisque vel sine nobis aut possit consequi aut
non possit. Ita non iidem erunt necessitudinum gradus, qui temporum; suntque
officia, quae aliis magis quam aliis debeantur; ut vicinum citius adiuveris
in fructibus percipiendis quam aut fratrem aut
<span class="br"></span><span class="lineNumber"></span><span class="br"></span>
</p></section><notes></notes></section>