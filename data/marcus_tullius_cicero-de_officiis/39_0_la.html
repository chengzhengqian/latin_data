<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent">
et vir et imperator, in exscindenda Numantia rei publicae profuit quam eodem
tempore P. Nasica privatus, cum Ti. Gracchum interemit; quamquam haec quidem
res non solum ex domestica est ratione (attingit etiam bellicam, quoniam vi
manuque confecta est), sed tamen id ipsum est gestum consilio urbano sine
exercitu.</p>
<span class="marginNote left">Cic., de temp. suis, iii</span>
<span class="innerMarginNote right">77</span>
<p>Illud autem optimum est, in quod invadi solere ab improbis et invidis
audio:</p>
<p>“Cedant arma togae, concedat laurea laudi.”</p>
<p>Ut enim alios omittam, nobis rem publicam gubernantibus nonne togae arma
cesserunt? neque enim periculum in re publica fuit gravius umquam nec maius
otium. Ita consiliis diligentiaque nostra celeriter de manibus
audacissimorum civium delapsa arma ipsa ceciderunt. Quae res igitur gesta
umquam <span class="innerMarginNote right">78</span> in bello tanta? qui
triumphus conferendus? licet enim mihi, M. fili, apud te gloriari, ad quem
et hereditas huius gloriae et factorum imitatio pertinet. Mihi quidem certe
vir abundans bellicis laudibus, Cn. Pompeius, multis audientibus hoc
tribuit, ut diceret frustra se triumphum tertium deportaturum fuisse, nisi
meo in rem publicam beneficio, ubi triumpharet, esset habiturus.</p>
<p>Sunt igitur domesticae fortitudines non inferiores
<span class="br"></span><span class="lineNumber"></span><span class="br"></span>
</p></section><notes></notes></section>