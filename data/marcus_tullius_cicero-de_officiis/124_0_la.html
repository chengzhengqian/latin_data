<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>tolerabilis et plebi necessaria; ergo et civibus et rei publicae
salutaris.</p>
<span class="innerMarginNote right">73</span>
<p>In primis autem videndum erit ei, qui rem publicam administrabit, ut suum
quisque teneat neque de bonis privatorum publice deminutio fiat. Perniciose
enim Philippus, in tribunatu cum legem agrariam ferret, quam tamen antiquari
facile passus est et in eo vehementer se moderatum praebuit—sed cum
in agendo multa populariter, tum illud male, “non esse in civitate
duo milia hominum, qui rem baberent.” Capitalis oratio est, ad
aequationem bonorum pertinens; qua peste quae potest esse maior? Hanc enim
ob causam maxime, ut sua tenerentur, res publicae civitatesque constitutae
sunt. Nam, etsi duce natura congregabantur homines, tamen spe custodiae
rerum suarum urbium praesidia quaerebant.</p>
<span class="innerMarginNote right">74</span>
<p>Danda etiam opera est, ne, quod apud maiores nostros saepe fiebat propter
aerarii tenuitatem assiduitatemque bellorum, tributum sit conferendum, idque
ne eveniat, multo ante erit providendum. Sin quae necessitas huius muneris
alicui rei publicae obvenerit (malo enim<a class="footnoteLink" href="#note_LCL030_248_1" id="target_note_LCL030_248_1"><sup>1</sup></a> quam nostrae
ominari; neque tamen de</p>
</section><notes><section class="footnotes"><ul><li class="note" id="note_LCL030_248_1"><a class="footnoteCrossrefLink" href="#target_note_LCL030_248_1" title="Click to highlight in text"><sup class="lineRef">1</sup><span class="italic">malo
enim</span> B H L b p; <span class="italic">malo enim alii</span> a; <span class="italic">malo enim aliene</span> (= <span class="italic">alienae</span>)
c.</a></li><script type="text/javascript">document.getElementById('note_LCL030_248_1').style.display = "none";</script></ul></section></notes></section>