<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent"> alteri appetitus; cogitatio in vero
exquirendo maxime versatur, appetitus impellit ad agendum. Curandum est
igitur, ut cogitatione ad res quam optimas utamur, appetitum rationi
oboedientem praebeamus.</p>
<p>XXXVII. Et quoniam magna vis orationis est, eaque duplex, altera
contentionis, altera sermonis, contentio disceptationibus tribuatur
iudiciorum, contionum, senatus, sermo in circulis, disputationibus,
congressionibus familiarium versetur, sequatur etiam convivia. Contentionis
praecepta rhetorum sunt, nulla sermonis, quamquam haud scio an possint haec
quoque esse. Sed discentium studiis inveniuntur magistri, huic autem qui
studeant, sunt nulli, rhetorum turba referta omnia; quamquam, quae<a class="footnoteLink" href="#note_LCL030_134_1" id="target_note_LCL030_134_1"><sup>1</sup></a>
verborum sententiarumque praecepta sunt, eadem ad sermonem pertinebunt.</p>
<span class="innerMarginNote right">133</span>
<p>Sed cum orationis indicem vocem habeamus, in voce autem duo sequamur, ut
clara sit, ut suavis, utrumque omnino a natura petundum est, verum alterum
exercitatio augebit, alterum imitatio presse loquentium et leniter.</p>
<p>Nihil fuit in Catulis, ut eos exquisito iudicio putares uti litterarum,
quamquam erant litterati; sed et alii; hi autem optime uti lingua Latina
putabantur; 
</p></section><notes><section class="footnotes"><ul><li class="note" id="note_LCL030_134_1"><a class="footnoteCrossrefLink" href="#target_note_LCL030_134_1" title="Click to highlight in text"><sup class="lineRef">1</sup><span class="italic">quae</span> A<sup>2</sup> c, Edd.; <span class="italic">quoniam</span> (per compend.) A<sup>1</sup> B H a b.</a></li><script type="text/javascript">document.getElementById('note_LCL030_134_1').style.display = "none";</script></ul></section></notes></section>