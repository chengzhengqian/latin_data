<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent noindent">
fidele deliberanti dare, quae sunt iis utilia, qui accipiunt, danti non
molesta. Quare et his utendum est et semper aliquid ad communem utilitatem
afferendum. Sed quoniam copiae parvae singulorum sunt, eorum autem, qui his
egeant, infinita est multitudo, vulgaris liberalitas referenda est ad illum
Ennii finem: “Nihilo minus ipsi lucet,” ut facultas sit, qua
in nostros simus liberales.</p>
<span class="innerMarginNote right">53</span>
<p>XVII. Gradus autem plures sunt societatis hominum. Ut enim ab illa infinita
discedatur, propior<a class="footnoteLink" href="#note_LCL030_56_1" id="target_note_LCL030_56_1"><sup>1</sup></a> est eiusdem gentis, nationis, linguae, qua
maxime homines coniunguntur; interius etiam est eiusdem esse civitatis;
multa enim sunt civibus inter se communia, forum, fana, porticus, viae,
leges, iura, iudicia, suffragia, consuetudines praeterea et familiaritates
multisque cum multis res rationesque contractae.</p>
<p>Artior vero colligatio est societatis propinquorum; ab illa enim immensa
societate humani generis in <span class="innerMarginNote right">54</span>
exiguum angustumque concluditur. Nam cum sit hoc natura commune animantium,
ut habeant libidinem procreandi, prima societas in ipso coniugio est,
proxima in liberis, deinde una domus, communia omnia; id autem est
principium urbis et quasi seminarium rei publicae. Sequuntur fratrum
coniunctiones, post consobrinorum sobrinorumque, qui cum una domo iam capi
non possint, in alias domos tamquam

</p></section><notes><section class="footnotes"><ul><li class="note" id="note_LCL030_56_1"><a class="footnoteCrossrefLink" href="#target_note_LCL030_56_1" title="Click to highlight in text"><sup class="lineRef">1</sup><span class="italic">propior</span> A a c (ex corr.), Edd.; <span class="italic">proprior</span> B
H b.</a></li><script type="text/javascript">document.getElementById('note_LCL030_56_1').style.display = "none";</script></ul></section></notes></section>