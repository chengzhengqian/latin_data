<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent"> aetatibus. Nihil est autem, quod tam
deceat, quam in omni re gerenda consilioque capiendo servare
constantiam.</p>
<span class="innerMarginNote right">126</span>
<p>XXXV. Sed quoniam decorum illud in omnibus factis, dictis, in corporis
denique motu et statu cernitur idque positum est in tribus rebus,
formositate, ordine, ornatu ad actionem apto, difficilibus ad eloquendum,
sed satis erit intellegi, in his autem tribus continetur cura etiam illa, ut
probemur iis, quibuscum apud quosque vivamus, his quoque de rebus pauca
dicantur.</p>
<p>Principio corporis nostri magnam natura ipsa videtur habuisse rationem, quae
formam nostram reliquamque figuram, in qua esset species honesta, eam posuit
in promptu, quae partes autem corporis ad naturae necessitatem datae
aspectum essent deformem habiturae atque foedum,<a class="footnoteLink" href="#note_LCL030_128_1" id="target_note_LCL030_128_1"><sup>1</sup></a> eas contexit atque
<span class="innerMarginNote right">127</span> abdidit. Hanc naturae
tam diligentem fabricam imitata est hominum verecundia. Quae enim natura
occultavit, eadem omnes, qui sana mente sunt, removent ab oculis ipsique
necessitati dant operam ut quam occultissime pareant; quarumque partium
corporis usus sunt necessarii, eas neque partes neque earum usus suis
nominibus appellant; quodque facere turpe non est,<a class="footnoteLink" href="#note_LCL030_128_2" id="target_note_LCL030_128_2"><sup>2</sup></a> modo occulte, id
dicere obscenum est. Itaque nec actio rerum illarum aperta petulantia vacat
nec orationis obscenitas.</p>
</section><notes><section class="footnotes"><ul><li class="note" id="note_LCL030_128_1"><a class="footnoteCrossrefLink" href="#target_note_LCL030_128_1" title="Click to highlight in text"><sup class="lineRef">1</sup><span class="italic">foedum</span> Klotz, MÃ¼ller, Heine; <span class="italic">formam</span> A B H a
b; <span class="italic">turpem</span> L c, Bt.</a></li><script type="text/javascript">document.getElementById('note_LCL030_128_1').style.display = "none";</script><li class="note" id="note_LCL030_128_2"><a class="footnoteCrossrefLink" href="#target_note_LCL030_128_2" title="Click to highlight in text"><sup class="lineRef">2</sup><span class="italic">turpe non
est</span> a, Edd.; <span class="italic">non turpe est</span> L; <span class="italic">non turpe</span> (om. <span class="italic">est)</span> c; <span class="italic">turpe non turpe est</span> A B H b (the first <span class="italic">turpe</span> crossed out in A B).</a></li><script type="text/javascript">document.getElementById('note_LCL030_128_2').style.display = "none";</script></ul></section></notes></section>