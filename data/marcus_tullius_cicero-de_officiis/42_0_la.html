<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent">
optare dementis est, subvenire autem tempestati quavis ratione sapientis,
eoque magis, si plus adipiscare re explicata boni quam addubitata mali.</p>
<p>Periculosae autem rerum actiones partim iis<a class="footnoteLink" href="#note_LCL030_84_1" id="target_note_LCL030_84_1"><sup>1</sup></a> sunt, qui eas
suscipiunt, partim rei publicae. Itemque alii de vita, alii de gloria et
benivolentia civium in discrimen vocantur. Promptiores igitur debemus esse
ad nostra pericula quam ad communia dimicareque paratius de honore et gloria
quam de ceteris commodis.</p>
<span class="innerMarginNote right">84</span>
<p>Inventi autem multi sunt, qui non modo pecuniam, sed etiam vitam profundere
pro patria parati essent, iidem gloriae iacturam ne minimam quidem facere
vellent, ne re publica quidem postulante; ut Callicratidas, qui, cum
Lacedaemoniorum dux fuisset Peloponnesiaco bello multaque fecisset egregie,
vertit ad extremum omnia, cum consilio non paruit eorum, qui classem ab
Arginusis removendam nec cum Atheniensibus dimicandum putabant; quibus ille
respondit Lacedaemonios classe illa amissa aliam parare posse, se fugere
sine suo dedecore non posse. Atque haec quidem Lacedaemoniis<a class="footnoteLink" href="#note_LCL030_84_2" id="target_note_LCL030_84_2"><sup>2</sup></a> plaga
mediocris, illa pestifera, qua, cum Cleombrotus invidiam timens temere cum
Epaminonda conflixisset, Lacedaemoniorum opes corruerunt.


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL030_84_1"><a class="footnoteCrossrefLink" href="#target_note_LCL030_84_1" title="Click to highlight in text"><sup class="lineRef">1</sup>iis Edd.; <span class="italic">his MSS.</span></a></li><script type="text/javascript">document.getElementById('note_LCL030_84_1').style.display = "none";</script><li class="note" id="note_LCL030_84_2"><a class="footnoteCrossrefLink" href="#target_note_LCL030_84_2" title="Click to highlight in text"><sup class="lineRef">2</sup><span class="italic">quidem
Lacedaemoniis</span> Edd., <span class="italic">quidem de Lacedaemoniis</span>
MSS.</a></li><script type="text/javascript">document.getElementById('note_LCL030_84_2').style.display = "none";</script></ul></section></notes></section>