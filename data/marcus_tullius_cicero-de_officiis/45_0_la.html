<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent">etiam est facilitas et altitudo animi, quae dicitur, ne, si irascamur aut
intempestive accedentibus aut impudenter rogantibus, in morositatem inutilem
et odiosam incidamus. Et tamen ita probanda est mansuetudo atque clementia,
ut adhibeatur rei publicae causa severitas, sine qua administrari civitas
non potest. Omnis autem et animadversio et castigatio contumelia vacare
debet neque ad eius, qui punitur<a class="footnoteLink" href="#note_LCL030_90_1" id="target_note_LCL030_90_1"><sup>1</sup></a> aliquem aut verbis
castigat,<a class="footnoteLink" href="#note_LCL030_90_2" id="target_note_LCL030_90_2"><sup>2</sup></a> sed ad rei publicae utilitatem referri.</p>
<span class="innerMarginNote right">89</span>
<p>Cavendum est etiam, ne maior poena quam culpa sit, et ne isdem de causis alii
plectantur, alii ne appellentur quidem. Prohibenda autem maxime est ira in
puniendo; numquam enim, iratus qui accedet ad poenam, mediocritatem illam
tenebit, quae est inter nimium et parum, quae placet Peripateticis, et recte
placet, modo ne laudarent iracundiam et dicerent utiliter a natura datam.
Illa vero omnibus in rebus repudianda est optandumque, ut ii, qui praesunt
rei publicae, legum similes sint, quae ad puniendum non iracundia, sed
aequitate dicuntur.</p>
<span class="innerMarginNote right">90</span>
<p>XXVI. Atque etiam in rebus prosperis et ad voluntatem nostram fluentibus
superbiam magnopere,


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL030_90_1"><a class="footnoteCrossrefLink" href="#target_note_LCL030_90_1" title="Click to highlight in text"><sup class="lineRef">1</sup><span class="italic">punitur</span> Nonius, Edd.; <span class="italic">punit</span> a; <span class="italic">puniet</span> A B H b c.</a></li><script type="text/javascript">document.getElementById('note_LCL030_90_1').style.display = "none";</script><li class="note" id="note_LCL030_90_2"><a class="footnoteCrossrefLink" href="#target_note_LCL030_90_2" title="Click to highlight in text"><sup class="lineRef">2</sup><span class="italic">castigat</span> MSS.; <span class="italic">fatigat</span> Nonius,
Orelli.</a></li><script type="text/javascript">document.getElementById('note_LCL030_90_2').style.display = "none";</script></ul></section></notes></section>