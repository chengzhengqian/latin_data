<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent"><span class="innerMarginNote right">88</span> quicquam utile, quod non honestum? potest autem ulli imperio,
quod gloria debet fultum esse et benivolentia sociorum, utile esse odium et
infamia?</p>
<p>Ego etiam cum Catone meo saepe dissensi; nimis mihi praefracte videbatur
aerarium vectigaliaque defendere, omnia publicanis negare, multa sociis, cum
in hos benefici esse deberemus, cum illis sic agere, ut cum colonis nostris
soleremus, eoque magis, quod<a class="footnoteLink" href="#note_LCL030_362_1" id="target_note_LCL030_362_1"><sup>1</sup></a> illa ordinum
coniunctio ad salutem rei publicae pertinebat. Male etiam Curio, cum causam
Transpadanorum aequam esse dicebat, semper autem addebat: “Vincat
utilitas!” Potius doceret non esse aequam, quia non esset utilis rei
publicae, quam, cum utilem non esse diceret, esse aequam fateretur.</p>
<span class="innerMarginNote right">89</span>
<p>XXIII. Plenus est sextus liber de officiis Hecatonis talium quaestionum:
“sitne boni viri in maxima caritate annonae familiam non
alere.”</p>
<p>In utramque partem disputat, sed tamen ad extremum utilitate, ut putat,
officium dirigit<a class="footnoteLink" href="#note_LCL030_362_2" id="target_note_LCL030_362_2"><sup>2</sup></a> magis quam humanitate.</p>
<p>Quaerit, si in mari iactura facienda sit, equine pretiosi</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL030_362_1"><a class="footnoteCrossrefLink" href="#target_note_LCL030_362_1" title="Click to highlight in text"><sup class="lineRef">1</sup><span class="italic">quod</span>
L c, Edd.; <span class="italic">quo</span> B H a b.</a></li><script type="text/javascript">document.getElementById('note_LCL030_362_1').style.display = "none";</script><li class="note" id="note_LCL030_362_2"><a class="footnoteCrossrefLink" href="#target_note_LCL030_362_2" title="Click to highlight in text"><sup class="lineRef">2</sup><span class="italic">dirigit</span> MSS., Edd. plerique; <span class="italic">derigit</span>
Ed.</a></li><script type="text/javascript">document.getElementById('note_LCL030_362_2').style.display = "none";</script></ul></section></notes></section>