<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<span class="innerMarginNote right">103</span>
<p>Non enim falsum iurare periurare est, sed, quod <span class="sc">ex animi tui
sententia</span> iuraris, sicut verbis concipitur more nostro, id non
facere periurium est. Scite<span class="marginNote left">Hippolytus 612.</span>
enim<a class="footnoteLink" href="#note_LCL030_386_1" id="target_note_LCL030_386_1"><sup>1</sup></a> Euripides:</p>
<p>Iurávi lingua, méntem iniuratám gero.</p>
<p>Regulus vero non debuit condiciones pactionesque bellicas et hostiles
perturbare periurio. Cum iusto enim et legitimo hoste res gerebatur,
adversus quem et totum ius fetiale et multa sunt iura communia. Quod ni ita
esset, numquam claros viros senatus vinctos<a class="footnoteLink" href="#note_LCL030_386_2" id="target_note_LCL030_386_2"><sup>2</sup></a> hostibus
dedidisset.</p>
<span class="innerMarginNote right">109</span>
<p>XXX. At vero T. Veturius et Sp. Postumius cum iterum consules essent, quia,
cum male pugnatum apud Caudium esset, legionibus nostris sub iugum missis
pacem cum Samnitibus fecerant, dediti sunt iis; iniussu enim populi
senatusque fecerant. Eodemque tempore Ti. Numicius, Q. Maelius, qui tum
tribuni pl. erant, quod eorum auctoritate pax erat facta, dediti sunt, ut
pax Samnitium repudiaretur; atque huius deditionis ipse Postumius, qui
dedebatur, suasor et auctor fuit.</p>
<p>Quod idem multis annis post C. Mancinus, qui, ut Numantinis, quibuscum sine
senatus auctoritate foedus</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL030_386_1"><a class="footnoteCrossrefLink" href="#target_note_LCL030_386_1" title="Click to highlight in text"><sup class="lineRef">1</sup><span class="italic">Scite
enim</span> A L c, Edd.; <span class="italic">scit enim</span> B H a b.</a></li><script type="text/javascript">document.getElementById('note_LCL030_386_1').style.display = "none";</script><li class="note" id="note_LCL030_386_2"><a class="footnoteCrossrefLink" href="#target_note_LCL030_386_2" title="Click to highlight in text"><sup class="lineRef">2</sup><span class="italic">vinctos</span> A L c, Edd.; <span class="italic">victos</span> B H a b.</a></li><script type="text/javascript">document.getElementById('note_LCL030_386_2').style.display = "none";</script></ul></section></notes></section>