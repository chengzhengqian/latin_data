<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>donandas putant, labefactant fundamenta rei publicae, concordiam primum, quae
esse non potest, cum aliis adimuntur, aliis condonantur pecuniae, deinde
aequitatem, quae tollitur omnis, si habere suum cuique non licet. Id enim
est proprium, ut supra<span class="marginNote left">ยง 73.</span> dixi, civitatis
atque urbis, ut sit libera et non sollicita <span class="innerMarginNote right">79</span> suae rei cuiusque custodia. Atque in hac pernicie
rei publicae ne illam quidem consequuntur, quam putant, gratiam; nam cui res
erepta est, est inimicus, cui data est, etiam dissimulat se accipere
voluisse et maxime in pecuniis creditis occultat suum gaudium, ne videatur
non fuisse solvendo; at vero ille, qui accepit<a class="footnoteLink" href="#note_LCL030_254_1" id="target_note_LCL030_254_1"><sup>1</sup></a> iniuriam, et
meminit et prae se fert dolorem suum, nec, si plures sunt ii, quibus inprobe
datum est, quam illi, quibus iniuste ademptum est, idcirco plus etiam
valent; non enim numero haec iudicantur, sed pondere. Quam autem habet
aequitatem, ut agrum multis annis aut etiam saeculis ante possessum, qui
nullum habuit, habeat. qui autem habuit, amittat?</p>
<span class="innerMarginNote right">80</span>
<p>XXIII. Ac<a class="footnoteLink" href="#note_LCL030_254_2" id="target_note_LCL030_254_2"><sup>2</sup></a> propter hoc iniuriae genus Lacedaemonii Lysandrum ephorum
expulerunt, Agim regem, quod numquam antea apud eos acciderat, necaverunt,
exque eo tempore tantae discordiae secutae sunt, ut</p>
</section><notes><section class="footnotes"><ul><li class="note" id="note_LCL030_254_1"><a class="footnoteCrossrefLink" href="#target_note_LCL030_254_1" title="Click to highlight in text"><sup class="lineRef">1</sup><span class="italic">accepit</span> L c, Edd.; <span class="italic">accipit</span> B H a b
p.</a></li><script type="text/javascript">document.getElementById('note_LCL030_254_1').style.display = "none";</script><li class="note" id="note_LCL030_254_2"><a class="footnoteCrossrefLink" href="#target_note_LCL030_254_2" title="Click to highlight in text"><sup class="lineRef">2</sup><span class="italic">Ac</span>
Edd.; <span class="italic">at</span> MSS.</a></li><script type="text/javascript">document.getElementById('note_LCL030_254_2').style.display = "none";</script></ul></section></notes></section>