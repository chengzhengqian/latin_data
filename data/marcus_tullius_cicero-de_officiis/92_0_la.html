<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>Peripatetici magni et copiosi, qui collectis ceteris causis eluvionis,
pestilentiae, vastitatis, beluarum etiam repentinae multitudinis, quarum
impetu docet quaedam hominum genera esse consumpta, deinde comparat, quanto
plures deleti sint homines hominum impetu, id est bellis aut seditionibus,
quam omni reliqua calamitate.</p>
<span class="innerMarginNote right">17</span>
<p>Cum igitur hiC locus nihil habeat dubitationis, quin homines plurimum
hominibus et prosint et obsint, proprium hoc statuo esse virtutis,
conciliare animos hominum et ad usus suos adiungere. Itaque, quae in rebus
inanimis quaeque in usu et<a class="footnoteLink" href="#note_LCL030_184_1" id="target_note_LCL030_184_1"><sup>1</sup></a> tractatione beluarum fiunt utiliter ad
hominum vitam, artibus ea tribuuntur operosis, hominum autem studia ad
amplificationem nostrarum rerum prompta ac parata [virorum praestantium]<a class="footnoteLink" href="#note_LCL030_184_2" id="target_note_LCL030_184_2"><sup>2</sup></a>
sapientia et virtute excitantur.<span class="innerMarginNote right">18</span> Etenim virtus omnis tribus in rebus fere vertitur, quarum una
est in perspiciendo, quid in quaque re verum sincerumque sit, quid
consentaneum cuique, quid consequens, ex quo quaeque gignantur, quae
cuiusque rei causa sit, alterum cohibere motus animi turbatos, quos Graeci
πάθη nominant, appetitionesque, quas illi ὁρμάς, oboedientes efficere
rationi, tertium iis, quibuscum congregemur, uti moderate et scienter,
quorum studiis ea, quae natura desiderat, expleta cumulataque habeamus, per
eosdemque, si quid importetur nobis incommodi, propulsemus ulciscamurque
eos, qui nocere nobis conati sint,</p>
</section><notes><section class="footnotes"><ul><li class="note" id="note_LCL030_184_1"><a class="footnoteCrossrefLink" href="#target_note_LCL030_184_1" title="Click to highlight in text"><sup class="lineRef">1</sup><span class="italic">usu
et</span> L c p; not in B H a b; bracketed by Bt.<sup>1</sup></a></li><script type="text/javascript">document.getElementById('note_LCL030_184_1').style.display = "none";</script><li class="note" id="note_LCL030_184_2"><a class="footnoteCrossrefLink" href="#target_note_LCL030_184_2" title="Click to highlight in text"><sup class="lineRef">2</sup><span class="italic">virorum
praestantium</span> bracketed by Ed.</a></li><script type="text/javascript">document.getElementById('note_LCL030_184_2').style.display = "none";</script></ul></section></notes></section>