<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent"> generis humani; ergo haec cognitioni
anteponenda est.</p>
<span class="innerMarginNote right">154</span>
<p>Atque id optimus quisque re ipsa<a class="footnoteLink" href="#note_LCL030_158_1" id="target_note_LCL030_158_1"><sup>1</sup></a> ostendit et
iudicat. Quis enim est tam cupidus in perspicienda cognoscendaque rerum
natura, ut, si ei tractanti contemplantique res cognitione dignissimas
subito sit allatum periculum discrimenque patriae, cui subvenire
opitularique possit, non illa omnia relinquat atque abiciat, etiamsi
dinumerare se stellas aut metiri mundi magnitudinem posse arbitretur? atque
hoc idem in parentis, in amici re aut periculo fecerit.</p>
<span class="innerMarginNote right">155</span>
<p>Quibus rebus intellegitur studiis officiisque scientiae praeponenda esse
officia iustitiae, quae pertinent ad hominum utilitatem,<a class="footnoteLink" href="#note_LCL030_158_2" id="target_note_LCL030_158_2"><sup>2</sup></a> qua nihil
homini esse debet antiquius.</p>
<p>XLIV. Atque illi, quorum studia vitaque omnis in rerum cognitione versata
est, tamen ab augendis hominum utilitatibus et commodis non recesserunt; nam
et erudiverunt multos, quo meliores cives utilioresque rebus suis publicis
essent, ut Thebanum Epaminondam Lysis Pythagoreus, Syracosium Dionem Plato
multique multos, nosque ipsi, quicquid ad rem publicam attulimus, si modo
aliquid attulimus, a doctoribus atque doctrina instructi ad eam et ornati
<span class="innerMarginNote right">156</span> accessimus. Neque
solum vivi atque praesentes studiosos discendi erudiunt atque docent, sed
hoc


</p></section><notes><section class="footnotes"><ul><li class="note" id="note_LCL030_158_1"><a class="footnoteCrossrefLink" href="#target_note_LCL030_158_1" title="Click to highlight in text"><sup class="lineRef">1</sup>re <span class="italic">ipsa</span> B H a b, Bt., Ed.; re <span class="italic">ab se</span> L c (i.e.
<span class="italic">reapse</span> Orelli, MÃ¼ller, Heine); <span class="italic">ab ipsa re</span> p.</a></li><script type="text/javascript">document.getElementById('note_LCL030_158_1').style.display = "none";</script><li class="note" id="note_LCL030_158_2"><a class="footnoteCrossrefLink" href="#target_note_LCL030_158_2" title="Click to highlight in text"><sup class="lineRef">2</sup><span class="italic">utilitatem</span> B H a b; <span class="italic">caritatem</span> L c p
(affection).</a></li><script type="text/javascript">document.getElementById('note_LCL030_158_2').style.display = "none";</script></ul></section></notes></section>