<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<blockquote><p>
<span class="line indent2">Vosne velit an me regnare era, quidve ferat Fors,</span><span class="linebreak"></span>
<span class="line indent2">Virtute experiamur. Et hoc simul accipe dictum:</span><span class="linebreak"></span>
<span class="line indent2">Quorum virtuti<a class="footnoteLink" href="#note_LCL030_42_1" id="target_note_LCL030_42_1"><sup>1</sup></a> belli fortuna
pepercit,</span><span class="linebreak"></span>
<span class="line indent2">Eorundem libertati me parcere certum est.</span><span class="linebreak"></span>
<span class="line indent2">Dono, ducite, doque volentibus cum magnis dis.</span><span class="linebreak"></span>
</p></blockquote>
<p class="noindent">Regalis sane et digna Aeacidarum genere sententia.</p>
<span class="innerMarginNote right">39</span>
<p>XIII. Atque etiam si quid singuli temporibus adducti hosti promiserunt, est
in eo ipso fides conservanda, ut primo Punico bello Regulus captus a Poenis
cum de captivis commutandis Romam missus esset iurassetque se rediturum,
primum, ut venit, captivos reddendos in senatu non censuit, deinde, cum
retineretur a propinquis et ab amicis, ad supplicium redire maluit quam
fidem hosti datam fallere.</p>
<span class="innerMarginNote right">40</span>
<p>[Secundo autem Punico bello post Cannensem pugnam quos decem Hannibal Romam
astrictos misit iure iurando se redituros esse, nisi de redimendis iis, qui
capti erant, impetrassent, eos omnes

</p></section><notes><section class="footnotes"><ul><li class="note" id="note_LCL030_42_1"><a class="footnoteCrossrefLink" href="#target_note_LCL030_42_1" title="Click to highlight in text"><sup class="lineRef">1</sup><span class="italic">virtuti</span> A B<sup>2</sup> L c, Edd.; <span class="italic">virtute</span> B<sup>1</sup> H b; <span class="italic">virtutei</span> Vahlen.</a></li><script type="text/javascript">document.getElementById('note_LCL030_42_1').style.display = "none";</script></ul></section></notes></section>