<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent noindent">
<span class="marginNote left">ibid., 226</span>
indecorum videretur, quod eos fuisse iustos accepimus; at Atreo dicente
plausus excitantur; est enim digna persona oratio. Sed poëtae, quid quemque
deceat, ex persona iudicabunt; nobis autem personam imposuit ipsa natura
magna cum excellentia praestantiaque animantium reliquarum.<a class="footnoteLink" href="#note_LCL030_100_1" id="target_note_LCL030_100_1"><sup>1</sup></a></p>
<span class="innerMarginNote right">98</span>
<p>Quocirca poëtae in magna varietate personarum, etiam vitiosis quid conveniat
et quid deceat, videbunt, nobis autem cum a natura constantiae,
moderationis, temperantiae, verecundiae partes datae sint, cumque eadem
natura doceat non neglegere, quem ad modum nos adversus homines geramus,
efficitur, ut et illud, quod ad omnem honestatem pertinet, decorum quam late
fusum sit, appareat et hoc, quod spectatur in uno quoque genere virtutis. Ut
enim pulchritudo corporis apta compositione membrorum movet oculos et
delectat hoc ipso, quod inter se omnes partes cum quodam lepore consentiunt,
sic hoc decorum, quod elucet in vita, movet approbationem eorum, quibuscum
vivitur, ordine et constantia et moderatione dictorum omnium atque
factorum.</p>
<span class="innerMarginNote right">99</span>
<p>Adhibenda est igitur quaedam reverentia adversus homines et optimi cuiusque
et reliquorum. Nam neglegere, quid de se quisque sentiat, non solum
arrogantis 
</p></section><notes><section class="footnotes"><ul><li class="note" id="note_LCL030_100_1"><a class="footnoteCrossrefLink" href="#target_note_LCL030_100_1" title="Click to highlight in text"><sup class="lineRef">1</sup><span class="italic">reliquarum</span> A<sup>1</sup> B<sup>1</sup> H a b; <span class="italic">reliquorum</span>
A<sup>2</sup> B<sup>2</sup>
c.</a></li><script type="text/javascript">document.getElementById('note_LCL030_100_1').style.display = "none";</script></ul></section></notes></section>