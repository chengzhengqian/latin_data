<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>recipiebat, nostrum autem otium negotii inopia, non requiescendi studio
constitutum est. Exstincto enim senatu deletisque iudiciis quid est quod
dignum nobis aut in curia aut in foro agere <span class="innerMarginNote right">3</span> possimus? Ita, qui in maxima celebritate atque in
oculis civium quondam vixerimus, nunc fugientes conspectum sceleratorum,
quibus omnia redundant, abdimus nos, quantum licet, et saepe soli sumus. Sed
quia sic ab hominibus doctis accepimus, non solum ex malis eligere minima
oportere, sed etiam excerpere ex his ipsis,<a class="footnoteLink" href="#note_LCL030_272_1" id="target_note_LCL030_272_1"><sup>1</sup></a> si quid inesset
boni, propterea et otio fruor, non illo quidem, quo debebat is,<a class="footnoteLink" href="#note_LCL030_272_2" id="target_note_LCL030_272_2"><sup>2</sup></a>
qui quondam peperisset otium civitati, nec eam solitudinem languere patior,
quam mihi affert necessitas, non voluntas.</p>
<span class="innerMarginNote right">4</span>
<p>Quamquam Africanus maiorem laudem meo iudicio assequebatur. Nulla enim eius
ingenii monumenta mandata litteris, nullum opus otii, nullum solitudinis
munus exstat; ex quo intellegi debet illum mentis agitatione
investigationeque earum rerum, quas cogitando consequebatur, nec otiosum nec
solum umquam fuisse; nos autem, qui non tantum roboris habemus, ut
cogitatione tacita a<a class="footnoteLink" href="#note_LCL030_272_3" id="target_note_LCL030_272_3"><sup>3</sup></a> solitudine abstrahamur, ad hanc scribendi
operam omne studium curamque convertimus. Itaque plura brevi tempore eversa
quam multis annis stante re publica scripsimus.</p>
</section><notes><section class="footnotes"><ul><li class="note" id="note_LCL030_272_1"><a class="footnoteCrossrefLink" href="#target_note_LCL030_272_1" title="Click to highlight in text"><sup class="lineRef">1</sup><span class="italic">ex his
ipsis</span> c, Edd.; <span class="italic">ex his</span> a; <span class="italic">ex ipsis</span> B H b.</a></li><script type="text/javascript">document.getElementById('note_LCL030_272_1').style.display = "none";</script><li class="note" id="note_LCL030_272_2"><a class="footnoteCrossrefLink" href="#target_note_LCL030_272_2" title="Click to highlight in text"><sup class="lineRef">2</sup><span class="italic">debebat
is</span> c, Edd.; <span class="italic">debeat</span> B H b; <span class="italic">debeat is</span> corr. in <span class="italic">debeat</span> a.</a></li><script type="text/javascript">document.getElementById('note_LCL030_272_2').style.display = "none";</script><li class="note" id="note_LCL030_272_3"><a class="footnoteCrossrefLink" href="#target_note_LCL030_272_3" title="Click to highlight in text"><sup class="lineRef">3</sup><span class="italic">a c,</span>
Edd.; not in B H a b.</a></li><script type="text/javascript">document.getElementById('note_LCL030_272_3').style.display = "none";</script></ul></section></notes></section>