<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2">
<p>videbatur, cum in locum anulum inverterat. Itaque hac opportunitate anuli
usus reginae stuprum intulit eaque adiutrice regem dominum interemit,
sustulit, quos obstare arbitrabatur, nec in his eum facinoribus quisquam
potuit videre. Sic repente anuli beneficio rex exortus est Lydiae.</p>
<p>Hunc igitur ipsum anulum si habeat sapiens, nihilo<a class="footnoteLink" href="#note_LCL030_306_1" id="target_note_LCL030_306_1"><sup>1</sup></a> plus sibi licere
putet peccare, quam si non haberet;<a class="footnoteLink" href="#note_LCL030_306_2" id="target_note_LCL030_306_2"><sup>2</sup></a> honesta enim bonis
viris, non occulta quaeruntur.</p>
<span class="innerMarginNote right">39</span>
<p>Atque hoc loco philosophi quidam, minime mali illi quidem, sed non satis
acuti, fictam et commenticiam fabulam prolatam dicunt a Platone; quasi vero
ille aut factum id esse aut fieri potuisse defendat! Haec est vis huius
anuli et huius exempli: si nemo sciturus, nemo ne suspicaturus quidem sit,
cum aliquid divitiarum, potentiae, dominationis, libidinis causa feceris, si
id dis hominibusque futurum sit semper ignotum, sisne facturus. Negant id
fieri posse. Nequaquam<a class="footnoteLink" href="#note_LCL030_306_3" id="target_note_LCL030_306_3"><sup>3</sup></a> potest id quidem; sed quaero, quod negant
posse, id si posset, quidnam facerent. Urguent rustice sane; negant enim
posse et in eo perstant; hoc verbum quid valeat, non vident. Cum enim
quaerimus, si celare possint, quid facturi sint, non quaerimus, possintne
celare, sed tamquam tormenta quaedam adhibemus, ut, si responderint se</p>
</section><notes><section class="footnotes"><ul><li class="note" id="note_LCL030_306_1"><a class="footnoteCrossrefLink" href="#target_note_LCL030_306_1" title="Click to highlight in text"><sup class="lineRef">1</sup><span class="italic">ni(c)hilo</span> c, Edd.; <span class="italic">nihil</span> B H a b.</a></li><script type="text/javascript">document.getElementById('note_LCL030_306_1').style.display = "none";</script><li class="note" id="note_LCL030_306_2"><a class="footnoteCrossrefLink" href="#target_note_LCL030_306_2" title="Click to highlight in text"><sup class="lineRef">2</sup>peccare . . . <span class="italic">haberet</span> MSS.; bracketed by Madv., Bt.</a></li><script type="text/javascript">document.getElementById('note_LCL030_306_2').style.display = "none";</script><li class="note" id="note_LCL030_306_3"><a class="footnoteCrossrefLink" href="#target_note_LCL030_306_3" title="Click to highlight in text"><sup class="lineRef">3</sup><span class="italic">nequaquam</span> Manutius, Bt., Ed., Heine; <span class="italic">quamquam</span> (and yet it is possible) MSS., MÃ¼ller.</a></li><script type="text/javascript">document.getElementById('note_LCL030_306_3').style.display = "none";</script></ul></section></notes></section>