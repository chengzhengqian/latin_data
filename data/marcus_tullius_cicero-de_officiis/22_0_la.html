<section class="div1 language" lang="la"><header><hgroup><h1>Cicero de Officiis</h1></hgroup></header><section class="div2"><p class="noindent">

censores, quoad quisque eorum vixit, qui peierassent, in aerariis reliquerunt
nec minus illum, qui iuris iurandi fraude culpam invenerat. Cum enim
Hannibalis permissu exisset de castris, rediit paulo post, quod se oblitum
nescio quid diceret; deinde egressus e castris iure iurando se solutum
putabat, et erat verbis, re non erat. Semper autem in fide quid senseris,
non quid dixeris, cogitandum.</p>
<p>Maximum autem exemplum est iustitiae in hostem a maioribus nostris
constitutum, cum a Pyrrho perfuga senatui est pollicitus se venenum regi
daturum et eum necaturum, senatus et C. Fabricius perfugam Pyrrho dedidit.
Ita ne hostis quidem et potentis et bellum ultro inferentis interitum cum
scelere approbavit.]<a class="footnoteLink" href="#note_LCL030_44_1" id="target_note_LCL030_44_1"><sup>1</sup></a></p>
<span class="innerMarginNote right">41</span>
<p>Ac de bellicis quidem officiis satis dictum est.</p>
<p>Meminerimus autem etiam adversus infimos iustitiam esse servandam. Est autem
infima condicio et fortuna servorum, quibus non male praecipiunt qui ita
iubent uti, ut mercennariis: operam exigendam, iusta praebenda.</p>
<p>Cum autem duobus modis, id est aut vi aut fraude, fiat iniuria, fraus quasi
vulpeculae, vis leonis videtur; utrumque homine alienissimum, sed fraus odio
digna

</p></section><notes><section class="footnotes"><ul><li class="note" id="note_LCL030_44_1"><a class="footnoteCrossrefLink" href="#target_note_LCL030_44_1" title="Click to highlight in text"><sup class="lineRef">1</sup><span class="italic">Secundo</span> . . . <span class="italic">re non eral</span> om. L c; <span class="italic">Secundo</span> . . . <span class="italic">approbavit</span> om. A
B H a b p, Edd.</a></li><script type="text/javascript">document.getElementById('note_LCL030_44_1').style.display = "none";</script></ul></section></notes></section>