<section class="div1 language" lang="la"><header><hgroup><h1>Prudentius</h1></hgroup></header>
<p class="lineGroup">
<span class="line">haec dum vita volans agit,</span><span class="linebreak"></span>
<span class="line indent3">inrepsit subito canities seni,</span><span class="linebreak"></span>
<span class="line indent3">oblitum veteris me Saliae consulis arguens,</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>sub quo prima dies mihi</span><span class="linebreak"></span>
<span class="line indent3">quam multas hiemes volverit, et rosas</span><span class="linebreak"></span>
<span class="line indent3">pratis post glaciem reddiderit, nix capitis probat.</span><span class="linebreak"></span>
<span class="line">numquid talia proderunt</span><span class="linebreak"></span>
<span class="line"><span class="br"></span><span class="lineNumber">29</span><span class="br"></span>carnis post obitum vel bona vel mala</span><span class="linebreak"></span>
<span class="line indent3">cum iam, quidquid id est quod fueram, mors</span><span class="linebreak"></span>
<span class="line indent4">aboleverit?</span><span class="linebreak"></span>
<span class="line">dicendum mihi: “quisquis es,</span><span class="linebreak"></span>
<span class="line indent3">mundum, quem coluit, mens tua perdidit.</span><span class="linebreak"></span>
<span class="line indent3">non sunt ilia Dei, quae studuit, cuius habeberis.”</span><span class="linebreak"></span>
<span class="line">atqui fine sub ultimo</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>peccatrix anima stultitiam exuat:</span><span class="linebreak"></span>
<span class="line indent3">saltem voce Deum concelebret, si meritis nequit.</span><span class="linebreak"></span>
<span class="line">hymnis continuet dies,</span><span class="linebreak"></span>
<span class="line indent3">nec nox ulla vacet quin Dominum canat;</span><span class="linebreak"></span>
<span class="line indent3">pugnet contra hereses, catholicam discutiat</span><span class="linebreak"></span>
<span class="line indent4">fidem,</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>conculcet sacra gentium,</span><span class="linebreak"></span>
<span class="line indent3">labem, Roma, tuis inferat idolis,</span><span class="linebreak"></span>
<span class="line indent3">carmen martyribus devoveat, laudet apostolos.</span><span class="linebreak"></span>
<span class="line">haec dum scribo vel eloquor,</span><span class="linebreak"></span>
<span class="line indent3">vinclis o utinam corporis emicem</span><span class="linebreak"></span>
<span class="line indent3">liber, quo tulerit lingua sono mobilis ultimo!</span><span class="linebreak"></span>
</p>
<notes></notes></section>