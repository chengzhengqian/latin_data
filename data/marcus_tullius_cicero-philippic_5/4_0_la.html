<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">7</span><span class="br"></span>quid agatis! “At non cadunt haec in Antonium.” Hoc ne Cotyla quidem dicere auderet.</p>
<p>Quid enim in eum non cadit qui, cuius acta se defendere dicit, eius eas leges pervertit quas maxime laudare poteramus? Ille paludes siccare voluit: hic omnem Italiam moderato homini, L. Antonio, dividendam dedit. Quid? Hanc legem populus Romanus accepit? Quid? Per auspicia ferri potuit? Sed augur verecundus sine collegis de auspiciis.<a class="footnoteLink" href="#note_LCL189_250_5" id="target_note_LCL189_250_5"><sup>5</sup></a> Quamquam illa auspicia non egent interpretatione augurum:<a class="footnoteLink" href="#note_LCL189_250_6" id="target_note_LCL189_250_6"><sup>6</sup></a> Iove enim tonante cum populo agi non esse fas quis ignorat? Tribuni plebis tulerunt de provinciis contra acta C. Caesaris: ille biennium, hi sexennium. Etiam hanc legem populus Romanus accepit? Quid? Promulgata fuit? Quid? Non ante lata quam scripta est? Quid? Non ante factum <span class="br"></span><span class="lineNumber">8</span><span class="br"></span>vidimus quam futurum quisquam est suspicatus? Ubi lex Caecilia et Didia, ubi promulgatio trinum nundinum, ubi poena recenti lege Iunia et Licinia? Possuntne hae leges esse ratae sine interitu legum reliquarum? Eccui potestas in forum insinuandi fuit? Quae porro illa tonitrua, quae tempestas! Ut, si auspicia M. Antonium non moverent,   <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL189_250_5"><a class="footnoteCrossrefLink" href="#target_note_LCL189_250_5" title="Click to highlight in text"><sup class="lineRef">5</sup><span class="italic">codd</span>.: de auspiciis &lt;silet&gt; <span class="italic">SB, praeeunte Madvig</span></a></li><script type="text/javascript">document.getElementById('note_LCL189_250_5').style.display = "none";</script><li class="note" id="note_LCL189_250_6"><a class="footnoteCrossrefLink" href="#target_note_LCL189_250_6" title="Click to highlight in text"><sup class="lineRef">6</sup>augurum <span class="italic">om. V</span></a></li><script type="text/javascript">document.getElementById('note_LCL189_250_6').style.display = "none";</script></ul></section></notes></section>