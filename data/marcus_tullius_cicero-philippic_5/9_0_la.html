<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">censerem tamen abrogandas: nunc vero cur abrogandas censeam, quas iudico non rogatas?</p>
<span class="br"></span><span class="lineNumber">17</span><span class="br"></span><p>An illa non gravissimis ignominiis monumentisque huius ordinis ad posteritatis memoriam sunt notanda, quod unus M. Antonius in hac urbe post conditam urbem palam secum habuerit armatos? Quod neque reges nostri fecerunt neque ei qui regibus exactis regnum occupare voluerunt. Cinnam memini, vidi Sullam, modo Caesarem: hi enim tres post civitatem a L. Bruto liberatam plus potuerunt quam universa res publica. Non possum adfirmare nullis <span class="br"></span><span class="lineNumber">18</span><span class="br"></span>telis eos stipatos fuisse; hoc dico: nec multis et occultis. At hanc pestem agmen armatorum sequebatur; Crassicius, Mustela, Tiro, gladios ostentantes, sui similis greges ducebant per forum; certum agminis locum tenebant barbari sagittarii. Cum autem erat ventum ad aedem Concordiae, gradus complebantur, lecticae collocabantur, non quo ille scuta occulta esse vellet, sed ne familiares, si scuta ipsi ferrent, laborarent.</p>
</section>
<section class="div2">
<p>[7] Illud vero taeterrimum non modo aspectu sed etiam auditu, in cella Concordiae collocari armatos, latrones, sicarios; de templo carcerem fieri; opertis valvis Concordiae, cum inter subsellia senatus versarentur latrones, patres conscriptos sententias dicere.</p>
<span class="br"></span><span class="lineNumber">19</span><span class="br"></span><p>Huc nisi venirem [etiam]<a class="footnoteLink" href="#note_LCL189_260_15" id="target_note_LCL189_260_15"><sup>15</sup></a> Kalendis Septembribus, fabros se missurum et domum meam disturbaturum esse dixit. Magna res, credo, agebatur: de supplicatione referebat. Veni postridie: ipse non venit. Locutus sum de re publica, 
</p></section><notes><section class="footnotes"><ul><li class="note" id="note_LCL189_260_15"><a class="footnoteCrossrefLink" href="#target_note_LCL189_260_15" title="Click to highlight in text"><sup class="lineRef">15</sup><span class="italic">del. Kayser, Lutz</span></a></li><script type="text/javascript">document.getElementById('note_LCL189_260_15').style.display = "none";</script></ul></section></notes></section>