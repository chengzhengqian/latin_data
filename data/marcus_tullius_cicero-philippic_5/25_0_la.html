<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">suas amplificandas quam virtus liberi populi ferre non posset. Eius autem fili longissime diversa ratio est: qui cum omnibus &lt;carus&gt;<a class="footnoteLink" href="#note_LCL189_292_38" id="target_note_LCL189_292_38"><sup>38</sup></a> est, tum optimo cuique carissimus. In hoc spes libertatis posita est; ab hoc accepta iam salus; huic <span class="br"></span><span class="lineNumber">50</span><span class="br"></span>summi honores et exquiruntur et parati sunt. Cuius igitur singularem prudentiam admiramur, eius stultitiam timemus? Quid enim stultius quam inutilem potentiam, invidiosas opes, cupiditatem dominandi praecipitem et lubricam anteferre verae, gravi, solidae gloriae? An hoc vidit puer: si aetate processerit, non videbit? “At est quibusdam inimicus clarissimis atque optimis civibus.” Nullus iste timor esse debet. Omnis Caesar inimicitias rei publicae condonavit; hanc sibi iudicem constituit, hanc moderatricem omnium &lt;consiliorum&gt;<a class="footnoteLink" href="#note_LCL189_292_39" id="target_note_LCL189_292_39"><sup>39</sup></a> atque factorum. Ita enim [ut enim]<a class="footnoteLink" href="#note_LCL189_292_40" id="target_note_LCL189_292_40"><sup>40</sup></a> ad rem publicam accessit ut eam confirmaret, non ut everteret. Omnis habeo cognitos sensus adulescentis. Nihil est illi re publica carius, nihil vestra auctoritate gravius, nihil bonorum virorum iudicio optatius, nihil vera gloria dulcius.</p>
<span class="br"></span><span class="lineNumber">51</span><span class="br"></span><p>Quam ob rem ab eo non modo nihil timere sed maiora et meliora exspectare debetis, neque in eo qui ad D. Brutum obsidione liberandum profectus sit timere ne memoria maneat domestici doloris quae plus apud eum possit quam salus civitatis. Audeo etiam obligare fidem meam, patres conscripti, vobis populoque Romano reique publicae; quod profecto &lt;pro alio&gt;,<a class="footnoteLink" href="#note_LCL189_292_41" id="target_note_LCL189_292_41"><sup>41</sup></a> cum me nulla vis cogeret, facere non auderem pertimesceremque in maxima re    
</p></section><notes><section class="footnotes"><ul><li class="note" id="note_LCL189_292_38"><a class="footnoteCrossrefLink" href="#target_note_LCL189_292_38" title="Click to highlight in text"><sup class="lineRef">38</sup><span class="italic">add. Muretus</span></a></li><script type="text/javascript">document.getElementById('note_LCL189_292_38').style.display = "none";</script><li class="note" id="note_LCL189_292_39"><a class="footnoteCrossrefLink" href="#target_note_LCL189_292_39" title="Click to highlight in text"><sup class="lineRef">39</sup><span class="italic">om. V</span>: <span class="italic">post</span> omnium <span class="italic">add. Halm</span>: <span class="italic">ante</span> omnium <span class="italic">add. Faërnus</span></a></li><script type="text/javascript">document.getElementById('note_LCL189_292_39').style.display = "none";</script><li class="note" id="note_LCL189_292_40"><a class="footnoteCrossrefLink" href="#target_note_LCL189_292_40" title="Click to highlight in text"><sup class="lineRef">40</sup><span class="italic">del. Poggius</span></a></li><script type="text/javascript">document.getElementById('note_LCL189_292_40').style.display = "none";</script><li class="note" id="note_LCL189_292_41"><a class="footnoteCrossrefLink" href="#target_note_LCL189_292_41" title="Click to highlight in text"><sup class="lineRef">41</sup><span class="italic">add. Sternkopf</span>: profecto cum <span class="italic">V</span>, <span class="italic">SB</span></a></li><script type="text/javascript">document.getElementById('note_LCL189_292_41').style.display = "none";</script></ul></section></notes></section>