<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">maiores nostri veteres illi admodum antiqui leges annalis non habebant, quas multis post annis attulit ambitio, ut gradus essent petitionis inter aequalis. Ita saepe magna indoles virtutis, prius quam rei publicae prodesse potuisset, <span class="br"></span><span class="lineNumber">48</span><span class="br"></span>exstincta est. At vero apud antiquos Rulli, Decii, Corvini multique alii, recentiore autem memoria superior Africanus, T. Flamini&lt;n&gt;us admodum adulescentes consules facti tantas res gesserunt ut populi Romani imperium auxerint, nomen ornarint. Quid? Macedo Alexander, cum ab ineunte aetate res maximas gerere coepisset, nonne tertio et tricesimo anno mortem obiit? Quae est aetas nostris legibus decem annis minor quam consularis.<a class="footnoteLink" href="#note_LCL189_290_37" id="target_note_LCL189_290_37"><sup>37</sup></a> Ex quo iudicari potest virtu&lt;ti&gt;s esse quam aetatis cursum celeriorem.</p>
</section>
<section class="div2">
<p>[18] Nam quod ei qui Caesari invident simulant se timere, ne verendum quidem est ut tenere se possit, ut moderari, ne honoribus nostris elatus intemperantius suis <span class="br"></span><span class="lineNumber">49</span><span class="br"></span>opibus utatur. Ea natura rerum est, patres conscripti, ut qui sensum verae gloriae ceperit quique se ab senatu, ab equitibus Romanis populoque Romano universo senserit civem c[l]arum haberi salutaremque rei publicae, nihil cum hac gloria comparandum putet. Utinam C. Caesari, pa&lt;t&gt;ri dico, contigisset adulescenti ut esset senatui atque optimo cuique carissimus! Quod cum consequi neglexisset, omnem vim ingeni, quae summa fuit in illo, in populari levitate consumpsit. Itaque cum respectum ad senatum et ad bonos non haberet, eam sibi viam ipse patefecit ad opes 
</p></section><notes><section class="footnotes"><ul><li class="note" id="note_LCL189_290_37"><a class="footnoteCrossrefLink" href="#target_note_LCL189_290_37" title="Click to highlight in text"><sup class="lineRef">37</sup><span class="italic">V</span>: quaeâ€¦ consularis <span class="italic">del. Fedeli in app</span>.</a></li><script type="text/javascript">document.getElementById('note_LCL189_290_37').style.display = "none";</script></ul></section></notes></section>