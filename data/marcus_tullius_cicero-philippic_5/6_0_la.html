<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent"> donationibusque avertit, ut portenti simile videatur tantam pecuniam populi Romani tam brevi tempore perire potuisse. Quid? Illi immanes quaestus ferendine quos M. Antoni †tota† exhausit<a class="footnoteLink" href="#note_LCL189_254_8" id="target_note_LCL189_254_8"><sup>8</sup></a> domus? Decreta falsa vendebat, regna, civitates, immunitates in aes accepta pecunia iubebat incidi. Haec se ex commentariis C. Caesaris, quorum ipse auctor erat, agere dicebat. Calebant in interiore aedium parte totius rei publicae nundinae; mulier sibi felicior quam viris auctionem provinciarum regnorumque faciebat; restituebantur exsules quasi lege sine lege; quae nisi auctoritate senatus rescinduntur, quoniam ingressi in spem rei publicae recuperandae sumus, imago <span class="br"></span><span class="lineNumber">12</span><span class="br"></span>nulla liberae civitatis relinquetur. Neque solum commentariis commenticiis chirographisque venalibus innumerabilis pecunia congesta in illam domum est, cum, quae vendebat Antonius, ea se ex actis Caesaris agere diceret, sed senatus etiam consulta pecunia accepta falsa referebat, syngraphae obsignabantur, senatus consulta numquam facta ad aerarium deferebantur. Huius turpitudinis testes erant etiam exterae nationes. Foedera interea facta, regna data, populi provinciaeque liberatae, illarumque<a class="footnoteLink" href="#note_LCL189_254_9" id="target_note_LCL189_254_9"><sup>9</sup></a> rerum falsae tabulae gemente populo Romano toto Capitolio figebantur. Quibus rebus tanta pecunia una in domo coacervata est ut, si hoc genus †pene in unum†<a class="footnoteLink" href="#note_LCL189_254_10" id="target_note_LCL189_254_10"><sup>10</sup></a> redigatur, non sit pecunia rei publicae defutura.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL189_254_8"><a class="footnoteCrossrefLink" href="#target_note_LCL189_254_8" title="Click to highlight in text"><sup class="lineRef">8</sup>tota exhausit <span class="italic">codd</span>., <span class="italic">Fedeli</span>: illi tot immanes… exhausit <span class="italic">Clark</span></a></li><script type="text/javascript">document.getElementById('note_LCL189_254_8').style.display = "none";</script><li class="note" id="note_LCL189_254_9"><a class="footnoteCrossrefLink" href="#target_note_LCL189_254_9" title="Click to highlight in text"><sup class="lineRef">9</sup><span class="italic">SB</span>: ipsarumque <span class="italic">V</span>: earumque <span class="italic">D</span></a></li><script type="text/javascript">document.getElementById('note_LCL189_254_9').style.display = "none";</script><li class="note inline" id="note_LCL189_254_10"><a class="footnoteCrossrefLink" href="#target_note_LCL189_254_10" title="Click to highlight in text"><sup class="lineRef">10</sup>pene <span class="italic">V</span> (<span class="italic">om. D</span>) in unum <span class="italic">Vbsnv</span> (unus <span class="italic">t</span>): pecuniae iure <span class="italic">Clark</span>: pecuniae <span class="italic">Ursinus</span>: praedae <span class="italic">Clark dub. in app</span>.: in aerarium <span class="italic">Orelli</span>: <span class="italic">alii alia</span></a></li><script type="text/javascript">document.getElementById('note_LCL189_254_10').style.display = "none";</script></ul></section></notes></section>