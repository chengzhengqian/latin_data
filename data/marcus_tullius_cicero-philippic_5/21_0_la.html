<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">Magnus huius ordinis auctoritate ab armis discesserit et a M. Lepido imperatore, pontifice maximo, summa senatus populique Romani voluntate civitati restitutus sit, senatum populumque Romanum pro maximis plurimisque in rem publicam M. Lepidi meritis magnam spem in eius virtute, auctoritate, felicitate re&lt;ponere&gt;<a class="footnoteLink" href="#note_LCL189_284_29" id="target_note_LCL189_284_29"><sup>29</sup></a> oti, pacis, concordiae, libertatis, eiusque in rem publicam meritorum senatum populumque Romanum memorem fore, eique statuam equestrem inauratam in rostris aut quo alio loco in foro vellet ex huius ordinis sententia statui placere.‚Äù Qui honos, patres conscripti, mihi maximus videtur, primum qu&lt;i&gt;a iustus est; non enim solum datur propter spem temporum reliquorum sed pro amplissimis meritis redditur; nec vero cuiquam possumus commemorare hunc honorem a senatu tributum iudicio senatus soluto et libero.</p>
</section>
<section class="div2">
<span class="br"></span><span class="lineNumber">42</span><span class="br"></span><p>[16] Venio ad C. Caesarem, patres conscripti; qui nisi fuisset, quis nostrum esse potuisset? Advolabat ad urbem a Brundisio homo impotentissimus, ardens odio, animo hostili in omnis bonos cum exercitu Antonius. Quid huius audaciae et sceleri poterat opponi? Nondum ullos duces habebamus, non copias; nullum erat consilium publicum, nulla libertas; dandae cervices erant crudelitati nefariae; fugam quaerebamus omnes, quae ipsa exitum non habebat. <span class="br"></span><span class="lineNumber">43</span><span class="br"></span>Quis tum nobis, quis populo Romano obtulit hunc divinum adulescentem deus? Qui, cum omnia ad perniciem nostram pestifero illi civi paterent, subito praeter spem omnium exortus prius confecit exercitum quem furori M. Antoni opponeret quam quisquam hoc eum cogitare suspicaretur. </p></section><notes><section class="footnotes"><ul><li class="note" id="note_LCL189_284_29"><a class="footnoteCrossrefLink" href="#target_note_LCL189_284_29" title="Click to highlight in text"><sup class="lineRef">29</sup><span class="italic">add. Poggius</span></a></li><script type="text/javascript">document.getElementById('note_LCL189_284_29').style.display = "none";</script></ul></section></notes></section>