<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">fortunis et de bonis civium, sed ne de utilitate quidem sua cogitaverunt.</p>
<p>Ad hunc, di boni, legatos mitti placet? Norunt isti homines formam rei publicae, iura belli, exempla maiorum, cogitant quid populi Romani maiestas, quid senatus severitas postulet? Legatos decernis? Si ut deprecere, contemnet; si ut imperes, non audiet; denique quamvis severa legatis mandata dederimus, nomen ipsum legatorum hunc quem videmus populi Romani restinguet ardorem, municipiorum atque Italiae franget animos. Ut omittam haec, quae magna sunt, certe ista legatio moram et tarditatem <span class="br"></span><span class="lineNumber">26</span><span class="br"></span>adferet bello. Quamvis dicant quod quosdam audio dicturos, “legati proficiscantur: bellum nihilo minus paretur,” tamen legatorum nomen ipsum et animos hominum molliet<a class="footnoteLink" href="#note_LCL189_268_16" id="target_note_LCL189_268_16"><sup>16</sup></a> et belli celeritatem morabitur.</p>
</section>
<section class="div2">
<p>[10] Minimis momentis, patres conscripti, maximae inclinationes temporum fiunt, cum in omni casu rei publicae tum in bello et maxime civili, quod opinione plerumque et fama gubernatur. Nemo quaeret quibus cum mandatis legatos miserimus: nomen ipsum legationis ultro missae timoris esse signum videbitur. Recedat a Mutina, desinat oppugnare Brutum, decedat ex Gallia; non est verbis rogandus, cogendus est armis.</p>
<span class="br"></span><span class="lineNumber">27</span><span class="br"></span><p>Non enim ad Hannibalem mittimus ut a Sagunto recedat, ad quem miserat olim senatus P. Valerium Flaccum et  <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL189_268_16"><a class="footnoteCrossrefLink" href="#target_note_LCL189_268_16" title="Click to highlight in text"><sup class="lineRef">16</sup><span class="italic">Graevius</span>: animos hominum <span class="italic">V</span>: animos molliet <span class="italic">D</span></a></li><script type="text/javascript">document.getElementById('note_LCL189_268_16').style.display = "none";</script></ul></section></notes></section>