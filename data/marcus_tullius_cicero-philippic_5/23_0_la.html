<section class="div1 language" lang="la"><header><hgroup><h1>Cicero</h1></hgroup></header><section class="div2">
<span class="br"></span><span class="lineNumber">46</span><span class="br"></span><p>Hoc autem tempore ita censeo decernendum: “Quod C. Caesar C. f. pontifex pro praetore<a class="footnoteLink" href="#note_LCL189_288_33" id="target_note_LCL189_288_33"><sup>33</sup></a> summo rei publicae tempore milites veteranos ad libertatem populi Romani cohortatus sit eosque conscripserit, quodque legio Martia &lt;legio&gt;que quarta<a class="footnoteLink" href="#note_LCL189_288_34" id="target_note_LCL189_288_34"><sup>34</sup></a> summo studio optimoque in rem publicam consensu C. Caesare duce et auctore rem publicam, libertatem populi Romani defendant defe&lt;nde&gt;rint, et quod C. Caesar pro praetore<a class="footnoteLink" href="#note_LCL189_288_35" id="target_note_LCL189_288_35"><sup>35</sup></a> Galliae provinciae cum exercitu subsidio profectus sit, equites, sagitt&lt;ar&gt;ios, elephantos in suam populique Romani potestatem redegerit, difficillimoque rei publicae tempore saluti dignitatique populi Romani subvenerit, ob eas causas senatui placere C. Caesarem C. f. pontificem, pro praetore,<a class="footnoteLink" href="#note_LCL189_288_36" id="target_note_LCL189_288_36"><sup>36</sup></a> senatorem esse sententiamque loco praetorio dicere, eiusque rationem, quemcumque magistratum petet, ita haberi ut haberi per leges liceret si anno superiore quaestor fuisset.”</p>
<span class="br"></span><span class="lineNumber">47</span><span class="br"></span><p>Quid est enim, patres conscripti, cur eum non quam primum amplissimos honores capere cupiamus? Legibus enim annalibus cum grandiorem aetatem ad consulatum constituebant, adulescentiae temeritatem verebantur: C. Caesar ineunte aetate docuit ab excellenti eximiaque virtute progressum aetatis exspectari non oportere. Itaque     <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL189_288_33"><a class="footnoteCrossrefLink" href="#target_note_LCL189_288_33" title="Click to highlight in text"><sup class="lineRef">33</sup>pro praetore <span class="italic">del. SB</span></a></li><script type="text/javascript">document.getElementById('note_LCL189_288_33').style.display = "none";</script><li class="note" id="note_LCL189_288_34"><a class="footnoteCrossrefLink" href="#target_note_LCL189_288_34" title="Click to highlight in text"><sup class="lineRef">34</sup><span class="italic">add. SB</span>: q. quarta <span class="italic">V</span>: quartaque <span class="italic">Poggius</span></a></li><script type="text/javascript">document.getElementById('note_LCL189_288_34').style.display = "none";</script><li class="note" id="note_LCL189_288_35"><a class="footnoteCrossrefLink" href="#target_note_LCL189_288_35" title="Click to highlight in text"><sup class="lineRef">35</sup>pro praetore <span class="italic">del. SB</span></a></li><script type="text/javascript">document.getElementById('note_LCL189_288_35').style.display = "none";</script><li class="note" id="note_LCL189_288_36"><a class="footnoteCrossrefLink" href="#target_note_LCL189_288_36" title="Click to highlight in text"><sup class="lineRef">36</sup>pro praetore &lt;eo iure quo qui optimo et&gt; <span class="italic">add. SB</span></a></li><script type="text/javascript">document.getElementById('note_LCL189_288_36').style.display = "none";</script></ul></section></notes></section>