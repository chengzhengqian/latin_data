<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">collegam suum, miserat. “Quid concupiscas tu videris: quod concupiveris certe habebis.” Em ad quem legatos mittamus, cui bellum moremur inferre: qui ne sorti quidem fortunas nostras destin&lt;a&gt;vit, sed libidini cuiusque nos ita addixit ut ne sibi quidem quicquam integrum quod non alicui promissum iam sit reliquerit. Cum hoc, patres conscripti, bello, &lt;bello&gt;<a class="footnoteLink" href="#note_LCL189_276_24" id="target_note_LCL189_276_24"><sup>24</sup></a> inquam, decertandum est, idque confestim: legatorum tarditas repudianda est.</p>
<span class="br"></span><span class="lineNumber">34</span><span class="br"></span><p>Quapropter ne multa nobis cotidie decernenda sint, consulibus totam rem publicam commendandam censeo eisque permittendum ut rem publicam defendant provide&lt;a&gt;ntque ne quid res publica detrimenti accipiat, censeoque ut eis qui in exercitu M. Antoni sunt ne sit ea res fraudi, si ante Kalendas Februarias ab eo discesserint. Haec si censuerit&lt;is&gt;, patres conscripti, brevi tempore libertatem populi Romani auctoritatemque vestram recuperabitis. Si autem lenius agetis, tamen eadem, sed fortasse serius decernetis. De re publica quod ret&lt;t&gt;ulistis satis decrevisse videor.</p>
</section>
<section class="div2">
<span class="br"></span><span class="lineNumber">35</span><span class="br"></span><p>[13] Altera res est de honoribus; de quibus deinceps intellego esse dicendum. Sed qui ordo in sententiis rogandis servari solet, eundem tenebo in viris fortibus honorandis. A Bruto igitur, consule designato, more maiorum capiamus exordium. Cuius ut superiora omittam, quae sunt  <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL189_276_24"><a class="footnoteCrossrefLink" href="#target_note_LCL189_276_24" title="Click to highlight in text"><sup class="lineRef">24</sup><span class="italic">add. Naugerius</span></a></li><script type="text/javascript">document.getElementById('note_LCL189_276_24').style.display = "none";</script></ul></section></notes></section>