<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">Q. Baebium Tamphilum—qui, si Hannibal non pareret, Carthaginem ire iussi erant:<a class="footnoteLink" href="#note_LCL189_270_17" id="target_note_LCL189_270_17"><sup>17</sup></a> nostros quo iubemus ire, si non paruerit Antonius?—ad nostrum civem mittimus, ne imperatorem, ne coloniam populi Romani oppugnet. Itane vero? Hoc per legatos rogandum est? Quid interest, per deos immortalis, utrum hanc urbem oppugnet an huius urbis propugnaculum, coloniam populi Romani praesidi causa collocatam? Belli Punici secundi quod contra maiores nostros Hannibal gessit causa fuit Sagunti oppugnatio. Recte ad eum legati missi: mittebantur ad Poenum; mittebantur pro Hannibalis hostibus, nostris sociis. Quid simile tandem? Nos ad civem mittimus ne imperatorem populi Romani, ne exercitum, ne coloniam circumsedeat, ne oppugnet, ne agros depopuletur, ne sit hostis.</p>
</section>
<section class="div2">
<span class="br"></span><span class="lineNumber">28</span><span class="br"></span><p>[11] Age, si paruerit, hoc civi uti aut volumus aut possumus? Ante diem XIII Kalendas Ianuarias decretis vestris eum concidistis; constituistis ut haec ad vos Kalendis Ianuariis referrentur quae referri videtis, de honoribus et praemiis bene de re publica meritorum et merentium: quorum principem iudicastis eum qui fuit, C. Caesarem, qui M. Antoni impetus nefarios ab urbe in Galliam avertit, deinde milites veteranos qui primi Caesarem secuti sunt, tum illas caelestis divinasque legiones, Martiam et quartam, comproba&lt;s&gt;tis, quibus, cum consulem suum non modo reliquissent sed bello etiam persequerentur, honores et praemia spopondistis; eodemque die D. Bruti,  <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL189_270_17"><a class="footnoteCrossrefLink" href="#target_note_LCL189_270_17" title="Click to highlight in text"><sup class="lineRef">17</sup><span class="italic">Halm</span>: iussi sunt <span class="italic">V<sup>2</sup>, SB</span>: iusserunt <span class="italic">V<sup>1</sup></span></a></li><script type="text/javascript">document.getElementById('note_LCL189_270_17').style.display = "none";</script></ul></section></notes></section>