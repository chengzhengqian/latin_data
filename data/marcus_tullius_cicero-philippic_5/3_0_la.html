<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">hoc est confirmare militum animos an debilitare virtutem? <span class="br"></span><span class="lineNumber">5</span><span class="br"></span>Hoc dies duodecim profecerunt ut, quem nemo praeter Cotylam<a class="footnoteLink" href="#note_LCL189_248_1" id="target_note_LCL189_248_1"><sup>1</sup></a> inventus sit qui defenderet, is habeat iam patronos etiam consularis?</p>
<p>Qui utinam omnes ante me sententiam rogarentur—quamquam suspicor quid dicturi sint quidam eorum qui post me rogabuntur—; facilius contra dicerem si quid videretur. Est enim opinio decreturum aliquem M. Antonio illam ultimam Galliam quam Plancus obtinet. Quid est aliud omnia ad bellum civile hosti arma largiri, primum nervos belli, pecuniam infinitam, qua nunc eget, deinde equitatum quantum velit? Equitatum dico? Dubitabit, credo, gentis barbaras secum adducere. Hoc qui non videt, <span class="br"></span><span class="lineNumber">6</span><span class="br"></span>excors, qui cum videt decernit, impius &lt;est&gt;.<a class="footnoteLink" href="#note_LCL189_248_2" id="target_note_LCL189_248_2"><sup>2</sup></a> Tu civem sceleratum et perditum Gallorum et Germanorum pecunia, peditatu, equitatu, copiis instrues? Nullae istae excusationes sunt: “Meus amicus est.” Sit patriae prius. “Meus cognatus.” An potest cognatio propior ulla esse quam patriae, in qua parentes etiam continentur? “Mihi pecuniam tribuit.” Cupio videre qui id audeat dicere.</p>
<p>Quid autem agatur cum aperuero, facile erit statuere quam sententiam dicatis aut quam sequamini.</p>
</section>
<section class="div2">
<p>[3] Agitur utrum M. Antonio facultas detur opprimendae rei publicae, caedis faciendae bonorum, urbis dividendae, agrorum<a class="footnoteLink" href="#note_LCL189_248_3" id="target_note_LCL189_248_3"><sup>3</sup></a> suis latronibus condonandi, populi Romani<a class="footnoteLink" href="#note_LCL189_248_4" id="target_note_LCL189_248_4"><sup>4</sup></a> servitute opprimendi, an horum ei facere nihil liceat. Dubitate    
</p></section><notes><section class="footnotes"><ul><li class="note" id="note_LCL189_248_1"><a class="footnoteCrossrefLink" href="#target_note_LCL189_248_1" title="Click to highlight in text"><sup class="lineRef">1</sup><span class="italic">corr. Poggius</span></a></li><script type="text/javascript">document.getElementById('note_LCL189_248_1').style.display = "none";</script><li class="note" id="note_LCL189_248_2"><a class="footnoteCrossrefLink" href="#target_note_LCL189_248_2" title="Click to highlight in text"><sup class="lineRef">2</sup><span class="italic">add. Lambinus</span></a></li><script type="text/javascript">document.getElementById('note_LCL189_248_2').style.display = "none";</script><li class="note" id="note_LCL189_248_3"><a class="footnoteCrossrefLink" href="#target_note_LCL189_248_3" title="Click to highlight in text"><sup class="lineRef">3</sup><span class="italic">Halm</span>: urbis eruendorum agrorum <span class="italic">V<sup>2</sup> in ras</span>.: eripiendorum urbis agrorum <span class="italic">bntv</span>: diripiendorum urbis agrorum <span class="italic">s</span></a></li><script type="text/javascript">document.getElementById('note_LCL189_248_3').style.display = "none";</script><li class="note" id="note_LCL189_248_4"><a class="footnoteCrossrefLink" href="#target_note_LCL189_248_4" title="Click to highlight in text"><sup class="lineRef">4</sup><span class="italic">Manutius</span>: populum Romanum <span class="italic">Vt</span>: rem publicam <span class="italic">bnsv</span></a></li><script type="text/javascript">document.getElementById('note_LCL189_248_4').style.display = "none";</script></ul></section></notes></section>