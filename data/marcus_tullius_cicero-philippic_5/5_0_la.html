<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">sustinere tamen eum ac ferre posse tantam vim tempestatis, imbris, [ac]<a class="footnoteLink" href="#note_LCL189_252_7" id="target_note_LCL189_252_7"><sup>7</sup></a> turbinum mirum videretur. Quam legem igitur se augur dicit tulisse non modo tonante Iove sed prope caelesti clamore prohibente, hanc dubitabit <span class="br"></span><span class="lineNumber">9</span><span class="br"></span>contra auspicia latam confiteri? Quid? Quod cum eo collega tulit quem ipse fecit sua nuntiatione vitiosum, nihilne ad auspicia bonus augur pertinere arbitratus est?</p>
</section>
<section class="div2">
<p>[4] Sed auspiciorum nos fortasse erimus interpretes qui sumus eius collegae: num ergo etiam armorum interpretes quaerimus? Primum omnes fori aditus ita saepti ut, etiam si nemo obstaret armatus, tamen nisi saeptis revulsis introiri in forum nullo modo posset; sic vero erant disposita praesidia ut quo modo hostium aditus urbe prohibentur castellis et operibus, ita ab ingressione fori populum tribunosque <span class="br"></span><span class="lineNumber">10</span><span class="br"></span>plebis propulsari videres. Quibus de causis eas leges quas M. Antonius tulisse dicitur omnis censeo per vim et contra auspicia latas eisque legibus populum non teneri. Si quam legem de actis Caesaris confirmandis deve dictatura in perpetuum tollenda deve coloniis in agros deducendis tulisse M. Antonius dicitur, easdem leges de integro ut populum teneant salvis auspiciis ferri placet. Quamvis enim res bonas vitiose per vimque tulerit, tamen eae leges non sunt habendae, omnisque audacia gladiatoris amentis auctoritate nostra repudianda est.</p>
<span class="br"></span><span class="lineNumber">11</span><span class="br"></span><p>Illa vero dissipatio pecuniae publicae ferenda nullo modo est per quam sestertium septiens miliens falsis perscriptionibus  <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL189_252_7"><a class="footnoteCrossrefLink" href="#target_note_LCL189_252_7" title="Click to highlight in text"><sup class="lineRef">7</sup><span class="italic">del. Wesenberg</span></a></li><script type="text/javascript">document.getElementById('note_LCL189_252_7').style.display = "none";</script></ul></section></notes></section>