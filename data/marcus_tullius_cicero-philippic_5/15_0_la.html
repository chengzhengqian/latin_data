<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">praestantissimi civis, edicto adlato atque proposito factum eius collaudastis, quodque ille bellum privato consilio susceperat, <span class="br"></span><span class="lineNumber">29</span><span class="br"></span>id vos auctoritate publica comprobastis. Quid igitur illo die aliud egistis nisi ut hostem iudicaretis Antonium? His vestris decretis aut ille vos aequo animo aspicere poterit aut vos illum sine dolore summo videbitis? Exclusit illum a re publica, distraxit, segregavit non solum scelus ipsius sed etiam, ut mihi videtur, fortuna quaedam rei publicae. Qui si legatis paruerit Romamque redierit, num &lt;um&gt;quam<a class="footnoteLink" href="#note_LCL189_272_18" id="target_note_LCL189_272_18"><sup>18</sup></a> perditis civibus vexillum quo concurrant defuturum putatis? Sed hoc minus vereor: sunt alia quae magis timeam et cogitem. Numquam parebit ille legatis. Novi hominis insaniam, adrogantiam; novi perdita <span class="br"></span><span class="lineNumber">30</span><span class="br"></span>consilia amicorum, quibus ille est deditus. Lucius quidem frater eius, utpote qui peregre depugnarit, familiam ducit. Sit per se ipse sanus, quod numquam erit: per hos esse ei tamen non licebit.</p>
<p>Teretur interea tempus; belli apparatus refrigescent. Unde est adhuc bellum tractum nisi ex retardatione et mora? Ut primum post discessum latronis vel potius desperatam fugam libere senatus haberi potuit, semper flagitavi ut convocaremur. Quo die primum convocati sumus, cum designati consules non adessent, ieci sententia mea maximo vestro consensu fundamenta rei publicae, serius omnino quam decuit—nec enim ante potui—sed tamen, si ex eo tempore dies nullus intermissus esset, bellum profecto <span class="br"></span><span class="lineNumber">31</span><span class="br"></span>nullum haberemus. Omne malum nascens facile opprimitur;  <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL189_272_18"><a class="footnoteCrossrefLink" href="#target_note_LCL189_272_18" title="Click to highlight in text"><sup class="lineRef">18</sup><span class="italic">corr. Garatoni</span></a></li><script type="text/javascript">document.getElementById('note_LCL189_272_18').style.display = "none";</script></ul></section></notes></section>