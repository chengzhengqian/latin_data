<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<p>[5] Legem etiam iudiciariam tulit, homo castus atque integer, iudiciorum et iuris auctor. In quo nos fefellit: antesignanos et manipularis et Alaudas iudices se constituisse dicebat; at ille legit aleatores, legit exsules, legit Graecos. O consessum iudicum praeclarum! O dignitatem consili <span class="br"></span><span class="lineNumber">13</span><span class="br"></span>admirandam! Avet animus apud consilium illud pro reo dicere, &lt;en&gt;<a class="footnoteLink" href="#note_LCL189_256_11" id="target_note_LCL189_256_11"><sup>11</sup></a> Cydam Cretensem, portentum insulae, hominem audacissimum et perditissimum. Sed facite non esse: num Latine scit? Num est ex iudicum genere et forma? Num, quod maximum est, leges nostras moresve novit? Num denique homines? Est enim Creta vobis notior quam Roma Cydae. Dilectus autem et notatio iudicum etiam in nostris civibus haberi solet: Gortynium vero iudicem quis novit aut quis nosse potuit? Nam Lysiaden Atheniensem plerique novimus; est enim Phaedri, philosophi nobilis, filius; homo praeterea festivus, ut ei cum Curio<a class="footnoteLink" href="#note_LCL189_256_12" id="target_note_LCL189_256_12"><sup>12</sup></a> consessore <span class="br"></span><span class="lineNumber">14</span><span class="br"></span>eodemque collusore facillime possit convenire. Quaero igitur, si Lysiades citatus iudex non responderit excuseturque Areopagites esse nec debere eodem tempore Romae et Athenis res iudicare, accipietne excusationem is qui quaestioni praeerit Graeculi iudicis, modo palliati, modo togati? An Atheniensium antiquissimas leges negleget? Qui porro ille consessus, di boni! Cretensis iudex isque nequissimus. Quem<a class="footnoteLink" href="#note_LCL189_256_13" id="target_note_LCL189_256_13"><sup>13</sup></a> ad hunc reus adleget, quo    <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL189_256_11"><a class="footnoteCrossrefLink" href="#target_note_LCL189_256_11" title="Click to highlight in text"><sup class="lineRef">11</sup><span class="italic">SB in app</span>.: dicere cydam <span class="italic">VD</span>: dicere, &lt;sedentem videre&gt; <span class="italic">SB</span></a></li><script type="text/javascript">document.getElementById('note_LCL189_256_11').style.display = "none";</script><li class="note" id="note_LCL189_256_12"><a class="footnoteCrossrefLink" href="#target_note_LCL189_256_12" title="Click to highlight in text"><sup class="lineRef">12</sup>curio <span class="italic">V</span>: m. curio <span class="italic">D</span>: Mâ€™. Curio <span class="italic">Lambinus</span></a></li><script type="text/javascript">document.getElementById('note_LCL189_256_12').style.display = "none";</script><li class="note" id="note_LCL189_256_13"><a class="footnoteCrossrefLink" href="#target_note_LCL189_256_13" title="Click to highlight in text"><sup class="lineRef">13</sup><span class="italic">nsv</span>: que <span class="italic">bt</span>: quem ad modum <span class="italic">V</span></a></li><script type="text/javascript">document.getElementById('note_LCL189_256_13').style.display = "none";</script></ul></section></notes></section>