<section class="div1 language" lang="la"><header><hgroup><h1>Firmus, Saturninus, Proculus</h1></hgroup></header><section class="div2"><p class="noindent">

solent dicere sibi non placere esse vel principes vel latrones.</p>
<p><span class="br"></span><span class="lineNumber">6</span><span class="br"></span>Haec digna memoratu de Proculo didicisse me memini. veniamus ad Bonosum, de quo multo minora condidi.</p>
</section>
<section class="div2">
<p>XIV. Bonosus domo Hispaniensi fuit, origine Britannus,
Galla tamen matre, ut ipse dicebat, rhetoris filius, ut ab aliis comperi, paedagogi litterarii. parvulus
patrem amisit atque a matre fortissima educatus
<span class="br"></span><span class="lineNumber">2</span><span class="br"></span>litterarum nihil didicit. militavit primum inter ordinarios,
deinde inter equites; duxit ordines, tribunatus egit, dux limitis<a class="footnoteLink" href="#note_LCL263_410_1" id="target_note_LCL263_410_1"><sup>1</sup></a> Raetici fuit, bibit quantum hominum
<span class="br"></span><span class="lineNumber">3</span><span class="br"></span>nemo. de hoc Aurelianus saepe dicebat, “Non ut vivat natus est, sed ut bibat,” quem quidem diu in
<span class="br"></span><span class="lineNumber">4</span><span class="br"></span>honore habuit causa militiae. nam si quando legati barbarorum undecumque gentium venissent, ipsi propinabantur,
ut eos inebriaret atque ab iis per vinum cuncta cognosceret. ipse quantumlibet bibisset, semper
securus et sobrius et, ut Onesimus dicit, scriptor
<span class="br"></span><span class="lineNumber">5</span><span class="br"></span>vitae Probi, adhuc in vino prudentior. habuit praeterea
rem mirabilem, ut quantum bibisset tantum



</p></section><notes><section class="footnotes"><ul><li class="note" id="note_LCL263_410_1"><a class="footnoteCrossrefLink" href="#target_note_LCL263_410_1" title="Click to highlight in text"><sup class="lineRef">1</sup><span class="italic">militis</span> P.</a></li><script type="text/javascript">document.getElementById('note_LCL263_410_1').style.display = "none";</script></ul></section></notes></section>