<section class="div1 language" lang="la"><header><hgroup><h1>Firmus, Saturninus, Proculus</h1></hgroup></header><section class="div2"><p class="noindent">

mingeret, neque umquam eius aut pectus aut venter aut vesica gravaretur.</p>
</section>
<section class="div2">
<p>XV. Hic idem, cum quodam tempore in Rheno Romanas lusorias Germani incendissent, timore ne poenas daret sumpsit imperium, idque diutius tenuit 
<span class="br"></span><span class="lineNumber">2</span><span class="br"></span>quam merebatur. nam longo gravique certamine a Probo superatus laqueo vitam finivit, cum quidem iocus exstitit, amphoram pendere, non hominem.</p>
<p><span class="br"></span><span class="lineNumber">3</span><span class="br"></span>Filios duos reliquit, quibus ambobus Probus pepercit,
uxore quoque eius in honore habita et usque ad
<span class="br"></span><span class="lineNumber">4</span><span class="br"></span>mortem salario praestito. fuisse enim dicitur, ut et avus meus dicebat, femina singularis exempli et familiae
nobilis, gentis tamen Gothicae; quam illi Aurelianus
uxorem idcirco dederat ut per eum a Gothis
<span class="br"></span><span class="lineNumber">5</span><span class="br"></span>cuncta cognosceret. erat enim illa virgo regalis. exstant
litterae ad legatum Thraciarum scriptae de his nuptiis et donis, quae Aurelianus Bonoso dari nuptiarum
causa iussit, quas ego inserui:</p>
<p><span class="br"></span><span class="lineNumber">6</span><span class="br"></span>“Aurelianus Augustus Gallonio Avito salutem. Superioribus litteris scripseram, ut optimates Gothicas
apud Perinthum conlocares, decretis salariis, non ut singulae acciperent, sed ut septem simul unum convivium
haberent. cum enim divisae accipiunt, et illae
<span class="br"></span><span class="lineNumber">7</span><span class="br"></span>parum sumunt et res publica plurimum perdit. nunc tamen, quoniam placuit Bonoso Hunilam dari, dabis ei iuxta brevem infra scriptum omnia quae praecipimus; sumptu etiam publico nuptias celebrabis.”</p>
</section><notes></notes></section>