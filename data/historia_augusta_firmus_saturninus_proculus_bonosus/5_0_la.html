<section class="div1 language" lang="la"><header><hgroup><h1>Firmus, Saturninus, Proculus</h1></hgroup></header><section class="div2"><p class="noindent">

convivio sobrius fuit; et cum ei Burburus diceret, “Quare non faeces bibisti?” respondit ille, “Stulte, terra non bibitur.” levia persequimur, cum maiora dicenda sint.</p>
</section>
<section class="div2">
<p>V. Hic ergo contra Aurelianum sumpsit imperium ad defendendas partes quae supererant Zenobiae. sed Aureliano de Thraciis redeunte superatus est.
<span class="br"></span><span class="lineNumber">2</span><span class="br"></span>multi dicunt laqueo eum vitam finisse; aliud edictis suis ostendit Aurelianus<a class="footnoteLink" href="#note_LCL263_394_1" id="target_note_LCL263_394_1"><sup>1</sup></a>; namque cum eum vicisset tale edictum Romae proponi iussit:</p>
<p><span class="br"></span><span class="lineNumber">3</span><span class="br"></span>“Amantissimo sui populo Romano Aurelianus Augustus salutem dicit. Pacato undique gentium toto qua late patet orbe terrarum, Firmum etiam latronem Aegyptium, barbaricis motibus aestuantem et feminei propudii reliquias colligentem, ne plurimum loquar, fugavimus, obsedimus, cruciavimus et occidimus.
<span class="br"></span><span class="lineNumber">4</span><span class="br"></span>nihil est, Romulei Quirites, quod timere possitis. canon Aegypti, qui suspensus per latronem improbum
<span class="br"></span><span class="lineNumber">5</span><span class="br"></span>fuerat, integer veniet. sit vobis cum senatu concordia, cum equestri ordine amicitia, cum praetorianis adfectio.
ego efficiam ne sit aliqua sollicitudo Romana.
<span class="br"></span><span class="lineNumber">6</span><span class="br"></span>vacate ludis, vacate circensibus. nos publicae necessitates
teneant, vos occupent voluptates. quare sanctissimi Quirites,” et reliqua.</p>
</section>
<section class="div2">
<p>VI. Haec nos de Firmo cognovisse scire debuisti,

</p></section><notes><section class="footnotes"><ul><li class="note" id="note_LCL263_394_1"><a class="footnoteCrossrefLink" href="#target_note_LCL263_394_1" title="Click to highlight in text"><sup class="lineRef">1</sup>om. in P.</a></li><script type="text/javascript">document.getElementById('note_LCL263_394_1').style.display = "none";</script></ul></section></notes></section>