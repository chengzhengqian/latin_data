<section class="div1 language" lang="la"><header><hgroup><h1>Firmus, Saturninus, Proculus</h1></hgroup></header><section class="div2"><p class="noindent">

iusserat ne Saturninus Aegyptum videret, et mente quidem divina. nam ut primum Aegyptii magnam potestatem ad se venisse viderunt, statim clamarunt,
<span class="br"></span><span class="lineNumber">2</span><span class="br"></span>“Saturnine Auguste, di te servent!” et ille quidem, quod negari non potest, vir sapiens de Alexandrina
<span class="br"></span><span class="lineNumber">3</span><span class="br"></span>civitate mox fugit atque ad Palaestinam rediit. ibi tamen cum cogitare coepisset tutum sibi non esse, si privatus viveret, deposita purpura ex simulacro Veneris
cyclade uxoria militibus circumstantibus amictus

 et adoratus est. avum meum saepe dicentem audivi
<span class="br"></span><span class="lineNumber">4, 5</span><span class="br"></span>se interfuisse, cum ille adoraretur. “Flebat” inquit “et dicebat, ‘Necessarium, si non adroganter dicam, res publica virum perdidit. ego certe instauravi Gallias,
ego a Mauris possessam Africam reddidi, ego Hispanias pacavi. sed quid prodest? omnia haec adfectato semel honore perierunt.’”</p>
</section>
<section class="div2">
<p>X. Et cum eum animarent vel ad vitam vel ad imperium,
qui amicuerunt purpuram, in haec verba disseruit:
<span class="br"></span><span class="lineNumber">2</span><span class="br"></span>“Nescitis, amici, quid mali sit imperare. gladii saeta pendentes cervicibus inminent, hastae undique,
undique spicula. ipsi custodes timentur, ipsi comites formidantur. non cibus pro voluptate, non iter pro auctoritate, non bella pro iudicio, non arma
<span class="br"></span><span class="lineNumber">3</span><span class="br"></span>pro studio. adde quod omnis aetas in imperio reprehenditur.



</p></section><notes></notes></section>