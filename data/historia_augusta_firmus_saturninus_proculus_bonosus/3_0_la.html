<section class="div1 language" lang="la"><header><hgroup><h1>Firmus, Saturninus, Proculus</h1></hgroup></header><section class="div2"><p class="noindent">

quasi quendam latronem; quod idcirco dixi ne quis
<span class="br"></span><span class="lineNumber">4</span><span class="br"></span>me oblitum aestimaret mei. sed ne volumini, quod brevissimum promisi, multa conectam, veniamus ad Firmum.</p>
</section>
<section class="div2">
<p>III. Firmo patria Seleucia fuit, tametsi plerique Graecorum alteram tradunt, ignari eo tempore ipso tres fuisse Firmos, quorum unus praefectus Aegypti, alter dux limitis Africani idemque pro consule, tertius iste Zenobiae amicus ac socius, qui Alexandriam Aegyptiorum incitatus furore pervasit, et quem Aurelianus
solita virtutum suarum felicitate contrivit.</p>
<p><span class="br"></span><span class="lineNumber">2</span><span class="br"></span>De huius divitiis multa dicuntur. nam et vitreis quadraturis bitumine aliisque medicamentis insertis domum instruxisse<a class="footnoteLink" href="#note_LCL263_390_1" id="target_note_LCL263_390_1"><sup>1</sup></a> perhibetur et tantum habuisse de chartis ut publice saepe diceret exercitum se alere
<span class="br"></span><span class="lineNumber">3</span><span class="br"></span>posse papyro et glutine. idem et cum Blemmyis societatem maximam tenuit et cum Saracenis. naves
<span class="br"></span><span class="lineNumber">4</span><span class="br"></span>quoque ad Indos negotiatorias saepe misit. ipse quoque dicitur habuisse duos dentes elephanti pedum denum, e quibus Aurelianus sellam constituerat facere additis aliis duobus, in qua Iuppiter aureus et gemmatus
sederet cum specie praetextae, ponendus in



</p></section><notes><section class="footnotes"><ul><li class="note" id="note_LCL263_390_1"><a class="footnoteCrossrefLink" href="#target_note_LCL263_390_1" title="Click to highlight in text"><sup class="lineRef">1</sup><span class="italic">instruxisse</span> Ursinus, Peter; <span class="italic">introduxisse</span> P, Î£.</a></li><script type="text/javascript">document.getElementById('note_LCL263_390_1').style.display = "none";</script></ul></section></notes></section>