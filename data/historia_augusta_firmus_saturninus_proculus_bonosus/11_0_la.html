<section class="div1 language" lang="la"><header><hgroup><h1>Firmus, Saturninus, Proculus</h1></hgroup></header><section class="div2">
</section>
<section class="div2">
<p>XII. Proculo patria Albingauni fuere, positi in Alpibus Maritimis. domi nobilis sed maioribus latrocinantibus
atque adeo pecore ac servis et iis rebus quas
<span class="br"></span><span class="lineNumber">2</span><span class="br"></span>abduxerant satis dives., fertur denique eo tempore quo sumpsit imperium duo milia servorum suorum armasse.
<span class="br"></span><span class="lineNumber">3</span><span class="br"></span>huic uxor virago, quae illum in hanc praecipitavit
dementiam, nomine Samso, quod ei postea
<span class="br"></span><span class="lineNumber">4</span><span class="br"></span>inditum est, nam antea Vituriga nominata est. filius Herennianus, quem et ipsum, si quinquennium implesset,
<span class="br"></span><span class="lineNumber">5</span><span class="br"></span>ita enim loquebatur, dicasset imperio. homo, quod negari non potest, . . . idemque fortissimus, ipse quoque latrociniis adsuetus, qui tamen armatam semper
egerit vitam. nam et multis legionibus tribunus
<span class="br"></span><span class="lineNumber">6</span><span class="br"></span>praefuit et fortia edidit facta. et quoniam minima quaeque iucunda sunt atque habent aliquid gratiae cum leguntur, tacendum non est quod et ipse gloriatur in quadam sua epistula, quam ipsam melius est ponere quam de ea plurimum dicere:</p>
<p><span class="br"></span><span class="lineNumber">7</span><span class="br"></span>“Proculus Maeciano adfini salutem dicit. centum ex Sarmatia virgines cepi, ex his una nocte decem inivi; omnes tamen, quod in me erat, mulieres intra dies quindecim reddidi.”</p>
<p><span class="br"></span><span class="lineNumber">8</span><span class="br"></span>Gloriatur, ut vides, rem ineptam et satis libidinosam


</p></section><notes></notes></section>