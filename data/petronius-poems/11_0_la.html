<section class="div1 language" lang="la"><header><hgroup><h1>Petronius Arbiter</h1></hgroup></header><section class="div2">
<blockquote><p>
<span class="line">Nam turris prope quae quadrata surgit,</span><span class="linebreak"></span>
<span class="line">detritis procul angulis rotatur.</span><span class="linebreak"></span>
<span class="line">Hyblaeum refugit satur liquorem</span><span class="linebreak"></span>
<span class="line">et naris casiam frequenter odit.</span><span class="linebreak"></span>
<span class="line">Hoc illo magis aut minus placere</span><span class="linebreak"></span>
<span class="line">non posset nisi lite destinata</span><span class="linebreak"></span>
<span class="line">pugnarent dubio tenore sensus.</span><span class="linebreak"></span>
</p></blockquote>
</section>
<section class="div2">
<p class="noindent">121 <span class="italic">P.L.M. Fragment XXX MÃ¼ller.</span> B. XXX.</p>
<span class="br"></span><span class="lineNumber">31</span><span class="br"></span>
<blockquote><p>
<span class="line">Somnia quae mentes ludunt volitantibus umbris,</span><span class="linebreak"></span>
<span class="line">non delubra deum nec ab aethere numina mittunt,</span><span class="linebreak"></span>
<span class="line">sed sibi quisque facit. Nam cum prostrata sopore</span><span class="linebreak"></span>
<span class="line">urget membra quies et mens sine pondere ludit,</span><span class="linebreak"></span>
<span class="line">quidquid luce fuit tenebris agit. Oppida bello</span><span class="linebreak"></span>
<span class="line">qui quatit et flammis miserandas eruit urbes,</span><span class="linebreak"></span>
<span class="line">tela videt versasque acies et funera regum</span><span class="linebreak"></span>
<span class="line">atque exundantes profuso sanguine campos.</span><span class="linebreak"></span>
<span class="line">Qui causas orare solent, legesque forumque</span><span class="linebreak"></span>
<span class="line">et pavidi cernunt inclusum chorte<a class="footnoteLink" href="#note_LCL015_428_1" id="target_note_LCL015_428_1"><sup>1</sup></a> tribunal.</span><span class="linebreak"></span>
<span class="line">Condit avarus opes defossumque invenit aurum.</span><span class="linebreak"></span>
<span class="line">Venator saltus canibus quatit. Eripit undis</span><span class="linebreak"></span>
<span class="line">aut premit eversam periturus navita puppem.</span><span class="linebreak"></span>
<span class="line">Scribit amatori meretrix, dat adultera munus:</span><span class="linebreak"></span>
<span class="line">et canis in somnis leporis vestigia lustrat.</span><span class="linebreak"></span>
<span class="line">In noctis spatium miserorum vulnera durant.</span><span class="linebreak"></span>
</p></blockquote>
</section><notes><section class="footnotes"><ul><li class="note" id="note_LCL015_428_1"><a class="footnoteCrossrefLink" href="#target_note_LCL015_428_1" title="Click to highlight in text"><sup class="lineRef">1</sup>chorte <span class="italic">Mommsen</span>: corde <span class="italic">E.</span></a></li><script type="text/javascript">document.getElementById('note_LCL015_428_1').style.display = "none";</script></ul></section></notes></section>