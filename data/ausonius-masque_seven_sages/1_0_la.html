<section class="div1 language" lang="la"><header><hgroup><h1>Ausonius</h1></hgroup></header>
<section class="div2">
<h2><span class="ac">Liber XIII</span></h2>
<h2><span class="ac">Ludus Septem Sapientum</span></h2>
<h2><span class="sc">I.—Ausonius Consul Drepanio Proconsuli Sal.</span></h2>
<p class="lineGroup">
<span class="line"><span class="sc">Ignoscenda</span> istaec an cognoscenda rearis,</span><span class="linebreak"></span>
<span class="line indent1">adtento, Drepani, perlege iudicio.</span><span class="linebreak"></span>
<span class="line">aequanimus fiam te iudice, sive legenda,</span><span class="linebreak"></span>
<span class="line indent1">sive tegenda putes carmina, quae dedimus.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>nam primum est meruisse tuum, Pacate, favorem:</span><span class="linebreak"></span>
<span class="line indent1">proxima defensi cura pudoris erit.</span><span class="linebreak"></span>
<span class="line">possum ego censuram lectoris ferre severi</span><span class="linebreak"></span>
<span class="line indent1">et possum modica laude placere mihi:</span><span class="linebreak"></span>
<span class="line">novit equus plausae sonitum cervicis amare,</span><span class="linebreak"></span>
<span class="line indent1"><span class="br"></span><span class="lineNumber">10</span><span class="br"></span>novit et intrepidus verbera lenta pati.</span><span class="linebreak"></span>
<span class="line">Maeonio qualem cultum quaesivit Homero</span><span class="linebreak"></span>
<span class="line indent1">censor Aristarchus normaque Zenodoti!</span><span class="linebreak"></span>
<span class="line">pone obelos igitur primorum stigmata vatum:</span><span class="linebreak"></span>
<span class="line indent1">palmas, non culpas esse putabo meas;</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>et correcta magis quam condemnata vocabo,</span><span class="linebreak"></span>
<span class="line indent1">adponet docti quae mihi lima viri.</span><span class="linebreak"></span>
<span class="line">interea arbitrii subiturus pondera tanti</span><span class="linebreak"></span>
<span class="line indent1">optabo, ut placeam; si minus, ut lateam.</span><span class="linebreak"></span>
</p>
</section><notes><section class="footnotes"><ul><li class="note" id="note_LCL096_310_1"><a class="footnoteCrossrefLink" href="#target_note_LCL096_310_1" title="Click to highlight in text"><sup class="lineRef">1</sup>Aristarchus of Samothrace, a disciple of Aristophanes of Byzantium at Alexandria, flourished <span class="sc">b.c.</span> 156. He is specially famous for his recension of the Homeric Poems, in which he used various critical signs, such as the <span class="italic">obelos</span> (“spit”), to mark spurious verses.</a></li><script type="text/javascript">document.getElementById('note_LCL096_310_1').style.display = "none";</script></ul></section></notes></section>