<section class="div1 language" lang="la"><header><hgroup><h1>Lives of the Caesars, IV</h1></hgroup></header><section class="div2"><p class="noindent">
indignabundus et clamitans dominum gentium populum ex re levissima plus honoris gladiatori tribuentem quam consecratis principibus aut praesenti sibi.</p>
</section>
<section class="div2">
<p>XXXVI. Pudicitiae neque suae<a class="footnoteLink" href="#note_LCL031_472_34" id="target_note_LCL031_472_34"><sup>34</sup></a> neque alienae pepercit. M. Lepidum, Mnesterem pantomimum, quosdam obsides dilexisse fertur commercio mutui stupri. Valerius Catullus, consulari familia iuvenis, stupratum a se ac latera sibi contubernio eius defessa etiam vociferatus est. Super sororum incesta et notissimum prostitutae Pyrallidis amorem non <span class="br"></span><span class="lineNumber">2</span><span class="br"></span> temere ulla inlustriore femina abstinuit. Quas plerumque cum maritis ad cenam vocatas praeterque pedes suos transeuntis diligenter ac lente mercantium more considerabat, etiam faciem manu adlevans, si quae pudore submitterent; quotiens deinde libuisset egressus triclinio, cum maxime placitam sevocasset, paulo post recentibus adhuc lasciviae notis reversus vel laudabat palam vel vituperabat, singula enumerans bona malave corporis atque concubitus. Quibusdam absentium maritorum nomine repudium ipse misit iussitque in acta ita referri.</p>
</section>
<section class="div2">
<p>XXXVII. Nepotatus sumptibus omnium prodigorum in genia superavit, commentus novum balnearum usum, portentosissima genera ciborum atque cenarum, ut calidis frigidisque unguentis lavaretur, pretiosissima margarita aceto liquefacta sorberet, convivis ex auro panes et obsonia apponeret, aut frugi hominem esse oportere dictitans aut Caesarem. Quin et nummos non mediocris summae e fastigio

</p></section><notes><section class="footnotes"><ul><li class="note" id="note_LCL031_472_34"><a class="footnoteCrossrefLink" href="#target_note_LCL031_472_34" title="Click to highlight in text"><sup class="lineRef">34</sup>neque suae, <span class="italic">added in NÏ‚; omitted by the other mss</span>.</a></li><script type="text/javascript">document.getElementById('note_LCL031_472_34').style.display = "none";</script></ul></section></notes></section>