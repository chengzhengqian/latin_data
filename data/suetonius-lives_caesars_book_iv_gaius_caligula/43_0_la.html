<section class="div1 language" lang="la"><header><hgroup><h1>Lives of the Caesars, IV</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span>affirmavit. Monuerunt et Fortunae Antiatinae, ut a Cassio caveret; qua causa ille Cassium Longinum Asiae tum proconsulem occidendum delegaverat, inmemor Chaeream Cassium nominari. Pridie quam periret, somniavit consistere se in caelo iuxta solium Iovis impulsumque ab eo dextri pedis pollice et in terras praecipitatum. Prodigiorum loco habita sunt etiam, quae forte illo <span class="br"></span><span class="lineNumber">4</span><span class="br"></span> ipso die paulo prius acciderant. Sacrificans respersus est phoenicopteri sanguine; et pantomimus Mnester tragoediam saltavit, quam olim Neoptolemus tragoedus ludis, quibus rex Macedonum Philippus occisus est, egerat; et cum in Laureolo mimo, in quo actor<a class="footnoteLink" href="#note_LCL031_502_48" id="target_note_LCL031_502_48"><sup>48</sup></a> proripiens se ruina sanguinem vomit, plures secundarum certatim experimentum artis darent, cruore scaena abundavit. Parabatur et in noctem spectaculum, quo argumenta inferorum per Aegyptios et Aethiopas explicarentur.</p>
</section>
<section class="div2">
<p>LVIII. VIIII. Kal. Febr. hora fere septima cunctatus an ad prandium surgeret marcente adhuc stomacho pridiani cibi onere, tandem suadentibus amicis egressus est. Cum in crypta, per quam transeundum erat, pueri nobiles ex Asia ad edendas in scaena operas evocati praepararentur,







</p></section><notes><section class="footnotes"><ul><li class="note" id="note_LCL031_502_48"><a class="footnoteCrossrefLink" href="#target_note_LCL031_502_48" title="Click to highlight in text"><sup class="lineRef">48</sup>auctor, ς; actor, Ω.</a></li><script type="text/javascript">document.getElementById('note_LCL031_502_48').style.display = "none";</script></ul></section></notes></section>