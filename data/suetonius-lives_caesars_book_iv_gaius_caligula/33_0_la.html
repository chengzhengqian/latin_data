<section class="div1 language" lang="la"><header><hgroup><h1>Lives of the Caesars, IV</h1></hgroup></header><section class="div2"><p class="noindent">

contrectandae pecuniae cupidine incensus, saepe super immensos aureorum acervos patentissimo diffusos loco et nudis pedibus spatiatus et toto corpore aliquamdiu volutatus est.</p>
</section>
<section class="div2">
<p>XLIII. Militiam resque bellicas semel attigit neque ex destinato, sed cum ad visendum nemus flumenque Clitumni Mevaniam processisset, admonitus de supplendo numero Batavorum, quos circa se habebat, expeditionis Germanicae impetum cepit; neque distulit, sed legionibus et auxiliis undique excitis, dilectibus ubique acerbissime actis, contracto et omnis generis commeatu quanto numquam antea,<a class="footnoteLink" href="#note_LCL031_482_38" id="target_note_LCL031_482_38"><sup>38</sup></a> iter ingressus est confecitque modo tam festinanter et rapide, ut praetorianae cohortes contra morem signa iumentis imponere et ita subsequi cogerentur, interdum adeo segniter delicateque, ut octaphoro veheretur atque a propinquarum urbium plebe verri sibi vias et conspergi propter pulverem exigeret.</p>
</section>
<section class="div2">
<p>XLIV. Postquam castra attigit, ut se acrem ac severum ducem ostenderet, legatos, qui auxilia serius ex diversis locis adduxerant, cum ignominia dimisit; at in exercitu recensendo plerisque centurionum maturis iam et nonnullis ante paucissimos quam consummaturi essent dies, primos pilos ademit, causatus senium cuiusque et imbecillitatem; ceterorum increpita cupiditate commoda emeritae mili­tiae



</p></section><notes><section class="footnotes"><ul><li class="note" id="note_LCL031_482_38"><a class="footnoteCrossrefLink" href="#target_note_LCL031_482_38" title="Click to highlight in text"><sup class="lineRef">38</sup>antea iter, <span class="italic">Gronovius:</span> ante alter, Ω. Ante iter <span class="italic">R. Steph</span>. (“duo probatissimi libri” <span class="italic">Tom)</span>.</a></li><script type="text/javascript">document.getElementById('note_LCL031_482_38').style.display = "none";</script></ul></section></notes></section>