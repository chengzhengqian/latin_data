<section class="div1 language" lang="la"><header><hgroup><h1>Lives of the Caesars, IV</h1></hgroup></header><section class="div2"><p class="noindent">
praetori; quod ipsi quoque etsi falso in quadam coniuratione quasi participes nominati, suspectos tamen se et invisos sentiebant. Nam et statim seductis magnam fecit invidiam destricto gladio affirmans sponte se periturum, si et illis morte dignus videretur, nec cessavit ex eo criminari alterum alteri atque inter se omnis committere <span class="br"></span><span class="lineNumber">2</span><span class="br"></span> Cum placuisset Palatinis ludis spectaculo egressum meridie adgredi, primas sibi partes Cassius Chaerea tribunus cohortis praetoriae depoposcit, quem Gaius seniorem iam et mollem et effeminatum denotare omni probro consuerat et modo signum petenti “Priapum” aut “Venerem” dare, modo ex aliqua causa agenti gratias osculandam manum offerre formatam commotamque in obscaenum modum.</p>
</section>
<section class="div2">
<p>LVII. Futurae caedis multa prodigia exstiterunt. Olympiae simulacrum Iovis, quod dissolvi transferrique Romam placuerat, tantum cachinnum repente edidit, ut machinis labefactis opifices diffugerint; supervenitque ilico quidam Cassius nomine, iussum se somnio affirmans immolare taurum <span class="br"></span><span class="lineNumber">2</span><span class="br"></span> Iovi. Capitolium Capuae Id. Mart. de caelo tactum est, item Romae cella Palatini atriensis. Nec defuerunt qui coniectarent altero ostento periculum a custodibus domino portendi, altero caedem rursus insignem, qualis eodem die facta quondam fuisset. Consulenti quoque de genitura sua Sulla mathematicus certissimam necem appropin­quare



</p></section><notes></notes></section>