<section class="div1 language" lang="la"><header><hgroup><h1>Lives of the Caesars, IV</h1></hgroup></header><section class="div2">
<blockquote><p>
<span class="line indent2">Εἷς κοίρανος ἔστω, εἷς βασιλεύς.</span><span class="linebreak"></span>
</p></blockquote>
<p class="noindent">Nec multum afuit quin statim diadema sumeret speciemque <span class="br"></span><span class="lineNumber">2</span><span class="br"></span> principatus in regni formam converteret. Verum admonitus et principum et regum se excessisse fastigium, divinam ex eo maiestatem asserere sibi coepit; datoque negotio, ut simulacra numinum religione et arte praeclara, inter quae Olympii Iovis, apportarentur e Graecia,<a class="footnoteLink" href="#note_LCL031_448_19" id="target_note_LCL031_448_19"><sup>19</sup></a> quibus capite dempto suum imponeret, partem Palatii ad Forum usque promovit, atque aede Castoris et Pollucis in vestibulum transfigurata, consistens saepe inter fratres deos, medium adorandum se adeuntibus exhibebat; et quidam <span class="br"></span><span class="lineNumber">3</span><span class="br"></span> eum Latiarem Iovem consalutarunt. Templum etiam numini suo proprium et sacerdotes et excogitatissimas hostias instituit. In templo simulacrum stabat aureum iconicum amiciebaturque cotidie veste, quali ipse uteretur. Magisteria sacerdotii ditissimus quisque et ambitione et licitatione maxima vicibus comparabant. Hostiae erant phoenicopteri, pavones, tetraones, numidicae, meleagrides, phasianae, quae generatim per singulos dies immolarentur <span class="br"></span><span class="lineNumber">4</span><span class="br"></span>. Et noctibus quidem plenam fulgentemque lunam invitabat assidue in amplexus atque concubitum, interdiu vero cum Capitolino Iove secreto fabulabatur, modo insusurrans ac praebens in vicem aurem, modo clarius nec





</p></section><notes><section class="footnotes"><ul><li class="note" id="note_LCL031_448_19"><a class="footnoteCrossrefLink" href="#target_note_LCL031_448_19" title="Click to highlight in text"><sup class="lineRef">19</sup>e Graecia, <span class="italic">Venetian ed. of</span> 1510; egregia, Ω.</a></li><script type="text/javascript">document.getElementById('note_LCL031_448_19').style.display = "none";</script></ul></section></notes></section>