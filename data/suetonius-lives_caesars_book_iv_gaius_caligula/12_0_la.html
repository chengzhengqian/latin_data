<section class="div1 language" lang="la"><header><hgroup><h1>Lives of the Caesars, IV</h1></hgroup></header><section class="div2"><p class="noindent">
et sine sui appellatione concessit. Equites R. severe curioseque nec sine moderatione recognovit, palam adempto equo quibus aut probri aliquid aut ignominiae inesset, eorum qui minore culpa tenerentur nominibus modo in recitatione praeteritis. Ut levior labor iudicantibus foret, ad quattuor prioris quintam decuriam addidit. Temptavit et comitiorum more revocato suffragia populo reddere. <span class="br"></span><span class="lineNumber">3</span><span class="br"></span> Legata ex testamento Tiberi quamquam abolito, sed et Iuliae Augustae, quod Tiberius suppresserat, cum fide ac sine calumnia repraesentata persolvit. Ducentesimam auctionum Italiae remisit; multis incendiorum damna supplevit; ac si quibus regna restituit, adiecit<a class="footnoteLink" href="#note_LCL031_440_12" id="target_note_LCL031_440_12"><sup>12</sup></a> et fructum omnem vectigaliorum et reditum medii temporis, ut Antiocho Commageno sestertium milies confiscatum. <span class="br"></span><span class="lineNumber">4</span><span class="br"></span> Quoque magis nullius non boni exempli fautor videretur, mulieri libertinae octingenta donavit, quod excruciata gravissimis tormentis de scelere patroni reticuisset. Quas ob res inter reliquos honores decretus est ei clipeus aureus, quem quotannis certo die collegia sacerdotum in Capitolium ferrent, senatu prosequente nobilibusque pueris ac puellis carmine modulato laudes virtutum eius canentibus. Decretum autem ut dies, quo cepisset imperium, Parilia vocaretur, velut argumentum rursus conditae urbis.</p>
</section>
<section class="div2">
<p>XVII. Consulatus quattuor gessit, primum ex Kal. Iul. per duos menses, secundum ex Kal. Ian. per XXX dies, tertium usque in Idus Ian., quartum usque septimum Idus easdem. Ex omnibus duos novissimos coniunxit. Tertium



</p></section><notes><section class="footnotes"><ul><li class="note" id="note_LCL031_440_12"><a class="footnoteCrossrefLink" href="#target_note_LCL031_440_12" title="Click to highlight in text"><sup class="lineRef">12</sup>adiecit, <span class="italic">ς (Beroaldus)</span>; affecit (adfecit), Ω.</a></li><script type="text/javascript">document.getElementById('note_LCL031_440_12').style.display = "none";</script></ul></section></notes></section>