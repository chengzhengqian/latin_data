<section class="div1 language" lang="la"><header><hgroup><h1>Lives of the Caesars, IV</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span>e triclinio ardentem rogum. Fratrem Tiberium inopinantem repente immisso tribuno militum interemit, Silanum item socerum ad necem secandasque novacula fauces compulit, causatus in utroque, quod hic ingressum se turbatius mare non esset secutus ac spe occupandi urbem, si quid sibi per tempestates accideret, remansisset, ille antidotum oboluisset,<a class="footnoteLink" href="#note_LCL031_452_22" id="target_note_LCL031_452_22"><sup>22</sup></a> quasi ad praecavenda venena sua sumptum, cum et Silanus impatientiam nauseae vitasset et molestiam navigandi, et Tiberius propter assiduam et ingravescentem tussim medicamento usus esset. Nam Claudium patruum non nisi in ludibrium reservavit.</p>
</section>
<section class="div2">
<p>XXIV. Cum omnibus sororibus suis consuetudinem stupri fecit plenoque convivio singulas infra se vicissim conlocabat uxore supra cubante. Ex iis Drusillam vitiasse virginem praetextatus adhuc creditur atque etiam in concubitu eius quondam deprehensus ab Antonia avia, apud quam simul educabantur; mox Lucio Cassio Longino consulari conlocatam abduxit et in modum iustae uxoris propalam habuit; heredem quoque bonorum atque imperii <span class="br"></span><span class="lineNumber">2</span><span class="br"></span> aeger instituit. Eadem defuncta iustitium indixit, in quo risisse lavisse cenasse cum parentibus aut coniuge liberisve capital fuit. Ac maeroris impatiens, cum repente noctu profugisset ab urbe transcucurrissetque Campaniam, Syracusas petit, rursusque inde propere rediit barba capilloque promisso; nec umquam postea quantiscumque de



</p></section><notes><section class="footnotes"><ul><li class="note" id="note_LCL031_452_22"><a class="footnoteCrossrefLink" href="#target_note_LCL031_452_22" title="Click to highlight in text"><sup class="lineRef">22</sup>oboluisset, <span class="italic">Beroaldus</span>; obolevisset, <span class="italic">mss</span>.</a></li><script type="text/javascript">document.getElementById('note_LCL031_452_22').style.display = "none";</script></ul></section></notes></section>