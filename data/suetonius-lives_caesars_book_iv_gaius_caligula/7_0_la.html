<section class="div1 language" lang="la"><header><hgroup><h1>Lives of the Caesars, IV</h1></hgroup></header><section class="div2"><p class="noindent">
praecipites solus haud dubie ex conspectu suo flexit. Non enim prius destiterunt, quam ablegari<a class="footnoteLink" href="#note_LCL031_430_6" id="target_note_LCL031_430_6"><sup>6</sup></a> eum ob seditionis periculum et in proximam civitatem demandari animadvertissent; tunc demum ad paenitentiam versi reprenso ac retento vehiculo invidiam quae sibi fieret deprecati sunt.</p>
</section>
<section class="div2">
<p>X. Comitatus est patrem et Syriaca expeditione. Unde reversus primum in matris, deinde ea relegata in Liviae Augustae proaviae suae contubernio mansit; quam defunctam praetextatus etiam tunc pro rostris laudavit. Transitque ad Antoniam aviam et undevicensimo aetatis anno accitus Capreas a Tiberio uno atque eodem die togam sumpsit barbamque posuit, sine ullo honore qualis contigerat <span class="br"></span><span class="lineNumber">2</span><span class="br"></span> tirocinio fratrum eius. Hic omnibus insidiis temptatus elicientium<a class="footnoteLink" href="#note_LCL031_430_7" id="target_note_LCL031_430_7"><sup>7</sup></a> cogentiumque se ad queralas nullam umquam occasionem dedit, perinde obliterato suorum casu ac si nihil cuiquam accidisset, quae vero ipse pateretur incredibili dissimulatione transmittens tantique in avum et qui iuxta erant obsequii, ut non immerito sit dictum nec servum meliorem ullum nec deteriorem dominum fuisse.</p>
</section>
<section class="div2">
<p>XI. Naturam tamen saevam atque probrosam ne<a class="footnoteLink" href="#note_LCL031_430_8" id="target_note_LCL031_430_8"><sup>8</sup></a> tunc quidem inhibere poterat, quin et animadversionibus poenisque ad supplicium datorum cupidissime interesset et ganeas atque adulteria capillamento celatus et veste longa noctibus obiret ac scaenicas saltandi canendique artes studiosissime appeteret, facile id sane Tiberio pa­tiente,





</p></section><notes><section class="footnotes"><ul><li class="note" id="note_LCL031_430_6"><a class="footnoteCrossrefLink" href="#target_note_LCL031_430_6" title="Click to highlight in text"><sup class="lineRef">6</sup>ablegari, G; <span class="italic">the other mss. have</span> oblegari.</a></li><script type="text/javascript">document.getElementById('note_LCL031_430_6').style.display = "none";</script><li class="note" id="note_LCL031_430_7"><a class="footnoteCrossrefLink" href="#target_note_LCL031_430_7" title="Click to highlight in text"><sup class="lineRef">7</sup>elicientium, <span class="italic">L</span><sup>3</sup>ς; elicentium, <span class="italic">XΠQ; the other mss. have</span> et licentium.</a></li><script type="text/javascript">document.getElementById('note_LCL031_430_7').style.display = "none";</script><li class="note" id="note_LCL031_430_8"><a class="footnoteCrossrefLink" href="#target_note_LCL031_430_8" title="Click to highlight in text"><sup class="lineRef">8</sup>ne, <span class="italic">Gς; the other mss. have</span> nec.</a></li><script type="text/javascript">document.getElementById('note_LCL031_430_8').style.display = "none";</script></ul></section></notes></section>