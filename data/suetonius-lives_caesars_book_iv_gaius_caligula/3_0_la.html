<section class="div1 language" lang="la"><header><hgroup><h1>Lives of the Caesars, IV</h1></hgroup></header><section class="div2"><p class="noindent">
de causa nanctus esset, lenis adeo et innoxius, ut Pisoni decreta sua rescindenti, clientelas divexanti<a class="footnoteLink" href="#note_LCL031_422_1" id="target_note_LCL031_422_1"><sup>1</sup></a> non prius suscensere in animum induxerit, quam veneficiis quoque et devotionibus impugnari se comperisset; ac ne tunc quidem ultra progressus, quam ut amicitiam ei more maiorum renuntiaret mandaretque domesticis ultionem, si quid sibi accideret.</p>
</section>
<section class="div2">
<p>IV. Quarum virtutum fructum uberrimum tulit, sic probatus et dilectus a suis, ut Augustus—omitto enim necessitudines reliquas—diu cunctatus an sibi successorem destinaret, adoptandum Tiberio dederit; sic vulgo favorabilis, ut plurimi tradant, quotiens aliquo adveniret vel sicunde discederet, prae turba occurrentium prosequentiumve nonnumquam eum discrimen vitae adisse, e Germania vero post compressam seditionem revertenti praetorianas cohortes universas prodisse obviam, quamvis pronuntiatum esset, ut duae tantum modo exirent, populi autem Romani sexum, aetatem, ordinem omnem usque ad vicesimum lapidem effudisse se.</p>
</section>
<section class="div2">
<p>V. Tamen longe maiora et firmiora de eo iudicia in morte ac post mortem exstiterunt. Quo defunctus est die, lapidata sunt templa, subversae deum arae, Lares a quibusdam familiares in publicum abiecti, partus coniugum expositi. Quin et barbaros ferunt, quibus intestinum quibusque adversus nos bellum esset, velut in domestico communique




</p></section><notes><section class="footnotes"><ul><li class="note" id="note_LCL031_422_1"><a class="footnoteCrossrefLink" href="#target_note_LCL031_422_1" title="Click to highlight in text"><sup class="lineRef">1</sup>divexanti, <span class="italic">Torrentius</span>; diu vexanti, <span class="italic">mss</span>.</a></li><script type="text/javascript">document.getElementById('note_LCL031_422_1').style.display = "none";</script></ul></section></notes></section>