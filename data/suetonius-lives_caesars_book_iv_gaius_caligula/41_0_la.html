<section class="div1 language" lang="la"><header><hgroup><h1>Lives of the Caesars, IV</h1></hgroup></header><section class="div2"><p class="noindent">
per centurionem denuntiavit, abiret sine mora Ostiam perferretque ad Ptolemaeum regem in Mauretaniam<a class="footnoteLink" href="#note_LCL031_498_46" id="target_note_LCL031_498_46"><sup>46</sup></a> codicillos suos; quorum exemplum erat: “Ei quem istoc misi, <span class="br"></span><span class="lineNumber">2</span><span class="br"></span> neque boni quicquam neque mali feceris.” Thraeces quosdam Germanis corporis custodibus praeposuit. Murmillonum armaturas recidit. Columbo victori, leviter tamen saucio, venenum in plagam addidit, quod ex eo Columbinum appellavit; sic certe inter alia venena scriptum ab eo repertum est. Prasinae factioni ita addictus et deditus, ut cenaret in stabulo assidue et maneret, agitatori Eutycho comisatione quadam in apophoretis vicies sestertium contulit <span class="br"></span><span class="lineNumber">3</span><span class="br"></span>. Incitato equo, cuius causa pridie circenses, ne inquietaretur, viciniae silentium per milites indicere solebat, praeter equile marmoreum et praesaepe eburneum praeterque purpurea tegumenta ac monilia e gemmis domum etiam et familiam et supellectilem dedit, quo lautius nomine eius invitati acciperentur; consulatum quoque traditur destinasse.</p>
</section>
<section class="div2">
<p>LVI. Ita bacchantem atque grassantem non defuit plerisque animus adoriri. Sed una atque altera<a class="footnoteLink" href="#note_LCL031_498_47" id="target_note_LCL031_498_47"><sup>47</sup></a> conspiratione detecta, aliis per inopiam occasionis cunctantibus, duo consilium communicaverunt perfeceruntque, non sine conscientia potentissimorum libertorum praefectorumque






</p></section><notes><section class="footnotes"><ul><li class="note" id="note_LCL031_498_46"><a class="footnoteCrossrefLink" href="#target_note_LCL031_498_46" title="Click to highlight in text"><sup class="lineRef">46</sup>Mauritaniam, Ω.</a></li><script type="text/javascript">document.getElementById('note_LCL031_498_46').style.display = "none";</script><li class="note" id="note_LCL031_498_47"><a class="footnoteCrossrefLink" href="#target_note_LCL031_498_47" title="Click to highlight in text"><sup class="lineRef">47</sup>atque altera, <span class="italic">Ihm</span>; altera, M; et altera, <span class="italic">GΠQ</span>; alteraque <span class="italic">XR</span>.</a></li><script type="text/javascript">document.getElementById('note_LCL031_498_47').style.display = "none";</script></ul></section></notes></section>