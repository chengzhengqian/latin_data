<section class="div1 language" lang="la"><header><hgroup><h1>Lives of the Caesars, IV</h1></hgroup></header><section class="div2"><p class="noindent noindent">
sine iurgiis. Nam vox comminantis audita est:</p>
<blockquote><p>
<span class="line indent2"><span class="italic">Ἤ μ᾽ ἀνάειρ᾽ ἢ ἐγὼ σέ</span>,</span><span class="linebreak"></span>
</p></blockquote>
<p class="noindent">donec exoratus, ut referebat, et in contubernium ultro invitatus super templum Divi Augusti ponte transmisso Palatium Capitoliumque coniunxit. Mox, quo propior esset, in area Capitolina novae domus fundamenta iecit.</p>
</section>
<section class="div2">
<p>XXIII. Agrippae se nepotem neque credi neque dici ob ignobilitatem eius volebat suscensebatque, si qui vel oratione vel carmine imaginibus eum Caesarum insererent. Praedicabat autem matrem suam ex incesto, quod Augustus cum Iulia filia admisisset, procreatam; ac non contentus hac Augusti insectatione Actiacas Siculasque<a class="footnoteLink" href="#note_LCL031_450_20" id="target_note_LCL031_450_20"><sup>20</sup></a> victorias, ut funestas p. R. et calamitosas, vetuit sollemnibus feriis celebrari <span class="br"></span><span class="lineNumber">2</span><span class="br"></span>. Liviam Augustam proaviam “Ulixem stolatum” identidem appellans, etiam ignobilitatis quadam ad senatum epistula arguere ausus est quasi materno avo decurione Fundano ortam, cum publicis monumentis certum sit, Aufidium Lurconem<a class="footnoteLink" href="#note_LCL031_450_21" id="target_note_LCL031_450_21"><sup>21</sup></a> Romae honoribus functum. Aviae Antoniae secretum petenti denegavit, nisi ut interveniret Macro praefectus, ac per istius modi indignitates et taedia causa exstitit mortis, dato tamen, ut quidam putant, et veneno; nec defunctae ullum honorem habuit prospexit­que





</p></section><notes><section class="footnotes"><ul><li class="note" id="note_LCL031_450_20"><a class="footnoteCrossrefLink" href="#target_note_LCL031_450_20" title="Click to highlight in text"><sup class="lineRef">20</sup>Siculasque, ς; singulasque, Ω.</a></li><script type="text/javascript">document.getElementById('note_LCL031_450_20').style.display = "none";</script><li class="note" id="note_LCL031_450_21"><a class="footnoteCrossrefLink" href="#target_note_LCL031_450_21" title="Click to highlight in text"><sup class="lineRef">21</sup>Lurconem, <span class="italic">Stephanus</span>; Lyrgonem, Ω.</a></li><script type="text/javascript">document.getElementById('note_LCL031_450_21').style.display = "none";</script></ul></section></notes></section>