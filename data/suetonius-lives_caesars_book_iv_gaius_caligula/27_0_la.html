<section class="div1 language" lang="la"><header><hgroup><h1>Lives of the Caesars, IV</h1></hgroup></header><section class="div2"><p class="noindent">
ademit, Torquato torquem, Cincinnato crinem, Cn. Pompeio stirpis antiquae Magni cognomen. Ptolemaeum, de quo rettuli, et arcessitum e regno et exceptum honorifice, non alia de causa repente percussit, quam quod edente se munus ingressum spectacula convertisse hominum oculos <span class="br"></span><span class="lineNumber">2</span><span class="br"></span> fulgore purpureae abollae animadvertit. Pulchros et comatos quotiens sibi occurrerent, occipitio raso deturpabat. Erat Aesius<a class="footnoteLink" href="#note_LCL031_470_30" id="target_note_LCL031_470_30"><sup>30</sup></a> Proculus patre primipilari, ob egregiam corporis amplitudinem et speciem Colosseros dictus; hunc spectaculis detractum repente et in harenam deductum Thraeci et mox hoplomacho<a class="footnoteLink" href="#note_LCL031_470_31" id="target_note_LCL031_470_31"><sup>31</sup></a> comparavit bisque victorem constringi sine mora iussit et pannis obsitum vicatim circumduci <span class="br"></span><span class="lineNumber">3</span><span class="br"></span> ac mulieribus ostendi, deinde iugulari. Nullus denique tam abiectae condicionis tamque extremae sortis fuit, cuius non commodis obtrectaret. Nemorensi<a class="footnoteLink" href="#note_LCL031_470_32" id="target_note_LCL031_470_32"><sup>32</sup></a> regi, quod multos iam annos poteretur sacerdotio, validiorem adversarium subornavit. Cum quodam die muneris essedario Porio post prosperam pugnam servum suum manumittenti studiosius plausum esset, ita proripuit<a class="footnoteLink" href="#note_LCL031_470_33" id="target_note_LCL031_470_33"><sup>33</sup></a> se spectaculis, ut calcata lacinia togae praeceps per gradus iret,








</p></section><notes><section class="footnotes"><ul><li class="note" id="note_LCL031_470_30"><a class="footnoteCrossrefLink" href="#target_note_LCL031_470_30" title="Click to highlight in text"><sup class="lineRef">30</sup>Aesius, <span class="italic">Ihm</span>; Esius, Ω.</a></li><script type="text/javascript">document.getElementById('note_LCL031_470_30').style.display = "none";</script><li class="note" id="note_LCL031_470_31"><a class="footnoteCrossrefLink" href="#target_note_LCL031_470_31" title="Click to highlight in text"><sup class="lineRef">31</sup>hoplomacho, <span class="italic">Sabellicus</span>; aplomacho, Ω.</a></li><script type="text/javascript">document.getElementById('note_LCL031_470_31').style.display = "none";</script><li class="note" id="note_LCL031_470_32"><a class="footnoteCrossrefLink" href="#target_note_LCL031_470_32" title="Click to highlight in text"><sup class="lineRef">32</sup>Nemorensi, G<sup>3</sup>ς; nemoressi, Ω.</a></li><script type="text/javascript">document.getElementById('note_LCL031_470_32').style.display = "none";</script><li class="note" id="note_LCL031_470_33"><a class="footnoteCrossrefLink" href="#target_note_LCL031_470_33" title="Click to highlight in text"><sup class="lineRef">33</sup>proripuit se, <span class="italic">Roth</span>; proripuit, <span class="italic">ML</span><sup>1</sup>P; proripuit e, <span class="italic">GR</span>; se proripuit, <span class="italic">L</span><sup>3</sup><span class="italic">ST</span>; se proripuit e, Π<span class="italic">Q</span>.</a></li><script type="text/javascript">document.getElementById('note_LCL031_470_33').style.display = "none";</script></ul></section></notes></section>