<section class="div1 language" lang="la"><header><hgroup><h1>Lives of the Caesars, IV</h1></hgroup></header><section class="div2"><p class="noindent">
et ardentius et constantius amavit, ut saepe chlamyde peltaque et galea ornatam ac iuxta adequitantem militibus ostenderit, amicis vero etiam nudam. Uxorio nomine non prius<a class="footnoteLink" href="#note_LCL031_456_25" id="target_note_LCL031_456_25"><sup>25</sup></a> dignatus est quam enixam, uno atque eodem die professus et maritum se eius et patrem infantis ex ea natae. <span class="br"></span><span class="lineNumber">4</span><span class="br"></span> Infantem autem, Iuliam Drusillam appellatam, per omnium dearum templa circumferens Minervae gremio imposuit alendamque et instituendam commendavit. Nec ullo firmiore indicio sui seminis esse credebat quam feritatis, quae illi quoque tanta iam tunc erat, ut infestis digitis ora et oculos simul ludentium infantium incesseret.</p>
</section>
<section class="div2">
<p>XXVI. Leve ac frigidum sit his addere, quo propinquos amicosque pacto tractaverit, Ptolemaeum regis Iubae filium, consobrinum suum—erat enim et is M. Antoni ex Selene filia nepos—et in primis ipsum Macronem, ipsam Enniam, adiutores imperii; quibus omnibus pro necessitudinis iure proque meritorum gratia cruenta mors persoluta est.</p>
<p><span class="br"></span><span class="lineNumber">2</span><span class="br"></span> Nihilo reverentior leniorve erga senatum, quosdam summis honoribus functos ad essedum sibi currere togatos per aliquot passuum milia et cenanti modo ad pluteum modo ad pedes stare succinctos linteo passus est; alios cum clam interemisset, citare nihilo minus ut vivos perseveravit, paucos post dies voluntaria morte perisse mentitus.<a class="footnoteLink" href="#note_LCL031_456_26" id="target_note_LCL031_456_26"><sup>26</sup></a> <span class="br"></span><span class="lineNumber">3</span><span class="br"></span> Consulibus oblitis de natali suo edicere abrogavit magistratum fuitque per triduum sine summa potestate res p.</p>
</section><notes><section class="footnotes"><ul><li class="note" id="note_LCL031_456_25"><a class="footnoteCrossrefLink" href="#target_note_LCL031_456_25" title="Click to highlight in text"><sup class="lineRef">25</sup>non prius, <span class="italic">supplied by Roth</span>.</a></li><script type="text/javascript">document.getElementById('note_LCL031_456_25').style.display = "none";</script><li class="note" id="note_LCL031_456_26"><a class="footnoteCrossrefLink" href="#target_note_LCL031_456_26" title="Click to highlight in text"><sup class="lineRef">26</sup>ementitus, <span class="italic">Bentley</span>.</a></li><script type="text/javascript">document.getElementById('note_LCL031_456_26').style.display = "none";</script></ul></section></notes></section>