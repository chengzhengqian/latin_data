<section class="div1 language" lang="la"><header><hgroup><h1>Lives of the Caesars, IV</h1></hgroup></header><section class="div2"><p class="noindent">
ut eos inspiceret hortareturque restitit, ac nisi princeps gregis algere se diceret, redire ac repraesentare spectaculum <span class="br"></span><span class="lineNumber">2</span><span class="br"></span> voluit. Duplex dehinc fama est: alii tradunt adloquenti pueros a tergo Chaeream cervicem gladio caesim graviter percussisse praemissa voce: “Hoc age!” dehinc Cornelium Sabinum, alterum e coniuratis, tribunum ex adverso traiecisse pectus; alii Sabinum summota per conscios centuriones turba signum more militiae petisse et Gaio “Iovem” dante Chaeream exclamasse: “Accipe ratum!” <span class="br"></span><span class="lineNumber">3</span><span class="br"></span> respicientique maxillam ictu discidisse. Iacentem contractisque membris clamitantem se vivere ceteri vulneribus triginta confecerunt; nam signum erat omnium: “Repete!” Quidam etiam per obscaena ferrum adegerunt. Ad primum tumultum lecticarii cum asseribus in auxilium accucurrerunt, mox Germani corporis custodes, ac nonnullos ex percussoribus, quosdam etiam senatores innoxios interemerunt.</p>
</section>
<section class="div2">
<p>LIX. Vixit annis viginti novem, imperavit triennio et decem mensibus diebusque octo.<a class="footnoteLink" href="#note_LCL031_504_49" id="target_note_LCL031_504_49"><sup>49</sup></a> Cadaver eius clam in hortos Lamianos asportatum et tumultuario rogo semiambustum levi caespite obrutum est, postea per sorores ab exsilio reversas erutum et crematum sepultumque. Satis constat, prius quam id fieret, hortorum custodes umbris inquietatos; in ea quoque domo, in qua occubuerit, nullam noctem sine aliquo terrore transactam, donec ipsa domus incendio





</p></section><notes><section class="footnotes"><ul><li class="note" id="note_LCL031_504_49"><a class="footnoteCrossrefLink" href="#target_note_LCL031_504_49" title="Click to highlight in text"><sup class="lineRef">49</sup>viii, Xϒ; vii, <span class="italic">G</span>.</a></li><script type="text/javascript">document.getElementById('note_LCL031_504_49').style.display = "none";</script></ul></section></notes></section>