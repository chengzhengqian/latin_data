<section class="div1 language" lang="la"><header><hgroup><h1>Lives of the Caesars, IV</h1></hgroup></header><section class="div2"><p class="noindent">
quotiensque introiret, exosculabatur; ceteri superstites patri fuerunt, tres sexus feminini, Agrippina Drusilla Livilla, continuo triennio natae; totidem mares, Nero et Drusus et C. Caesar. Neronem et Drusum senatus Tiberio criminante hostes iudicavit.</p>
</section>
<section class="div2">
<p>VIII. C. Caesar natus est pridie Kal. Sept. patre suo et C. Fonteio Capitone coss. Ubi natus sit, incertum diversitas tradentium facit. Cn. Lentulus Gaetulicus Tiburi genitum scribit, Plinius Secundus in Treveris vico Ambitarvio supra Confluentes; addit etiam pro argumento aras ibi ostendi inscriptas <span class="sc">ob agrippinae pverperivm.</span> Versiculi imperante mox eo divulgati apud hibernas legiones procreatum indicant:</p>
<blockquote><p>
<span class="line indent1">In castris natus, patriis nutritus in armis,</span><span class="linebreak"></span>
<span class="line indent3">Iam designati principis omen erat.</span><span class="linebreak"></span>
</p></blockquote>
<p><span class="br"></span><span class="lineNumber">2</span><span class="br"></span> Ego in actis Anti editum invenio. Gaetulicum refellit Plinius quasi mentitum per adulationem, ut ad laudes iuvenis gloriosique principis aliquid etiam ex urbe Herculi sacra sumeret, abusumque audentius mendacio, quod ante annum fere natus Germanico filius Tiburi fuerat, appellatus et ipse C. Caesar, de cuius amabili pueritia immaturoque obitu supra diximus. Plinium arguit ratio temporum. <span class="br"></span><span class="lineNumber">3</span><span class="br"></span> Nam qui res Augusti memoriae mandarunt, Germanicum exacto consulatu in Galliam missum consentiunt iam nato





</p></section><notes></notes></section>