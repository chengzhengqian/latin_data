<section class="div1 language" lang="la"><header><hgroup><h1>Lives of the Caesars, IV</h1></hgroup></header><section class="div2">
<p>Quaestorem suum in coniuratione nominatum flagellavit veste detracta subiectaque militum pedibus, quo firme verberaturi insisterent.</p>
<p><span class="br"></span><span class="lineNumber">4</span><span class="br"></span> Simili superbia violentiaque ceteros tractavit ordines. Inquietatus fremitu gratuita in Circo loca de media nocte occupantium, omnis fustibus abegit; elisi per eum tumultum viginti amplius equites R., totidem matronae, super innumeram turbam ceteram. Scaenicis ludis, inter plebem et equitem causam discordiarum serens, decimas maturius dabat, ut equestria<a class="footnoteLink" href="#note_LCL031_458_27" id="target_note_LCL031_458_27"><sup>27</sup></a> ab infimo quoque occuparentur. <span class="br"></span><span class="lineNumber">5</span><span class="br"></span> Gladiatorio munere reductis interdum flagrantissimo sole velis emitti quemquam vetabat, remotoque ordinario apparatu tabidas feras, vilissimos senioque confectos gladiatores, proque<a class="footnoteLink" href="#note_LCL031_458_28" id="target_note_LCL031_458_28"><sup>28</sup></a> paegniariis<a class="footnoteLink" href="#note_LCL031_458_29" id="target_note_LCL031_458_29"><sup>29</sup></a> patres familiarum notos in bonam partem sed insignis debilitate aliqua corporis subiciebat. Ac nonnumquam horreis praeclusis populo famem indixit.</p>
</section>
<section class="div2">
<p>XXVII. Saevitiam ingenii per haec maxime ostendit. Cum ad saginam ferarum muneri praeparatarum carius pecudes compararentur, ex noxiis laniandos adnotavit, et custodiarum seriem recognoscens, nullius inspecto elogio, stans tantum modo intra porticum mediam, “a calvo ad calvum







</p></section><notes><section class="footnotes"><ul><li class="note" id="note_LCL031_458_27"><a class="footnoteCrossrefLink" href="#target_note_LCL031_458_27" title="Click to highlight in text"><sup class="lineRef">27</sup>equestria, Sς; equestri, Ω.</a></li><script type="text/javascript">document.getElementById('note_LCL031_458_27').style.display = "none";</script><li class="note" id="note_LCL031_458_28"><a class="footnoteCrossrefLink" href="#target_note_LCL031_458_28" title="Click to highlight in text"><sup class="lineRef">28</sup>proque, Bücheler; quoque, <span class="italic">mss</span>.</a></li><script type="text/javascript">document.getElementById('note_LCL031_458_28').style.display = "none";</script><li class="note" id="note_LCL031_458_29"><a class="footnoteCrossrefLink" href="#target_note_LCL031_458_29" title="Click to highlight in text"><sup class="lineRef">29</sup>paegniaris (-iis), <span class="italic">MGX</span>; pegmares, <span class="italic">ΠQ</span>.</a></li><script type="text/javascript">document.getElementById('note_LCL031_458_29').style.display = "none";</script></ul></section></notes></section>