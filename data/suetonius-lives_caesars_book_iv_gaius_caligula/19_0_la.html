<section class="div1 language" lang="la"><header><hgroup><h1>Lives of the Caesars, IV</h1></hgroup></header><section class="div2"><p class="noindent">
rebus, ne pro contione quidem populi aut apud milites, nisi <span class="br"></span><span class="lineNumber">3</span><span class="br"></span> per numen Drusillae deieravit. Reliquas sorores nec cupiditate tanta nec dignatione dilexit, ut quas saepe exoletis suis prostraverit;<a class="footnoteLink" href="#note_LCL031_454_23" id="target_note_LCL031_454_23"><sup>23</sup></a> quo facilius eas in causa Aemili Lepidi condemnavit quasi adulteras et insidiarum adversus se conscias ei. Nec solum chirographa omnium requisita fraude ac stupro divulgavit, sed et tres gladios in necem suam praeparatos Marti Ultori addito elogio consecravit.</p>
</section>
<section class="div2">
<p>XXV. Matrimonia contraxerit turpius an dimiserit an tenuerit, non est facile discernere. Liviam Orestillam C. Pisoni nubentem, cum ad officium et ipse venisset, ad se deduci imperavit intraque paucos dies repudiatam biennio post relegavit, quod repetisse usum prioris mariti tempore medio videbatur. Alii tradunt adhibitum cenae nuptiali mandasse ad Pisonem contra accumbentem: “Noli uxorem meam premere,” statimque e convivio abduxisse secum ac proximo die edixisse: matrimonium sibi repertum exemplo <span class="br"></span><span class="lineNumber">2</span><span class="br"></span> Romuli et Augusti. Lolliam Paulinam, C.<a class="footnoteLink" href="#note_LCL031_454_24" id="target_note_LCL031_454_24"><sup>24</sup></a> Memmio consulari exercitus regenti nuptam, facta mentione aviae eius ut quondam pulcherrimae, subito ex provincia evocavit ac perductam a marito coniunxit sibi brevique missam fecit <span class="br"></span><span class="lineNumber">3</span><span class="br"></span> interdicto cuiusquam in perpetuum coitu. Caesoniam neque facie insigni neque aetate integra matremque iam ex alio viro trium filiarum, sed luxuriae ac lasciviae perdi­tae,


</p></section><notes><section class="footnotes"><ul><li class="note" id="note_LCL031_454_23"><a class="footnoteCrossrefLink" href="#target_note_LCL031_454_23" title="Click to highlight in text"><sup class="lineRef">23</sup>prostraverit, ς; <span class="italic">the earlier mss. have</span> prostravit.</a></li><script type="text/javascript">document.getElementById('note_LCL031_454_23').style.display = "none";</script><li class="note" id="note_LCL031_454_24"><a class="footnoteCrossrefLink" href="#target_note_LCL031_454_24" title="Click to highlight in text"><sup class="lineRef">24</sup>C., <span class="italic">mss</span>.; P., <span class="italic">inscriptions</span>.</a></li><script type="text/javascript">document.getElementById('note_LCL031_454_24').style.display = "none";</script></ul></section></notes></section>