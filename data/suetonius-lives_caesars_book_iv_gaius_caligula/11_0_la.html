<section class="div1 language" lang="la"><header><hgroup><h1>Lives of the Caesars, IV</h1></hgroup></header><section class="div2"><p class="noindent">
assumpsit; fratrem Tiberium die virilis togae adoptavit appellavitque <span class="br"></span><span class="lineNumber">3</span><span class="br"></span> principem iuventutis. De sororibus auctor fuit, ut omnibus sacramentis adiceretur:<a class="footnoteLink" href="#note_LCL031_438_11" id="target_note_LCL031_438_11"><sup>11</sup></a> “Neque me liberosque meos cariores habebo quam Gaium habeo et sorores eius”; item relationibus consulum: “Quod bonum felixque sit C. Caesari sororibusque eius.”</p>
<p><span class="br"></span><span class="lineNumber">4</span><span class="br"></span> Pari popularitate damnatos relegatosque restituit; criminum, si quae residua ex priore tempore manebant, omnium gratiam fecit; commentarios ad matris fratrumque suorum causas pertinentis, ne cui postmodum delatori aut testi maneret ullus metus, convectos in Forum, et ante clare obtestatus deos neque legisse neque attigisse quicquam, concremavit; libellum de salute sua oblatum non recepit, contendens nihil sibi admissum cur cuiquam invisus esset, negavitque se delatoribus aures habere.</p>
</section>
<section class="div2">
<p>XVI. Spintrias monstrosarum libidinum aegre ne profundo mergeret exoratus, urbe submovit. Titi Labieni, Cordi Cremuti, Cassi Severi scripta senatus consultis abolita requiri et esse in manibus lectitarique permisit, quando maxime sua interesset ut facta quaeque posteris tradantur. Rationes imperii ab Augusto proponi solitas sed a Tiberio <span class="br"></span><span class="lineNumber">2</span><span class="br"></span> intermissas publicavit. Magistratibus liberam iuris dic­tionem




</p></section><notes><section class="footnotes"><ul><li class="note" id="note_LCL031_438_11"><a class="footnoteCrossrefLink" href="#target_note_LCL031_438_11" title="Click to highlight in text"><sup class="lineRef">11</sup>adiicerentur, <span class="italic">sixteenth century editions</span>; afficerentur (adficerentur) Ω.</a></li><script type="text/javascript">document.getElementById('note_LCL031_438_11').style.display = "none";</script></ul></section></notes></section>