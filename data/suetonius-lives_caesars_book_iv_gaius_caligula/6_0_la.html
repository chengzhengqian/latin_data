<section class="div1 language" lang="la"><header><hgroup><h1>Lives of the Caesars, IV</h1></hgroup></header><section class="div2"><p class="noindent">
Gaio. Nec Plini opinionem inscriptio arae quicquam adiuverit, cum Agrippina bis in ea regione filias enixa sit, et qualiscumque partus sine ullo sexus discrimine puerperium vocetur, quod antiqui etiam puellas pueras, sicut <span class="br"></span><span class="lineNumber">4</span><span class="br"></span> et pueros puellos dictitarent. Exstat et Augusti epistula, ante paucos quam obiret menses ad Agrippinam neptem ita scripta de Gaio hoc—neque enim quisquam iam alius infans nomine pari tunc supererat: “Puerum Gaium XV. Kal. Iun. si dii volent, ut ducerent Talarius et Asillius, heri cum iis constitui. Mitto praeterea cum eo ex servis meis medicum, quem scripsi Germanico si vellet ut retineret. Valebis, mea Agrippina, et dabis operam ut valens pervenias <span class="br"></span><span class="lineNumber">5</span><span class="br"></span> ad Germanicum tuum.” Abunde parere arbitror non potuisse ibi nasci Gaium, quo prope bimulus demum perductus ab urbe sit. Versiculorum quoque fidem eadem haec elevant et eo facilius, quod ii sine auctore sunt. Sequenda est igitur, quae sola<a class="footnoteLink" href="#note_LCL031_428_4" id="target_note_LCL031_428_4"><sup>4</sup></a> restat et publici instrumenti auctoritas, praesertim cum Gaius Antium omnibus semper locis atque secessibus praelatum non aliter quam natale solum dilexerit tradaturque etiam sedem ac domicilium imperii taedio urbis transferre eo destinasse.</p>
</section>
<section class="div2">
<p>IX. Caligulae cognomen castrensi ioco<a class="footnoteLink" href="#note_LCL031_428_5" id="target_note_LCL031_428_5"><sup>5</sup></a> traxit, quia manipulario habitu inter milites educabatur. Apud quos quantum praeterea per hanc nutrimentorum consuetudinem amore et gratia valuerit, maxime cognitum est, cum post excessum Augusti tumultuantis et in furorem usque





</p></section><notes><section class="footnotes"><ul><li class="note" id="note_LCL031_428_4"><a class="footnoteCrossrefLink" href="#target_note_LCL031_428_4" title="Click to highlight in text"><sup class="lineRef">4</sup><span class="italic">The mss. have</span> auctor <span class="italic">after</span> sola.</a></li><script type="text/javascript">document.getElementById('note_LCL031_428_4').style.display = "none";</script><li class="note" id="note_LCL031_428_5"><a class="footnoteCrossrefLink" href="#target_note_LCL031_428_5" title="Click to highlight in text"><sup class="lineRef">5</sup>ioco, <span class="italic">Beroaldus</span>; loco, Ω.</a></li><script type="text/javascript">document.getElementById('note_LCL031_428_5').style.display = "none";</script></ul></section></notes></section>