<section class="div1 language" lang="la"><header><hgroup><h1>Lives of the Caesars, IV</h1></hgroup></header><section class="div2"><p class="noindent">
seditionem olim moverant, contrucidandi, quod et patrem suum Germanicum ducem et se infantem tunc obsedissent, vixque a tam praecipiti cogitatione revocatus, inhiberi nullo modo potuit quin decimare velle perseveraret. Vocatas itaque ad contionem inermes, atque etiam gladiis <span class="br"></span><span class="lineNumber">2</span><span class="br"></span> depositis, equitatu armato circumdedit. Sed cum videret suspecta re plerosque dilabi ad resumenda si qua vis fieret arma, profugit contionem confestimque urbem<a class="footnoteLink" href="#note_LCL031_488_40" id="target_note_LCL031_488_40"><sup>40</sup></a> petit, deflexa omni acerbitate in senatum, cui ad avertendos<a class="footnoteLink" href="#note_LCL031_488_41" id="target_note_LCL031_488_41"><sup>41</sup></a> tantorum dedecorum rumores palam minabatur, querens inter cetera fraudatum se iusto triumpho, cum ipse paulo ante, ne quid de honoribus suis ageretur, etiam sub mortis poena denuntiasset.</p>
</section>
<section class="div2">
<p>XLIX. Aditus ergo in itinere a legatis amplissimi ordinis ut maturaret orantibus, quam maxima voce: “Veniam,” inquit, “veniam, et hic mecum,” capulum gladii crebro verberans, quo cinctus erat. Edixit et reverti se, sed iis tantum qui optarent, equestri ordini et populo; nam se neque <span class="br"></span><span class="lineNumber">2</span><span class="br"></span> civem neque principem senatui amplius fore. Vetuit etiam quemquam senatorum sibi occurrere. Atque omisso vel dilato triumpho ovans urbem natali suo ingressus est; intraque quartum mensem periit, ingentia facinora ausus et aliquanto maiora moliens, siquidem proposuerat Antium, deinde Alexandream commigrare interempto prius utriusque <span class="br"></span><span class="lineNumber">3</span><span class="br"></span> ordinis electissimo quoque. Quod ne cui dubium






</p></section><notes><section class="footnotes"><ul><li class="note" id="note_LCL031_488_40"><a class="footnoteCrossrefLink" href="#target_note_LCL031_488_40" title="Click to highlight in text"><sup class="lineRef">40</sup>urbem, ϒ; urbem omnem, <span class="italic">MGS</span>; omnem urbem, <span class="italic">X</span>.</a></li><script type="text/javascript">document.getElementById('note_LCL031_488_40').style.display = "none";</script><li class="note" id="note_LCL031_488_41"><a class="footnoteCrossrefLink" href="#target_note_LCL031_488_41" title="Click to highlight in text"><sup class="lineRef">41</sup>ad avertendos, <span class="italic">TL</span><sup>3</sup>; animadvertendos, ϒ; <span class="italic">the other mss. have</span> advertendos.</a></li><script type="text/javascript">document.getElementById('note_LCL031_488_41').style.display = "none";</script></ul></section></notes></section>