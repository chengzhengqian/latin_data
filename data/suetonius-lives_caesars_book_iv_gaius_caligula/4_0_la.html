<section class="div1 language" lang="la"><header><hgroup><h1>Lives of the Caesars, IV</h1></hgroup></header><section class="div2"><p class="noindent">
maerore consensisse ad indutias; regulos quosdam barbam posuisse et uxorum capita rasisse ad indicium maximi luctus; regum etiam regem et exercitatione venandi et convictu megistanum abstinuisse, quod apud Parthos iustiti<a class="footnoteLink" href="#note_LCL031_424_2" id="target_note_LCL031_424_2"><sup>2</sup></a> instar est.</p>
</section>
<section class="div2">
<p>VI. Romae quidem, cum ad primam famam valitudinis attonita et maesta civitas sequentis nuntios opperiretur, et repente iam vesperi incertis auctoribus convaluisse tandem percrebruisset, passim cum luminibus et victimis in Capitolium concursum est ac paene revolsae templi fores, ne quid gestientis vota reddere moraretur, expergefactus e somno Tiberius gratulantium vocibus atque undique concinentium:</p>
<blockquote><p>
<span class="line indent2">Salva Roma, salva patria, salvus est Germanicus.</span><span class="linebreak"></span>
</p></blockquote>
<p><span class="br"></span><span class="lineNumber">2</span><span class="br"></span> Et ut demum fato functum palam factum est, non solaciis ullis, non edictis inhiberi luctus publicus potuit duravitque etiam per festos Decembris mensis dies. Auxit gloriam desideriumque defuncti et atrocitas insequentium temporum, cunctis nec temere opinantibus reverentia eius ac metu repressam Tiberi saevitiam, quae mox eruperit.</p>
</section>
<section class="div2">
<p>VII. Habuit in matrimonio Agrippinam, M. Agrippae et Iuliae filiam, et ex<a class="footnoteLink" href="#note_LCL031_424_3" id="target_note_LCL031_424_3"><sup>3</sup></a> ea novem liberos tulit; quorum duo infantes adhuc rapti, unus iam puerascens insigni festivitate, cuius effigiem habitu Cupidinis in aede Capitolinae Veneris Livia dedicavit, Augustus in cubiculo suo positam,





</p></section><notes><section class="footnotes"><ul><li class="note" id="note_LCL031_424_2"><a class="footnoteCrossrefLink" href="#target_note_LCL031_424_2" title="Click to highlight in text"><sup class="lineRef">2</sup>iusticii <span class="italic">ΠQ; the other mss. have</span> iusti.</a></li><script type="text/javascript">document.getElementById('note_LCL031_424_2').style.display = "none";</script><li class="note" id="note_LCL031_424_3"><a class="footnoteCrossrefLink" href="#target_note_LCL031_424_3" title="Click to highlight in text"><sup class="lineRef">3</sup>et ex ϒT; <span class="italic">the other mss. have</span> ex <span class="italic">only</span>.</a></li><script type="text/javascript">document.getElementById('note_LCL031_424_3').style.display = "none";</script></ul></section></notes></section>