<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
coniecerunt et ex inferiore loco adversus clivum incitati cursu praecipites Pompeianos egerunt et terga vertere coegerunt. Quibus ad recipiendum crates derectae<a class="footnoteLink" href="#note_LCL039_262_63" id="target_note_LCL039_262_63"><sup>63</sup></a> longuriique obtecti<a class="footnoteLink" href="#note_LCL039_262_64" id="target_note_LCL039_262_64"><sup>64</sup></a> et institutae fossae magno impedimento fuerunt. <span class="br"></span><span class="lineNumber">6</span><span class="br"></span>Nostri vero, qui satis habebant sine detrimento discedere, compluribus interfectis, V omnino suorum amissis quietissime receperunt pauloque citra eum locum aliis comprehensis collibus munitiones perfecerunt.</p>
<p>47. Erat nova et inusitata belli ratio cum tot castellorum numero tantoque spatio et tantis munitionibus et toto obsidionis genere tum etiam reliquis rebus. <span class="br"></span><span class="lineNumber">2</span><span class="br"></span>Nam quicumque alterum obsidere conati sunt perculsos atque infirmos hostes adorti aut proelio superatos aut aliqua offensione permotos continuerunt cum ipsi numero equitum militumque praestarent. Causa autem obsidionis haec fere esse consuevit ut frumento hostes prohiberent. <span class="br"></span><span class="lineNumber">3</span><span class="br"></span>At tum integras atque incolumes copias Caesar inferiore militum numero continebat cum illi omnium rerum copia abundarent. Cotidie enim magnus undique navium numerus conveniebat quae commeatum supportarent, neque ullus flare ventus poterat quin aliqua ex parte secundum cursum haberent. <span class="br"></span><span class="lineNumber">4</span><span class="br"></span>Ipse autem consumptis omnibus longe lateque frumentis summis erat in angustiis. <span class="br"></span><span class="lineNumber">5</span><span class="br"></span>Sed tamen haec singulari patientia milites ferebant. Recordabantur enim eadem se superiore anno in Hispania perpessos labore et patientia maximum bellum confecisse, meminerant ad 



</p></section><notes><section class="footnotes"><ul><li class="note" id="note_LCL039_262_63"><a class="footnoteCrossrefLink" href="#target_note_LCL039_262_63" title="Click to highlight in text"><sup class="lineRef">63</sup>derectae <span class="italic">Ï‰</span>: deiectae <span class="italic">Vielhaber</span></a></li><script type="text/javascript">document.getElementById('note_LCL039_262_63').style.display = "none";</script><li class="note" id="note_LCL039_262_64"><a class="footnoteCrossrefLink" href="#target_note_LCL039_262_64" title="Click to highlight in text"><sup class="lineRef">64</sup>[longuriique obtecti] <span class="italic">Vielhaber</span></a></li><script type="text/javascript">document.getElementById('note_LCL039_262_64').style.display = "none";</script></ul></section></notes></section>