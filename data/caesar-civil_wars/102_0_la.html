<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
 omnes puberes liberaverunt. Et praesectis omnium mulierum crinibus tormenta effecerunt. <span class="br"></span><span class="lineNumber">4</span><span class="br"></span>Quorum cognita sententia Octavius quinis castris oppidum circumdedit atque uno tempore obsidione et oppugnationibus eos premere coepit. <span class="br"></span><span class="lineNumber">5</span><span class="br"></span>Illi omnia perpeti parati maxime a re frumentaria laborabant. Quare<a class="footnoteLink" href="#note_LCL039_204_12" id="target_note_LCL039_204_12"><sup>12</sup></a> missis ad Caesarem legatis auxilium ab eo petebant. Reliqua, ut poterant, incommoda per se sustinebant. <span class="br"></span><span class="lineNumber">6</span><span class="br"></span>Et longo interposito spatio cum diuturnitas oppugnationis neglegentiores Octavianos effecisset nacti occasionem meridiani temporis discessu eorum, pueris mulieribusque in muro dispositis ne quid cotidianae consuetudinis desideraretur, ipsi manu facta cum iis quos nuper maxime liberaverant in proxima Octavi castra irruperunt. <span class="br"></span><span class="lineNumber">7</span><span class="br"></span>His expugnatis eodem impetu altera sunt adorti, inde tertia et quarta et deinceps reliqua. Omnibusque eos castris expulerunt et magno numero interfecto reliquos atque ipsum Octavium in naves confugere coegerunt. Hic fuit oppugnationis exitus. <span class="br"></span><span class="lineNumber">8</span><span class="br"></span>Iamque hiems appropinquabat, et tantis detrimentis acceptis Octavius desperata oppugnatione oppidi Dyrrachium sese ad Pompeium recepit.</p>
<p>10. Demonstravimus L. Vibullium Rufum, Pompei praefectum, bis in potestatem pervenisse Caesaris atque ab eo esse dimissum semel ad Corfinium iterum in Hispania. <span class="br"></span><span class="lineNumber">2</span><span class="br"></span>Hunc pro suis beneficiis Caesar idoneum iudicaverat 


</p></section><notes><section class="footnotes"><ul><li class="note" id="note_LCL039_204_12"><a class="footnoteCrossrefLink" href="#target_note_LCL039_204_12" title="Click to highlight in text"><sup class="lineRef">12</sup>quare missis <span class="italic">Brutus</span>: qui remissis <span class="italic">MUTV</span>: cui remis sis <span class="italic">S</span>: cui rei missis <span class="italic">Nipperdey</span></a></li><script type="text/javascript">document.getElementById('note_LCL039_204_12').style.display = "none";</script></ul></section></notes></section>