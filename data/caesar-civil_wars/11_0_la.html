<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
introductis tenebat, dilectumque toto Piceno circummissis senatoribus habebat.</p>
<p>13. Adventu Caesaris cognito decuriones Auximi ad Attium Varum frequentes conveniunt. Docent sui iudici rem non esse; neque se neque reliquos municipes pati posse C. Caesarem imperatorem bene de re publica meritum tantis rebus gestis oppido moenibusque prohiberi; proinde habeat rationem posteritatis et periculi sui. <span class="br"></span><span class="lineNumber">2</span><span class="br"></span>Quorum oratione permotus Varus praesidium quod introduxerat ex oppido educit ac profugit. <span class="br"></span><span class="lineNumber">3</span><span class="br"></span>Hunc ex primo ordine pauci Caesaris consecuti milites consistere coegerunt. <span class="br"></span><span class="lineNumber">4</span><span class="br"></span>Commisso proelio deseritur a suis Varus. Nonnulla pars militum domum discedit, reliqui ad Caesarem perveniunt. Atque una cum iis deprensus L. Pupius, primi pili centurio, adducitur, qui hunc eundem ordinem in exercitu Cn. Pompei antea duxerat. <span class="br"></span><span class="lineNumber">5</span><span class="br"></span>At Caesar milites Attianos collaudat, Pupium dimittit, Auximatibus agit gratias seque eorum facti memorem fore pollicetur.</p>
<p>14. Quibus rebus Romam nuntiatis tantus repente terror invasit ut, cum Lentulus consul ad aperiendum aerarium venisset ad pecuniamque Pompeio ex senatus consulto proferendam, protinus aperto<a class="footnoteLink" href="#note_LCL039_22_25" id="target_note_LCL039_22_25"><sup>25</sup></a> sanctiore aerario ex urbe profugeret. Caesar enim adventare iam iamque et adesse eius equites falso nuntiabantur. <span class="br"></span><span class="lineNumber">2</span><span class="br"></span>Hunc Marcellus collega et plerique magistratus consecuti sunt. <span class="br"></span><span class="lineNumber">3</span><span class="br"></span>Cn. Pompeius pridie eius diei ex urbe profectus iter ad legiones habebat quas a Caesare acceptas in Apulia hibernorum 


</p></section><notes><section class="footnotes"><ul><li class="note" id="note_LCL039_22_25"><a class="footnoteCrossrefLink" href="#target_note_LCL039_22_25" title="Click to highlight in text"><sup class="lineRef">25</sup>&lt;non&gt; aperto<span class="italic"> Rubenius</span></a></li><script type="text/javascript">document.getElementById('note_LCL039_22_25').style.display = "none";</script></ul></section></notes></section>