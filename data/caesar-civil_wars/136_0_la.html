<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
effectis operibus vineis eam partem castrorum obtexit. <span class="br"></span><span class="lineNumber">2</span><span class="br"></span>Et V intermissis diebus alteram noctem subnubilam nactus obstructis omnibus castrorum portis et ad impediendum obiectis tertia inita vigilia silentio exercitum eduxit et se in antiquas munitiones recepit.</p>
<p>55. Aetolia Acarnania Amphilochis per Cassium Longinum et Calvisium Sabinum, ut demonstravimus, receptis temptandam sibi Achaiam ac paulo longius progrediendum existimabat Caesar. <span class="br"></span><span class="lineNumber">2</span><span class="br"></span>Itaque eo Q. Calenum misit eique Sabinum et Cassium cum cohortibus adiungit. <span class="br"></span><span class="lineNumber">3</span><span class="br"></span>Quorum cognito adventu Rutilius Lupus, qui Achaiam missus a Pompeio obtinebat, Isthmum praemunire instituit ut Achaia Fufium prohiberet. <span class="br"></span><span class="lineNumber">4</span><span class="br"></span>Calenus Delphos Thebas et Orchomenum voluntate ipsarum civitatum recepit, nonnullas urbes per vim expugnavit. Reliquas civitates circummissis legationibus amicitia Caesari conciliare studebat. In his rebus fere erat Fufius occupatus.</p>
<p>56. Omnibus deinceps diebus Caesar exercitum in aciem aequum in locum produxit si Pompeius proelio decertare vellet, ut paene castris Pompei legiones subiceret. Tantumque a vallo eius prima acies aberat uti ne telo tormentove adigi posset. <span class="br"></span><span class="lineNumber">2</span><span class="br"></span>Pompeius autem ut famam opinionemque hominum teneret sic pro castris exercitum constituebat ut tertia acies vallum contingeret, omnis quidem instructus exercitus telis ex vallo abiectis protegi posset.</p>
<p>57. Haec cum in Achaia atque apud Dyrrachium gererentur

</p></section><notes></notes></section>