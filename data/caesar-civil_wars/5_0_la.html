<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
 tribuni plebis—quique &lt;pro&gt; consulibus sunt ad urbem—ne quid res publica detrimenti capiat. <span class="br"></span><span class="lineNumber">4</span><span class="br"></span>Haec senatus consulto perscribuntur ante diem septimum Idus Ianuarias. Itaque V primis diebus quibus haberi senatus potuit qua ex die consulatum iniit Lentulus, biduo excepto comitiali, et de imperio Caesaris et de amplissimis viris, tribunis plebis, gravissime acerbissimeque decernitur. <span class="br"></span><span class="lineNumber">5</span><span class="br"></span>Profugiunt statim ex urbe tribuni plebis seseque ad Caesarem conferunt. Is eo tempore erat Ravennae expectabatque suis lenissimis<a class="footnoteLink" href="#note_LCL039_10_12" id="target_note_LCL039_10_12"><sup>12</sup></a> postulatis responsa, si qua hominum aequitate res ad otium deduci posset.</p>
<p>6. Proximis diebus habetur extra urbem senatus. Pompeius eadem illa quae per Scipionem ostenderat agit. Senatus virtutem constantiamque collaudat. Copias suas exponit: legiones habere sese paratas X; <span class="br"></span><span class="lineNumber">2</span><span class="br"></span>praeterea cognitum compertumque sibi alieno esse animo in Caesarem milites, neque iis posse persuaderi uti eum defendant aut sequantur saltem. <span class="br"></span><span class="lineNumber">3</span><span class="br"></span>De reliquis rebus ad senatum refertur: tota Italia dilectus habeatur; Faustus Sulla pro praetore<a class="footnoteLink" href="#note_LCL039_10_13" id="target_note_LCL039_10_13"><sup>13</sup></a> in Mauretaniam mittatur; pecunia uti ex aerario Pompeio detur. Refertur etiam de rege Iuba: ut socius sit atque amicus. <span class="br"></span><span class="lineNumber">4</span><span class="br"></span>Marcellus consul<a class="footnoteLink" href="#note_LCL039_10_14" id="target_note_LCL039_10_14"><sup>14</sup></a> passurum in praesentia negat. De Fausto impedit Philippus, tribunus plebis. <span class="br"></span><span class="lineNumber">5</span><span class="br"></span>De reliquis rebus senatus consulta perscribuntur. Provinciae privatis decernuntur, duae consulares, reliquae praetoriae. Scipioni





</p></section><notes><section class="footnotes"><ul><li class="note" id="note_LCL039_10_12"><a class="footnoteCrossrefLink" href="#target_note_LCL039_10_12" title="Click to highlight in text"><sup class="lineRef">12</sup>lenissimis <span class="italic">m</span>: levissimis <span class="italic">USTV</span></a></li><script type="text/javascript">document.getElementById('note_LCL039_10_12').style.display = "none";</script><li class="note" id="note_LCL039_10_13"><a class="footnoteCrossrefLink" href="#target_note_LCL039_10_13" title="Click to highlight in text"><sup class="lineRef">13</sup>pro praetore <span class="italic">Manutius</span>: propere <span class="italic">ω</span></a></li><script type="text/javascript">document.getElementById('note_LCL039_10_13').style.display = "none";</script><li class="note" id="note_LCL039_10_14"><a class="footnoteCrossrefLink" href="#target_note_LCL039_10_14" title="Click to highlight in text"><sup class="lineRef">14</sup>consul (<span class="italic">sc</span>. se) <span class="italic">Madvig</span> (<span class="italic">see 1.14.2</span>): non <span class="italic">ω</span>: hoc <span class="italic">Herzog</span></a></li><script type="text/javascript">document.getElementById('note_LCL039_10_14').style.display = "none";</script></ul></section></notes></section>