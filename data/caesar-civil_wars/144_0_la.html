<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
castris circiter passus D. <span class="br"></span><span class="lineNumber">2</span><span class="br"></span>Hanc legionem sperans Caesar se opprimere posse et cupiens eius diei detrimentum sarcire reliquit in opere cohortes duas quae speciem munitionis praeberent, <span class="br"></span><span class="lineNumber">3</span><span class="br"></span>ipse diverso itinere quam potuit occultissime reliquas cohortes numero XXXIII, in quibus erat legio nona multis amissis centurionibus deminutoque militum numero, ad legionem Pompei castraque minora duplici acie eduxit. <span class="br"></span><span class="lineNumber">4</span><span class="br"></span>Neque eum prima opinio fefellit. Nam et pervenit priusquam Pompeius sentire posset et tametsi erant munitiones castrorum magnae tamen sinistro cornu, ubi erat ipse, celeriter aggressus Pompeianos ex vallo deturbavit. <span class="br"></span><span class="lineNumber">5</span><span class="br"></span>Erat obiectus portis ericius. Hic paulisper est pugnatum cum irrumpere nostri conarentur, illi castra defenderent fortissime T. Puleione, cuius opera proditum exercitum C. Antoni demonstravimus, e<a class="footnoteLink" href="#note_LCL039_288_84" id="target_note_LCL039_288_84"><sup>84</sup></a> loco propugnante. <span class="br"></span><span class="lineNumber">6</span><span class="br"></span>Sed tamen nostri virtute vicerunt. Excisoque ericio, primo in maiora castra post etiam in castellum, quod erat inclusum maioribus castris, irruperunt quod eo pulsa legio sese receperat. Nonnullos ibi repugnantes interfecerunt.</p>
<p>68. Sed Fortuna, quae plurimum potest cum in reliquis rebus tum praecipue in bello, parvis momentis magnas rerum commutationes efficit, ut tum accidit. <span class="br"></span><span class="lineNumber">2</span><span class="br"></span>Munitionem quam pertinere a castris ad flumen supra demonstravimus dextri Caesaris cornu cohortes ignorantia loci sunt secutae 


</p></section><notes><section class="footnotes"><ul><li class="note" id="note_LCL039_288_84"><a class="footnoteCrossrefLink" href="#target_note_LCL039_288_84" title="Click to highlight in text"><sup class="lineRef">84</sup>e <span class="italic">MUST</span>: eo <span class="italic">V</span></a></li><script type="text/javascript">document.getElementById('note_LCL039_288_84').style.display = "none";</script></ul></section></notes></section>