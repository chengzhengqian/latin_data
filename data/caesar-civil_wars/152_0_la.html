<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
equitatumque ex Italia expectaret, ipse ut omnibus copiis Domitium aggrederetur.</p>
<p>79. His de causis uterque eorum celeritati studebat, et suis ut esset auxilio &lt;et&gt; ad opprimendos adversarios ne occasioni temporis deesset. <span class="br"></span><span class="lineNumber">2</span><span class="br"></span>Sed Caesarem Apollonia a derecto itinere averterat. Pompeius per Candaviam iter in Macedoniam expeditum habebat. <span class="br"></span><span class="lineNumber">3</span><span class="br"></span>Accessit etiam ex improviso aliud incommodum, quod Domitius, &lt;cum&gt;<a class="footnoteLink" href="#note_LCL039_304_98" id="target_note_LCL039_304_98"><sup>98</sup></a> dies complures castris Scipionis castra collata habuisset, rei frumentariae causa ab eo discesserat et Heracliam Senticam,<a class="footnoteLink" href="#note_LCL039_304_99" id="target_note_LCL039_304_99"><sup>99</sup></a> quae est subiecta Candaviae, iter fecerat, ut ipsa Fortuna illum obicere Pompeio videretur. <span class="br"></span><span class="lineNumber">4</span><span class="br"></span>(Haec ad id tempus Caesar ignorabat.) Simul a Pompeio litteris per omnes provincias civitatesque dimissis proelio ad Dyrrachium facto latius inflatiusque multo quam res erat gesta fama percrebuerat: pulsum fugere Caesarem paene omnibus copiis amissis. Haec itinera infesta reddiderat, haec civitates nonnullas ab eius amicitia avertebat. <span class="br"></span><span class="lineNumber">5</span><span class="br"></span>Quibus accidit rebus ut pluribus dimissi itineribus a Caesare ad Domitium et a Domitio ad Caesarem nulla ratione iter conficere possent. <span class="br"></span><span class="lineNumber">6</span><span class="br"></span>Sed Allobroges, Roucilli atque Egi familiares, quos perfugisse ad Pompeium demonstravimus, conspicati &lt;in&gt; itinere exploratores Domiti, seu pristina sua consuetudine quod una in Gallia bella gesserant seu gloria elati cuncta ut erant acta exposuerunt et Caesaris profectionem, adventum Pompei docuerunt. <span class="br"></span><span class="lineNumber">7</span><span class="br"></span>A quibus Domitius 



</p></section><notes><section class="footnotes"><ul><li class="note" id="note_LCL039_304_98"><a class="footnoteCrossrefLink" href="#target_note_LCL039_304_98" title="Click to highlight in text"><sup class="lineRef">98</sup><span class="italic">&lt;</span>cum&gt;<span class="italic"> Paul</span></a></li><script type="text/javascript">document.getElementById('note_LCL039_304_98').style.display = "none";</script><li class="note" id="note_LCL039_304_99"><a class="footnoteCrossrefLink" href="#target_note_LCL039_304_99" title="Click to highlight in text"><sup class="lineRef">99</sup>[Senticam] <span class="italic">Cellarius</span></a></li><script type="text/javascript">document.getElementById('note_LCL039_304_99').style.display = "none";</script></ul></section></notes></section>