<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
 exercitu subiret. Hoc idem reliquis fecit diebus. <span class="br"></span><span class="lineNumber">2</span><span class="br"></span>Quibus rebus perfectum est ut altissimis fluminibus atque impeditissimis itineribus nullum acciperet incommodum. <span class="br"></span><span class="lineNumber">3</span><span class="br"></span>Pompeius enim, primi diei mora illata et reliquorum dierum frustra labore suscepto cum se magnis itineribus extenderet et praegressos consequi cuperet, quarta die finem sequendi fecit atque aliud sibi consilium capiendum existimavit.</p>
<p>78. Caesari ad saucios deponendos stipendium exercitui dandum socios confirmandos praesidium urbibus relinquendum necesse erat adire Apolloniam. <span class="br"></span><span class="lineNumber">2</span><span class="br"></span>Sed his rebus tantum temporis tribuit quantum erat properanti necesse. Timens Domitio ne adventu Pompei praeoccuparetur ad eum omni celeritate et studio incitatus ferebatur. <span class="br"></span><span class="lineNumber">3</span><span class="br"></span>Totius autem rei consilium his rationibus explicabat: ut, si Pompeius eodem contenderet, abductum illum a mari atque ab iis copiis quas Dyrrachi comparaverat—frumento ac commeatu—abstractum pari conditione belli secum decertare cogeret; si in Italiam transiret, coniuncto exercitu cum Domitio per Illyricum Italiae subsidio proficisceretur; si Apolloniam Oricumque oppugnare et se omni maritima ora excludere conaretur, obsesso Scipione necessario illum suis auxilium ferre cogeret. <span class="br"></span><span class="lineNumber">4</span><span class="br"></span>Itaque praemissis nuntiis ad Cn. Domitium Caesar scripsit et quid fieri vellet ostendit. Praesidioque Apolloniae cohortium IIII, Lissi una, tribus Orici relictis, quique erant ex vulneribus aegri depositis, per Epirum atque Athamaniam iter facere coepit. <span class="br"></span><span class="lineNumber">5</span><span class="br"></span>Pompeius quoque de Caesaris consilio coniectura iudicans ad Scipionem properandum sibi existimabat: si Caesar iter illo haberet, ut subsidium Scipioni ferret; si ab ora maritima Oricoque discedere nollet quod legiones 
</p></section><notes></notes></section>