<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
secundum mare &lt;munire&gt; ut libere pabulari posset nec minus aditum navibus haberet, commutata ratione belli quoniam propositum non tenuerat iuxta Pompeium munire iussit.</p>
<p>66. Qua perfecta munitione animadversum est ab speculatoribus Caesaris cohortes quasdam, quod instar legionis videretur, esse post silvam et in vetera castra duci. <span class="br"></span><span class="lineNumber">2</span><span class="br"></span>Castrorum hic situs erat. Superioribus diebus nona Caesaris legio, cum se obiecisset Pompeianis copiis atque opere, ut demonstravimus, circummuniret, castra eo loco posuit. <span class="br"></span><span class="lineNumber">3</span><span class="br"></span>Haec silvam quandam contingebant neque longius a mari passibus CCC aberant. <span class="br"></span><span class="lineNumber">4</span><span class="br"></span>Post mutato consilio quibusdam de causis Caesar paulo ultra eum locum castra transtulit. Paucisque intermissis diebus eadem haec Pompeius occupaverat. Et quod eo loco plures erat legiones habiturus relicto interiore vallo maiorem adiecerat munitionem. <span class="br"></span><span class="lineNumber">5</span><span class="br"></span>Ita minora castra inclusa maioribus castelli atque arcis locum obtinebant. <span class="br"></span><span class="lineNumber">6</span><span class="br"></span>Item ab angulo castrorum sinistro munitionem ad flumen perduxerat circiter passuum CCCC quo liberius ac sine periculo milites aquarentur. <span class="br"></span><span class="lineNumber">7</span><span class="br"></span>Sed is quoque mutato consilio quibusdam de causis, quas commemorari necesse non est, eo loco excesserat. Ita complures dies manserant<a class="footnoteLink" href="#note_LCL039_286_83" id="target_note_LCL039_286_83"><sup>83</sup></a> castra. Munitiones quidem omnes integrae erant.</p>
<p>67. Eo signa legionis illata speculatores Caesari renuntiarunt. Hoc idem visum ex superioribus quibusdam castellis confirmaverunt. Is locus aberat &lt;a&gt; novis Pompei 

</p></section><notes><section class="footnotes"><ul><li class="note" id="note_LCL039_286_83"><a class="footnoteCrossrefLink" href="#target_note_LCL039_286_83" title="Click to highlight in text"><sup class="lineRef">83</sup>&lt;vacua&gt; manserant <span class="italic">Chacon</span></a></li><script type="text/javascript">document.getElementById('note_LCL039_286_83').style.display = "none";</script></ul></section></notes></section>