<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
eundem numerum ex navalibus productas naves refecerant summaque industria armaverant. Remigum gubernatorum magna copia suppetebat. <span class="br"></span><span class="lineNumber">2</span><span class="br"></span>Piscatoriasque adiecerant atque contexerant ut essent ab ictu telorum remiges tuti. Has sagittariis tormentisque compleverunt. <span class="br"></span><span class="lineNumber">3</span><span class="br"></span>Tali modo instructa classe omnium seniorum matrum familiae virginum precibus et fletu excitati—extremo tempore civitati subvenirent—non minore animo ac fiducia quam ante dimicaverant naves conscendunt. <span class="br"></span><span class="lineNumber">4</span><span class="br"></span>Communi enim fit vitio naturae ut invisis [latitatis] atque incognitis rebus magis confidamus [vehementiusque exterreamur],<a class="footnoteLink" href="#note_LCL039_128_5" id="target_note_LCL039_128_5"><sup>5</sup></a> ut tum accidit. Adventus enim L. Nasidi summa spe et voluntate civitatem compleverat. <span class="br"></span><span class="lineNumber">5</span><span class="br"></span>Nacti idoneum ventum ex portu exeunt et Tauroenta, quod est castellum Massiliensium, ad Nasidium perveniunt. Ibique naves expediunt rursusque se ad confligendum animo confirmant et consilia communicant. Dextra pars attribuitur Massiliensibus, sinistra Nasidio.</p>
<p>5. Eodem Brutus contendit aucto navium numero. Nam ad eas quae factae erant Arelate per Caesarem captivae Massiliensium accesserant VI. Has superioribus diebus refecerat atque omnibus rebus instruxerat.<span class="br"></span><span class="lineNumber">2</span><span class="br"></span> Itaque suos cohortatus—quos integros superavissent ut victos contemnerent—plenus spei bonae atque animi adversus eas proficiscitur.</p>
</section><notes><section class="footnotes"><ul><li class="note" id="note_LCL039_128_5"><a class="footnoteCrossrefLink" href="#target_note_LCL039_128_5" title="Click to highlight in text"><sup class="lineRef">5</sup>[vehementiusque exterreamur] <span class="italic">Fabre</span>: vehementiusque efferamur <span class="italic">Bentley</span></a></li><script type="text/javascript">document.getElementById('note_LCL039_128_5').style.display = "none";</script></ul></section></notes></section>