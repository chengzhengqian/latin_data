<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
 eo loco fecerat vallum ut si ancipiti proelio dimicaretur posset resisti. <span class="br"></span><span class="lineNumber">3</span><span class="br"></span>Sed operum magnitudo et continens omnium dierum labor, quod milia passuum in circuitu XVII [munitiones] erat<a class="footnoteLink" href="#note_LCL039_282_78" id="target_note_LCL039_282_78"><sup>78</sup></a> complexus, perficiendi spatium non dabat. <span class="br"></span><span class="lineNumber">4</span><span class="br"></span>Itaque contra mare transversum vallum qui has duas munitiones contingeret nondum perfecerat.<span class="br"></span><span class="lineNumber">5</span><span class="br"></span> Quae res nota erat Pompeio, delata per Allobrogas perfugas, magnumque nostris attulit incommodum. <span class="br"></span><span class="lineNumber">6</span><span class="br"></span>Nam ut ad mare nostrae<a class="footnoteLink" href="#note_LCL039_282_79" id="target_note_LCL039_282_79"><sup>79</sup></a> cohortes nonae legionis excubuerant accessere subito prima luce Pompeiani [exercitus adventus extitit].<a class="footnoteLink" href="#note_LCL039_282_80" id="target_note_LCL039_282_80"><sup>80</sup></a> Simul navibus circumvecti milites in exteriorem vallum tela iaciebant fossaeque aggere complebantur, et legionarii interioris munitionis defensores scalis admotis tormentis cuiusque generis telisque terrebant. Magnaque multitudo sagittariorum ab utraque parte circumfundebatur. <span class="br"></span><span class="lineNumber">7</span><span class="br"></span>Multum autem ab ictu lapidum, quod unum nostris erat telum, viminea tegimenta galeis imposita defendebant. <span class="br"></span><span class="lineNumber">8</span><span class="br"></span>Itaque cum omnibus rebus nostri premerentur atque aegre resisterent animadversum est vitium munitionis quod supra demonstratum est, atque inter duos vallos, qua perfectum opus non erat, per mare<a class="footnoteLink" href="#note_LCL039_282_81" id="target_note_LCL039_282_81"><sup>81</sup></a> navibus expositi in aversos nostros impetum fecerunt atque ex utraque munitione deiectos terga vertere coegerunt.</p>
</section><notes><section class="footnotes"><ul><li class="note" id="note_LCL039_282_78"><a class="footnoteCrossrefLink" href="#target_note_LCL039_282_78" title="Click to highlight in text"><sup class="lineRef">78</sup>[munitiones] erat <span class="italic">Chacon</span>: -es e- <span class="italic">STV</span>: -es erant <span class="italic">MU</span>: -e erat <span class="italic">Clarke</span></a></li><script type="text/javascript">document.getElementById('note_LCL039_282_78').style.display = "none";</script><li class="note" id="note_LCL039_282_79"><a class="footnoteCrossrefLink" href="#target_note_LCL039_282_79" title="Click to highlight in text"><sup class="lineRef">79</sup>nostrae] II <span class="italic">Dederich</span></a></li><script type="text/javascript">document.getElementById('note_LCL039_282_79').style.display = "none";</script><li class="note" id="note_LCL039_282_80"><a class="footnoteCrossrefLink" href="#target_note_LCL039_282_80" title="Click to highlight in text"><sup class="lineRef">80</sup>[exercitus adventus extitit] <span class="italic">Nipperdey, who also excised </span>nonae legionis<span class="italic"> above. Other repairs have been proposed.</span></a></li><script type="text/javascript">document.getElementById('note_LCL039_282_80').style.display = "none";</script><li class="note" id="note_LCL039_282_81"><a class="footnoteCrossrefLink" href="#target_note_LCL039_282_81" title="Click to highlight in text"><sup class="lineRef">81</sup>per mare] Pompeiani <span class="italic">Paul</span>:<span class="italic"> </span>[p- m-]<span class="italic"> Nicasius</span></a></li><script type="text/javascript">document.getElementById('note_LCL039_282_81').style.display = "none";</script></ul></section></notes></section>