<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
milites ab eo accipit, ipsum dimittit. <span class="br"></span><span class="lineNumber">5</span><span class="br"></span>Item ex finitimis regionibus quas potest contrahit cohortes ex dilectibus Pompeianis. In his Camerino fugientem Lucilium Hirrum cum VI cohortibus quas ibi in praesidio habuerat excipit. Quibus coactis XIII efficit. <span class="br"></span><span class="lineNumber">6</span><span class="br"></span>Cum his ad Domitium Ahenobarbum Corfinium magnis itineribus pervenit. Caesaremque adesse cum legionibus duabus nuntiat. <span class="br"></span><span class="lineNumber">7</span><span class="br"></span>Domitius per se circiter XX cohortes Alba, ex Marsis et Paelignis, finitimis ab regionibus coegerat.</p>
<p>16. Recepto Firmo expulsoque Lentulo Caesar conquiri milites qui ab eo discesserant dilectumque institui iubet. Ipse unum diem ibi rei frumentariae causa moratus Corfinium contendit. <span class="br"></span><span class="lineNumber">2</span><span class="br"></span>Eo cum venisset cohortes V praemissae a Domitio ex oppido pontem fluminis interrumpebant, qui erat ab oppido milia passuum circiter tria. <span class="br"></span><span class="lineNumber">3</span><span class="br"></span>Ibi cum antecursoribus Caesaris proelio commisso celeriter Domitiani a ponte repulsi se in oppidum receperunt. <span class="br"></span><span class="lineNumber">4</span><span class="br"></span>Caesar legionibus transductis ad oppidum constitit iuxtaque murum castra posuit.</p>
<p>17. Re cognita Domitius ad Pompeium in Apuliam peritos regionum magno proposito praemio cum litteris mittit qui petant atque orent ut sibi subveniat: Caesarem duobus exercitibus et locorum angustiis facile intercludi posse frumentoque prohiberi; <span class="br"></span><span class="lineNumber">2</span><span class="br"></span>quod nisi fecerit se cohortesque amplius XXX magnumque numerum senatorum atque equitum Romanorum in periculum esse venturum. <span class="br"></span><span class="lineNumber">3</span><span class="br"></span>Interim suos cohortatus tormenta in muris disponit certasque cuique partes ad custodiam urbis attribuit. <span class="br"></span><span class="lineNumber">4</span><span class="br"></span>Militibus


</p></section><notes></notes></section>