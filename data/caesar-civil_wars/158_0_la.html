<section class="div1 language" lang="la"><header><hgroup><h1>CAESAR</h1></hgroup></header><section class="div2">
<p>86. Pompeius quoque, ut postea cognitum est, suorum omnium hortatu statuerat proelio decertare. Namque etiam in consilio superioribus diebus dixerat: priusquam concurrerent acies fore uti exercitus Caesaris pelleretur. <span class="br"></span><span class="lineNumber">2</span><span class="br"></span>Id cum essent plerique admirati “Scio me” inquit “paene incredibilem rem polliceri. Sed rationem consili mei accipite quo firmiore animo &lt;ad&gt;<a class="footnoteLink" href="#note_LCL039_316_109" id="target_note_LCL039_316_109"><sup>109</sup></a> proelium prodeatis. <span class="br"></span><span class="lineNumber">3</span><span class="br"></span>Persuasi equitibus nostris, idque mihi facturos confirmaverunt, ut cum propius sit accessum, dextrum Caesaris cornu ab latere aperto aggrederentur et circumventa ab tergo acie prius perturbatum exercitum pellerent quam a nobis telum in hostem iaceretur. <span class="br"></span><span class="lineNumber">4</span><span class="br"></span>Ita sine periculo legionum et paene sine vulnere bellum conficiemus. Id autem difficile non est cum tantum equitatu valeamus.” <span class="br"></span><span class="lineNumber">5</span><span class="br"></span>Simul denuntiavit ut essent animo parati in posterum et quoniam fieret dimicandi potestas, ut saepe cogitavissent,<a class="footnoteLink" href="#note_LCL039_316_110" id="target_note_LCL039_316_110"><sup>110</sup></a> ne suam neu reliquorum opinionem fallerent.</p>
<p>87. Hunc Labienus excepit et cum Caesaris copias despiceret, Pompei consilium summis laudibus efferret “Noli” inquit “existimare, Pompei, hunc esse exercitum qui Galliam Germaniamque devicerit. <span class="br"></span><span class="lineNumber">2</span><span class="br"></span>Omnibus interfui proeliis neque temere incognitam rem pronuntio. Perexigua pars illius exercitus superest. Magna pars deperiit, quod accidere tot proeliis fuit necesse, multos autumni pestilentia in Italia consumpsit, multi domum discesserunt, multi sunt relicti in continenti. <span class="br"></span><span class="lineNumber">3</span><span class="br"></span>An non exaudistis ex iis qui per causam valetudinis remanserunt cohortes esse 



</p></section><notes><section class="footnotes"><ul><li class="note" id="note_LCL039_316_109"><a class="footnoteCrossrefLink" href="#target_note_LCL039_316_109" title="Click to highlight in text"><sup class="lineRef">109</sup>&lt;ad&gt; <span class="italic">Meusel</span></a></li><script type="text/javascript">document.getElementById('note_LCL039_316_109').style.display = "none";</script><li class="note" id="note_LCL039_316_110"><a class="footnoteCrossrefLink" href="#target_note_LCL039_316_110" title="Click to highlight in text"><sup class="lineRef">110</sup>cogitavissent] flagitavissent <span class="italic">Markland</span></a></li><script type="text/javascript">document.getElementById('note_LCL039_316_110').style.display = "none";</script></ul></section></notes></section>