<section class="div1 language" lang="la"><header><hgroup><h1>CAESAR</h1></hgroup></header><section class="div2">
</section>
<section class="div2">
<h2><span class="ac">LIBER III</span></h2>
<p class="noindent">1. Dictatore habente comitia Caesare consules creantur Iulius Caesar et P. Servilius. Is enim erat annus quo per leges ei consulem fieri liceret. <span class="br"></span><span class="lineNumber">2</span><span class="br"></span>His rebus confectis cum fides tota Italia esset angustior neque creditae pecuniae solverentur constituit ut arbitri darentur: per eos fierent aestimationes possessionum et rerum, quanti quaeque earum ante bellum fuisset, atque eae creditoribus traderentur. <span class="br"></span><span class="lineNumber">3</span><span class="br"></span>Hoc et ad timorem novarum tabularum tollendum minuendumque, qui fere bella et civiles dissensiones sequi consuevit, et ad debitorum tuendam existimationem esse aptissimum existimavit. <span class="br"></span><span class="lineNumber">4</span><span class="br"></span>Item praetoribus tribunisque plebis rogationes ad populum ferentibus nonnullos ambitus Pompeia lege damnatos illis temporibus quibus in urbe praesidia legionum<a class="footnoteLink" href="#note_LCL039_192_1" id="target_note_LCL039_192_1"><sup>1</sup></a> Pompeius habuerat—quae iudicia aliis<a class="footnoteLink" href="#note_LCL039_192_2" id="target_note_LCL039_192_2"><sup>2</sup></a> audientibus iudicibus aliis sententiam ferentibus singulis diebus erant perfecta—in integrum restituit, qui se illi initio civilis belli obtulerant si sua opera in bello uti 




</p></section><notes><section class="footnotes"><ul><li class="note" id="note_LCL039_192_1"><a class="footnoteCrossrefLink" href="#target_note_LCL039_192_1" title="Click to highlight in text"><sup class="lineRef">1</sup>legionum <span class="italic">is hard to credit and may be a gloss</span></a></li><script type="text/javascript">document.getElementById('note_LCL039_192_1').style.display = "none";</script><li class="note" id="note_LCL039_192_2"><a class="footnoteCrossrefLink" href="#target_note_LCL039_192_2" title="Click to highlight in text"><sup class="lineRef">2</sup>aliis] a- &lt;testes&gt; <span class="italic">Chacon</span></a></li><script type="text/javascript">document.getElementById('note_LCL039_192_2').style.display = "none";</script></ul></section></notes></section>