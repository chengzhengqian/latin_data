<section class="div1 language" lang="la"><header><hgroup><h1>CAESAR</h1></hgroup></header><section class="div2">
<p>64. Hoc tumultu nuntiato Marcellinus cohortes subsidio nostris laborantibus submittit ex castris. Quae fugientes conspicatae neque illos suo adventu confirmare potuerunt neque ipsae hostium impetum tulerunt. <span class="br"></span><span class="lineNumber">2</span><span class="br"></span>Itaque quodcumque addebatur subsidio id corruptum<a class="footnoteLink" href="#note_LCL039_284_82" id="target_note_LCL039_284_82"><sup>82</sup></a> timore fugientium terrorem et periculum augebat. Hominum enim multitudine receptus impediebatur. <span class="br"></span><span class="lineNumber">3</span><span class="br"></span>In eo proelio cum gravi vulnere esset adfectus aquilifer et a viribus deficeretur conspicatus equites nostros “Hanc ego” inquit “et vivus multos per annos magna diligentia defendi et nunc moriens eadem fide Caesari restituo. Nolite, obsecro, committere—quod ante in exercitu Caesaris non accidit—ut rei militaris dedecus admittatur, incolumemque ad eum deferte.” <span class="br"></span><span class="lineNumber">4</span><span class="br"></span>Hoc casu aquila conservatur omnibus primae cohortis centurionibus interfectis praeter principem priorem.</p>
<p>65. Iamque Pompeiani magna caede nostrorum castris Marcellini appropinquabant non mediocri terrore illato reliquis cohortibus, et M. Antonius, qui proximum locum praesidiorum tenebat, ea re nuntiata cum cohortibus XII descendens ex loco superiore cernebatur. Cuius adventus Pompeianos compressit nostrosque firmavit, ut se ex maximo timore colligerent. <span class="br"></span><span class="lineNumber">2</span><span class="br"></span>Neque multo post Caesar—significatione per castella fumo facta, ut erat superioris temporis consuetudo—deductis quibusdam cohortibus ex praesidiis eodem venit. <span class="br"></span><span class="lineNumber">3</span><span class="br"></span>Qui cognito detrimento, cum animadvertisset Pompeium extra munitiones egressum castra 


</p></section><notes><section class="footnotes"><ul><li class="note" id="note_LCL039_284_82"><a class="footnoteCrossrefLink" href="#target_note_LCL039_284_82" title="Click to highlight in text"><sup class="lineRef">82</sup>corruptum] correptum <span class="italic">Madvig</span></a></li><script type="text/javascript">document.getElementById('note_LCL039_284_82').style.display = "none";</script></ul></section></notes></section>