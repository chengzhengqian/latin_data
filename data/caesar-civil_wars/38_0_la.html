<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
continebant. <span class="br"></span><span class="lineNumber">4</span><span class="br"></span>Ad hos opprimendos cum omni equitatu tribusque legionibus Afranius de nocte proficiscitur imprudentesque ante missis equitibus aggreditur. Celeriter sese tamen Galli equites expediunt proeliumque committunt. <span class="br"></span><span class="lineNumber">5</span><span class="br"></span>Hi dum pari certamine res geri potuit magnum hostium numerum pauci sustinuere. Sed ubi signa legionum appropinquare coeperunt paucis amissis sese in proximos montes conferunt. <span class="br"></span><span class="lineNumber">6</span><span class="br"></span>Hoc pugnae tempus magnum attulit nostris ad salutem momentum. Nacti enim spatium se in loca superiora receperunt. Desiderati sunt eo die sagittarii circiter CC, equites pauci, calonum atque impedimentorum<a class="footnoteLink" href="#note_LCL039_76_60" id="target_note_LCL039_76_60"><sup>60</sup></a> non magnus numerus.</p>
<p>52. His tamen omnibus annona crevit. Quae fere res non solum inopia praesentis sed etiam futuri temporis timore ingravescere consuevit. <span class="br"></span><span class="lineNumber">2</span><span class="br"></span>Iamque ad &lt;HS&gt;<a class="footnoteLink" href="#note_LCL039_76_61" id="target_note_LCL039_76_61"><sup>61</sup></a> XL in singulos modios annona pervenerat, et militum vires inopia frumenti deminuerat. Atque incommoda in dies augebantur. <span class="br"></span><span class="lineNumber">3</span><span class="br"></span>Et ita<a class="footnoteLink" href="#note_LCL039_76_62" id="target_note_LCL039_76_62"><sup>62</sup></a> paucis diebus magna erat rerum facta commutatio ac se Fortuna inclinaverat ut nostri magna inopia necessariarum rerum conflictarentur, illi omnibus abundarent rebus superioresque haberentur. <span class="br"></span><span class="lineNumber">4</span><span class="br"></span>Caesar iis civitatibus quae ad eius amicitiam accesserant, quo minor erat frumenti copia, pecus imperabat, calones ad longinquiores civitates dimittebat, ipse praesentem inopiam quibus poterat subsidiis tutabatur.</p>
</section><notes><section class="footnotes"><ul><li class="note" id="note_LCL039_76_60"><a class="footnoteCrossrefLink" href="#target_note_LCL039_76_60" title="Click to highlight in text"><sup class="lineRef">60</sup>impedimentorum] iumentorum <span class="italic">Eussner</span></a></li><script type="text/javascript">document.getElementById('note_LCL039_76_60').style.display = "none";</script><li class="note" id="note_LCL039_76_61"><a class="footnoteCrossrefLink" href="#target_note_LCL039_76_61" title="Click to highlight in text"><sup class="lineRef">61</sup>&lt;HS&gt; <span class="italic">Carter</span></a></li><script type="text/javascript">document.getElementById('note_LCL039_76_61').style.display = "none";</script><li class="note" id="note_LCL039_76_62"><a class="footnoteCrossrefLink" href="#target_note_LCL039_76_62" title="Click to highlight in text"><sup class="lineRef">62</sup>et ita <span class="italic">Peskett</span>: et tam <span class="italic">Ï‰</span></a></li><script type="text/javascript">document.getElementById('note_LCL039_76_62').style.display = "none";</script></ul></section></notes></section>