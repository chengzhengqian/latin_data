<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
 eius consilium quod diverso ab ea regione itinere profectum videbat angustiis rei frumentariae compulsum discessisse existimabat. Postea per exploratores certior factus postero die castra movit breviore itinere se occurrere ei posse sperans. <span class="br"></span><span class="lineNumber">5</span><span class="br"></span>Quod fore suspicatus Caesar militesque adhortatus ut aequo animo laborem ferrent parva parte noctis itinere intermisso mane Dyrrachium venit cum primum agmen Pompei procul cerneretur atque ibi castra posuit.</p>
<p>42. Pompeius interclusus Dyrrachio ubi propositum tenere non potuit secundo usus consilio edito loco, qui appellatur Petra aditumque habet navibus mediocrem atque eas a quibusdam protegit ventis, castra communit. <span class="br"></span><span class="lineNumber">2</span><span class="br"></span>Eo partem navium longarum convenire, frumentum commeatumque ab Asia atque omnibus regionibus quas tenebat comportari imperat. <span class="br"></span><span class="lineNumber">3</span><span class="br"></span>Caesar longius bellum ductum iri existimans et de Italicis commeatibus desperans quod tanta diligentia omnia litora a Pompeianis tenebantur classesque ipsius quas hieme in Sicilia Gallia Italia fecerat morabantur, in Epirum rei frumentariae causa Q. Tillium et L. Canuleium legatos<a class="footnoteLink" href="#note_LCL039_254_58" id="target_note_LCL039_254_58"><sup>58</sup></a> misit. Quodque hae regiones aberant longius locis certis horrea constituit vecturasque frumenti finitimis civitatibus discripsit. <span class="br"></span><span class="lineNumber">4</span><span class="br"></span>Item Lisso Parthinisque et omnibus castellis quod esset frumenti conquiri iussit. <span class="br"></span><span class="lineNumber">5</span><span class="br"></span>Id erat perexiguum cum ipsius agri natura, quod sunt loca aspera ac montuosa ac plerumque frumento utuntur importato, tum quod Pompeius haec providebat et superioribus diebus praedae loco Parthinos habuerat 

</p></section><notes><section class="footnotes"><ul><li class="note" id="note_LCL039_254_58"><a class="footnoteCrossrefLink" href="#target_note_LCL039_254_58" title="Click to highlight in text"><sup class="lineRef">58</sup>legatos <span class="italic">V</span>: -tum <span class="italic">MUST</span></a></li><script type="text/javascript">document.getElementById('note_LCL039_254_58').style.display = "none";</script></ul></section></notes></section>