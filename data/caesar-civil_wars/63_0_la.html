<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
eorum vim nullae contextae viminibus vineae sustinere possent. <span class="br"></span><span class="lineNumber">2</span><span class="br"></span>Asseres enim pedum XII cuspidibus praefixi atque ii maximis ballistis missi per IIII ordines cratium in terram defigebantur. <span class="br"></span><span class="lineNumber">3</span><span class="br"></span>Itaque pedalibus lignis coniunctis inter se porticus integebantur atque hac agger inter manus proferebatur. <span class="br"></span><span class="lineNumber">4</span><span class="br"></span>Antecedebat testudo pedum LX aequandi loci causa, facta item ex fortissimis lignis, convoluta omnibus rebus quibus ignis iactus et lapides defendi possent. <span class="br"></span><span class="lineNumber">5</span><span class="br"></span>Sed magnitudo operum, altitudo muri atque turrium, multitudo tormentorum omnem administrationem tardabat. <span class="br"></span><span class="lineNumber">6</span><span class="br"></span>Crebrae etiam per Albicos eruptiones fiebant ex oppido, ignesque aggeri et turribus inferebantur, quae facile nostri milites repellebant magnisque ultro illatis detrimentis eos qui eruptionem fecerant in oppidum reiciebant.</p>
<p>3. Interim L. Nasidius, ab Cn. Pompeio cum classe navium XVI, in quibus paucae erant aeratae, L. Domitio Massiliensibusque subsidio missus, freto Siciliae imprudente atque inopinante Curione pervehitur. <span class="br"></span><span class="lineNumber">2</span><span class="br"></span>Appulsisque Messanam navibus atque inde propter repentinum terrorem principum ac senatus fuga facta &lt;navem&gt; ex navalibus eorum deducit. <span class="br"></span><span class="lineNumber">3</span><span class="br"></span>Hac adiuncta ad reliquas naves cursum Massiliam versus perficit. Praemissaque clam navicula Domitium Massiliensesque de suo adventu certiores facit eosque magnopere hortatur ut rursus cum Bruti classe additis suis auxiliis confligant.</p>
<p>4. Massilienses post superius incommodum veteres ad 



</p></section><notes></notes></section>