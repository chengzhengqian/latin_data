<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
undique conquisitis iumentis in castra deportant. <span class="br"></span><span class="lineNumber">4</span><span class="br"></span>Transit etiam cohors Illurgavonensis ad eum cognito civitatis consilio et signa ex statione transfert. <span class="br"></span><span class="lineNumber">5</span><span class="br"></span>Magna celeriter commutatio rerum. Perfecto ponte, magnis V civitatibus ad amicitiam adiunctis, expedita re frumentaria, extinctis rumoribus de auxiliis legionum, quae cum Pompeio per Mauretaniam venire dicebantur, multae longinquiores civitates ab Afranio desciscunt et Caesaris amicitiam sequuntur.</p>
<p>61. Quibus rebus perterritis animis adversariorum Caesar, ne semper magno circuitu per pontem equitatus esset mittendus, nactus idoneum locum fossas pedum XXX in latitudinem complures facere instituit quibus partem aliquam Sicoris averteret vadumque in eo flumine efficeret. <span class="br"></span><span class="lineNumber">2</span><span class="br"></span>His paene effectis magnum in timorem Afranius Petreiusque perveniunt ne omnino frumento pabuloque intercluderentur, quod multum Caesar equitatu valebat. Itaque constituunt ipsi locis excedere et in Celtiberiam bellum transferre. (<span class="br"></span><span class="lineNumber">3</span><span class="br"></span>Huic consilio suffragabatur etiam illa res, quod ex duobus contrariis generibus, quae superiore bello cum [L.] Sertorio steterant civitates victae nomen atque imperium absentis timebant, quae in amicitia manserant Pompei magnis adfectae beneficiis eum diligebant. Caesaris autem erat in barbaris nomen obscurius.)<span class="br"></span><span class="lineNumber">4</span><span class="br"></span> Hic magnos equitatus magnaque auxilia expectabant et suis locis bellum in hiemem ducere cogitabant. <span class="br"></span><span class="lineNumber">5</span><span class="br"></span>Hoc inito consilio toto flumine Hibero naves conquiri et Otogesam adduci
</p></section><notes></notes></section>