<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
ut equitum mille etiam apertioribus locis VII milium Pompeianorum impetum, cum adesset usus, sustinere auderent neque magnopere eorum multitudine terrerentur. <span class="br"></span><span class="lineNumber">5</span><span class="br"></span>Namque etiam per eos dies proelium secundum equestre fecit atque Egum<a class="footnoteLink" href="#note_LCL039_314_106" id="target_note_LCL039_314_106"><sup>106</sup></a> Allobrogem, ex duobus quos perfugisse ad Pompeium supra docuimus, cum quibusdam interfecit.</p>
<p>85. Pompeius, qui castra in colle habebat, ad infimas radices montis aciem instruebat, semper ut videbatur expectans si iniquis locis Caesar se subiceret. <span class="br"></span><span class="lineNumber">2</span><span class="br"></span>&lt;Ille&gt;<a class="footnoteLink" href="#note_LCL039_314_107" id="target_note_LCL039_314_107"><sup>107</sup></a> nulla ratione ad pugnam elici posse Pompeium existimans hanc sibi commodissimam belli rationem iudicavit, uti castra ex eo loco moveret semperque esset in itineribus, haec spectans, ut movendis castris pluribusque adeundis locis commodiore frumentaria re uteretur simulque in itinere ut aliquam occasionem dimicandi nancisceretur et insolitum ad laborem Pompei exercitum cotidianis itineribus defatigaret. <span class="br"></span><span class="lineNumber">3</span><span class="br"></span>His constitutis rebus signo iam profectionis dato tabernaculisque detensis animadversum est paulo ante extra cotidianam consuetudinem longius a vallo esse aciem Pompei progressam, ut non iniquo loco posse dimicari videretur. <span class="br"></span><span class="lineNumber">4</span><span class="br"></span>Tum Caesar apud suos cum iam esset agmen in portis “Differendum est” inquit “iter in praesentia nobis et de proelio cogitandum, sicut semper depoposcimus. Animo sumus<a class="footnoteLink" href="#note_LCL039_314_108" id="target_note_LCL039_314_108"><sup>108</sup></a> ad dimicandum parati. Non facile occasionem postea reperiemus.” Confestimque expeditas copias educit.</p>
</section><notes><section class="footnotes"><ul><li class="note" id="note_LCL039_314_106"><a class="footnoteCrossrefLink" href="#target_note_LCL039_314_106" title="Click to highlight in text"><sup class="lineRef">106</sup>egum <span class="italic">V</span>: uncum <span class="italic">MUT</span>: unum <span class="italic">S</span></a></li><script type="text/javascript">document.getElementById('note_LCL039_314_106').style.display = "none";</script><li class="note" id="note_LCL039_314_107"><a class="footnoteCrossrefLink" href="#target_note_LCL039_314_107" title="Click to highlight in text"><sup class="lineRef">107</sup>&lt;Ille&gt; <span class="italic">Meusel</span></a></li><script type="text/javascript">document.getElementById('note_LCL039_314_107').style.display = "none";</script><li class="note" id="note_LCL039_314_108"><a class="footnoteCrossrefLink" href="#target_note_LCL039_314_108" title="Click to highlight in text"><sup class="lineRef">108</sup>sumus <span class="italic">MUTV</span>: suus (<span class="italic">or</span> sivis) <span class="italic">S</span>: simus <span class="italic">Manutius</span></a></li><script type="text/javascript">document.getElementById('note_LCL039_314_108').style.display = "none";</script></ul></section></notes></section>