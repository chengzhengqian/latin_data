<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
suscepisset et ab se reliquisque in senatu interrogatus omnia sibi esse ad bellum apta ac parata confirmavisset. Haec in contione questus ex provincia fugit.</p>
<p>31. Nacti vacuas ab imperiis Sardiniam Valerius, Curio Siciliam, cum exercitibus eo perveniunt. <span class="br"></span><span class="lineNumber">2</span><span class="br"></span>Tubero cum in Africam venisset invenit in provincia cum imperio Attium Varum, qui ad Auximum, ut supra demonstravimus, amissis cohortibus protinus ex fuga in Africam pervenerat atque eam sua sponte vacuam occupaverat dilectuque habito duas legiones effecerat, hominum et locorum notitia et usu eius provinciae nactus aditus ad ea conanda quod paucis ante annis ex praetura eam provinciam obtinuerat. <span class="br"></span><span class="lineNumber">3</span><span class="br"></span>Hic venientem Vticam navibus Tuberonem portu atque oppido prohibet neque adfectum valetudine filium exponere in terra patitur sed sublatis ancoris excedere eo loco cogit.</p>
<p>32. His rebus confectis Caesar ut reliquum tempus a labore intermitteretur milites in proxima municipia deducit. Ipse ad urbem proficiscitur. <span class="br"></span><span class="lineNumber">2</span><span class="br"></span>Coacto senatu iniurias inimicorum commemorat. Docet se nullum extraordinarium honorem appetisse sed expectato legitimo tempore consulatus eo fuisse contentum quod omnibus civibus pateret; <span class="br"></span><span class="lineNumber">3</span><span class="br"></span>latum ab X tribunis plebisâ€”contradicentibus inimicis, Catone vero acerrime repugnante et pristina consuetudine




</p></section><notes></notes></section>