<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
numero magnos impetus legionum equitatusque sustinet. <span class="br"></span><span class="lineNumber">7</span><span class="br"></span>Commisso ab equitibus proelio signa legionum duarum procul ab utrisque conspiciuntur quas C. Fabius ulteriore ponte subsidio nostris miserat suspicatus fore—id quod accidit—ut duces adversariorum occasione et beneficio Fortunae ad nostros opprimendos uterentur. <span class="br"></span><span class="lineNumber">8</span><span class="br"></span>Quarum adventu proelium dirimitur, ac suas uterque legiones reducit in castra.</p>
<p>41. Eo biduo Caesar cum equitibus DCCCC quos sibi praesidio reliquerat in castra pervenit. Pons qui fuerat tempestate interruptus paene erat refectus. Hunc noctu perfici iussit. <span class="br"></span><span class="lineNumber">2</span><span class="br"></span>Ipse cognita locorum natura ponti castrisque praesidio VI cohortes relinquit atque omnia impedimenta, et postero die omnibus copiis triplici instructa acie ad Ilerdam proficiscitur et sub castris Afrani consistit<a class="footnoteLink" href="#note_LCL039_62_50" id="target_note_LCL039_62_50"><sup>50</sup></a> et ibi paulisper sub armis moratus facit aequo loco pugnandi potestatem. Potestate facta Afranius copias educit et in medio colle sub castris constituit. <span class="br"></span><span class="lineNumber">3</span><span class="br"></span>Caesar ubi cognovit &lt;per&gt; Afranium stare quo minus proelio dimicaretur, ab infimis radicibus montis intermissis circiter passibus CCCC castra facere constituit. <span class="br"></span><span class="lineNumber">4</span><span class="br"></span>Et ne in opere faciendo milites repentino hostium incursu exterrerentur atque opere prohiberentur vallo muniri vetuit, quod eminere et procul videri necesse erat, sed a fronte castrorum<a class="footnoteLink" href="#note_LCL039_62_51" id="target_note_LCL039_62_51"><sup>51</sup></a> contra hostem pedum XV fossam fieri iussit. <span class="br"></span><span class="lineNumber">5</span><span class="br"></span>Prima et secunda acies in armis, ut ab initio constituta erat, permanebat. 



</p></section><notes><section class="footnotes"><ul><li class="note" id="note_LCL039_62_50"><a class="footnoteCrossrefLink" href="#target_note_LCL039_62_50" title="Click to highlight in text"><sup class="lineRef">50</sup>consistit <span class="italic">ed. pr.</span>: constitit <span class="italic">ω</span></a></li><script type="text/javascript">document.getElementById('note_LCL039_62_50').style.display = "none";</script><li class="note" id="note_LCL039_62_51"><a class="footnoteCrossrefLink" href="#target_note_LCL039_62_51" title="Click to highlight in text"><sup class="lineRef">51</sup>castrorum <span class="italic">Beroaldo</span>: castra <span class="italic">MUTV</span>: <span class="italic">omitted by</span> <span class="italic">S</span></a></li><script type="text/javascript">document.getElementById('note_LCL039_62_51').style.display = "none";</script></ul></section></notes></section>