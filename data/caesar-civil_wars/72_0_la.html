<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
ibique musculum turrimque latericiam libere incendunt. Ita multorum mensum labor hostium perfidia et vi tempestatis puncto temporis interiit. <span class="br"></span><span class="lineNumber">5</span><span class="br"></span>Temptaverunt hoc idem Massilienses postero die. Eandem nacti tempestatem maiore cum fiducia ad alteram turrim aggeremque eruptione pugnaverunt multumque ignem intulerunt. <span class="br"></span><span class="lineNumber">6</span><span class="br"></span>Sed ut superioris temporis contentionem nostri omnem remiserant ita proximi diei casu admoniti omnia ad defensionem paraverant. Itaque multis interfectis reliquos infecta re in oppidum reppulerunt.</p>
<p>15. Trebonius ea quae sunt amissa multo maiore militum studio administrare et reficere instituit. Nam ubi tantos suos labores et apparatus male cecidisse viderunt indutiisque per scelus violatis suam virtutem irrisui fore perdoluerunt, quod unde agger omnino comportari posset nihil erat reliquum omnibus arboribus longe lateque in finibus Massiliensium excisis et convectis, aggerem novi generis atque inauditum ex latericiis duobus muris senum pedum crassitudine atque eorum murorum contignatione facere instituerunt aequa fere latitudine atque ille congesticius ex materia fuerat agger. <span class="br"></span><span class="lineNumber">2</span><span class="br"></span>Vbi aut spatium inter muros aut imbecillitas materiae postulare videretur pilae interponuntur. Traversaria tigna iniciuntur quae firmamento esse possint, et quicquid est contignatum cratibus consternitur, lutoque crates integuntur. <span class="br"></span><span class="lineNumber">3</span><span class="br"></span>Sub tecto miles, dextra ac sinistra muro tectus, adversus pluteo obiecto,<a class="footnoteLink" href="#note_LCL039_144_15" id="target_note_LCL039_144_15"><sup>15</sup></a> operi quaecumque sunt usui sine periculo supportat. <span class="br"></span><span class="lineNumber">4</span><span class="br"></span>Celeriter 

</p></section><notes><section class="footnotes"><ul><li class="note" id="note_LCL039_144_15"><a class="footnoteCrossrefLink" href="#target_note_LCL039_144_15" title="Click to highlight in text"><sup class="lineRef">15</sup>pluteo obiecto <span class="italic">Damon</span>: plutei -to <span class="italic">Ï‰</span>: plutei -tu <span class="italic">Aldus</span></a></li><script type="text/javascript">document.getElementById('note_LCL039_144_15').style.display = "none";</script></ul></section></notes></section>