<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
summa inopia pabuli, adeo ut foliis ex arboribus strictis et teneris harundinum radicibus contusis equos alerent. Frumenta enim quae fuerant intra munitiones sata consumpserant. <span class="br"></span><span class="lineNumber">4</span><span class="br"></span>Cogebantur Corcyra atque Acarnania longo interiecto navigationis spatio pabulum supportare quodque erat eius rei minor copia hordeo adaugere, atque his rationibus equitatum tolerare. <span class="br"></span><span class="lineNumber">5</span><span class="br"></span>Sed postquam non modo hordeum pabulumque omnibus locis herbaeque desectae sed etiam frons ex arboribus deficiebat, corruptis equis macie conandum sibi aliquid Pompeius de eruptione existimavit.</p>
<p>59. Erant apud Caesarem ex equitum numero Allobroges duo fratres, Roucillus et Egus, Adbucilli filii qui principatum in civitate multis annis obtinuerat, singulari virtute homines, quorum opera Caesar omnibus Gallicis bellis optima fortissimaque erat usus. <span class="br"></span><span class="lineNumber">2</span><span class="br"></span>His domi ob has causas amplissimos magistratus mandaverat atque eos extra ordinem in senatum legendos curaverat agrosque in Gallia ex hostibus captos praemiaque rei pecuniariae<a class="footnoteLink" href="#note_LCL039_276_76" id="target_note_LCL039_276_76"><sup>76</sup></a> magna tribuerat locupletesque ex egentibus fecerat. <span class="br"></span><span class="lineNumber">3</span><span class="br"></span>Hi propter virtutem non solum apud Caesarem in honore erant sed etiam apud exercitum cari habebantur. Sed freti amicitia Caesaris et stulta ac barbara arrogantia elati despiciebant suos stipendiumque equitum fraudabant et praedam omnem domum avertebant. <span class="br"></span><span class="lineNumber">4</span><span class="br"></span>Quibus illi rebus permoti universi Caesarem adierunt palamque de eorum iniuriis sunt questi et ad cetera addiderunt: falsum ab iis equitum numerum deferri quorum stipendium averterent.</p>
<p>60. Caesar neque tempus illud animadversionis esse 

</p></section><notes><section class="footnotes"><ul><li class="note" id="note_LCL039_276_76"><a class="footnoteCrossrefLink" href="#target_note_LCL039_276_76" title="Click to highlight in text"><sup class="lineRef">76</sup>pecuniariae] pecuariae <span class="italic">“consisting of livestock” Paul</span></a></li><script type="text/javascript">document.getElementById('note_LCL039_276_76').style.display = "none";</script></ul></section></notes></section>