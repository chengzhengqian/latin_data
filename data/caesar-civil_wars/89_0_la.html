<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
nihil de resistendo cogitabat, omnesque iam se ab equitatu circumveniri arbitrabantur. Itaque priusquam telum abici posset aut nostri propius accederent omnis Vari acies terga vertit seque in castra recepit.</p>
<p>35. Qua in fuga Fabius Paelignus quidam ex infimis ordinibus de exercitu Curionis primum<a class="footnoteLink" href="#note_LCL039_178_33" id="target_note_LCL039_178_33"><sup>33</sup></a> agmen fugientium consecutus magna voce Varum nomine appellans requirebat, uti unus esse ex eius militibus et monere aliquid velle ac dicere videretur. <span class="br"></span><span class="lineNumber">2</span><span class="br"></span>Vbi ille saepius appellatus aspexit ac restitit et quis esset aut quid vellet quaesivit, humerum apertum gladio appetit, paulumque afuit quin Varum interficeret. Quod ille periculum sublato ad eius conatum scuto vitavit. Fabius a proximis militibus circumventus interficitur.</p>
<p><span class="br"></span><span class="lineNumber">3</span><span class="br"></span>Hac fugientium multitudine ac turba portae castrorum occupantur atque iter impeditur, pluresque in eo loco sine vulnere quam in proelio aut fuga intereunt, neque multum afuit quin etiam castris expellerentur. Ac nonnulli protinus eodem cursu in oppidum contenderunt. <span class="br"></span><span class="lineNumber">4</span><span class="br"></span>Sed cum loci natura et munitio castrorum adiri &lt;prohibebat&gt;<a class="footnoteLink" href="#note_LCL039_178_34" id="target_note_LCL039_178_34"><sup>34</sup></a> tum quod ad proelium egressi Curionis milites iis rebus indigebant quae ad oppugnationem castrorum erant usui. <span class="br"></span><span class="lineNumber">5</span><span class="br"></span>Itaque Curio exercitum in castra reducit suis omnibus praeter Fabium incolumibus, ex numero adversariorum circiter DC interfectis ac mille vulneratis. Qui omnes discessu Curionis multique praeterea per simulationem 


</p></section><notes><section class="footnotes"><ul><li class="note" id="note_LCL039_178_33"><a class="footnoteCrossrefLink" href="#target_note_LCL039_178_33" title="Click to highlight in text"><sup class="lineRef">33</sup>primum] primus <span class="italic">Paul, as reported by Meusel</span></a></li><script type="text/javascript">document.getElementById('note_LCL039_178_33').style.display = "none";</script><li class="note" id="note_LCL039_178_34"><a class="footnoteCrossrefLink" href="#target_note_LCL039_178_34" title="Click to highlight in text"><sup class="lineRef">34</sup>adiri &lt;prohibebat&gt; <span class="italic">Manutius</span>: adiri <span class="italic">Ï‰</span>: aditu &lt;prohibebant&gt; <span class="italic">Bentley</span></a></li><script type="text/javascript">document.getElementById('note_LCL039_178_34').style.display = "none";</script></ul></section></notes></section>