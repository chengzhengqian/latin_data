<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
quibusdam privatis sumpta et aeris magno pondere ad militarem usum in naves imposito duobusque milibus hominum armatis—partim quos ex familiis societatum delegerat, partim a negotiatoribus coegerat, quosque ex suis quisque ad hanc rem idoneos existimabat—Pelusium pervenit.<a class="footnoteLink" href="#note_LCL039_340_127" id="target_note_LCL039_340_127"><sup>127</sup></a> <span class="br"></span><span class="lineNumber">2</span><span class="br"></span>Ibi casu rex erat Ptolomaeus, puer aetate, magnis copiis cum sorore Cleopatra bellum gerens, quam paucis ante mensibus per suos propinquos atque amicos regno expulerat. Castraque Cleopatrae non longo spatio ab eius castris distabant. <span class="br"></span><span class="lineNumber">3</span><span class="br"></span>Ad eum Pompeius misit ut pro hospitio atque amicitia patris Alexandria reciperetur atque illius opibus in calamitate tegeretur. <span class="br"></span><span class="lineNumber">4</span><span class="br"></span>Sed qui ab eo missi erant confecto legationis officio liberius cum militibus regis colloqui coeperunt eosque hortari ut suum &lt;quisque&gt;<a class="footnoteLink" href="#note_LCL039_340_128" id="target_note_LCL039_340_128"><sup>128</sup></a> officium Pompeio praestaret neve eius fortunam despiceret. <span class="br"></span><span class="lineNumber">5</span><span class="br"></span>In hoc erant numero complures Pompei milites, quos ex eius exercitu acceptos in Syria Gabinius Alexandriam traduxerat belloque confecto apud Ptolomaeum, patrem pueri, reliquerat.</p>
<p>104. His tum cognitis rebus amici regis, qui propter aetatem eius in procuratione erant regni, sive timore adducti, ut postea praedicabant, sollicitato exercitu regio ne Pompeius Alexandriam Aegyptumque occuparet sive despecta eius fortuna, ut plerumque in calamitate ex amicis 



</p></section><notes><section class="footnotes"><ul><li class="note" id="note_LCL039_340_127"><a class="footnoteCrossrefLink" href="#target_note_LCL039_340_127" title="Click to highlight in text"><sup class="lineRef">127</sup><span class="italic">No satisfactory repair for this unwieldy sentence has yet been proposed.</span></a></li><script type="text/javascript">document.getElementById('note_LCL039_340_127').style.display = "none";</script><li class="note" id="note_LCL039_340_128"><a class="footnoteCrossrefLink" href="#target_note_LCL039_340_128" title="Click to highlight in text"><sup class="lineRef">128</sup>&lt;quisque&gt; <span class="italic">Damon. Other editors make the verbs plural.</span></a></li><script type="text/javascript">document.getElementById('note_LCL039_340_128').style.display = "none";</script></ul></section></notes></section>