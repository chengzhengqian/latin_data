<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
 Factae enim subito ex umida materia non eundem usum celeritatis habuerant. <span class="br"></span><span class="lineNumber">4</span><span class="br"></span>Itaque dum locus comminus pugnandi daretur aequo animo singulas binis navibus obiciebant atque iniecta manu ferrea et retenta utraque nave diversi pugnabant atque in hostium naves transcendebant. Et magno numero Albicorum et pastorum interfecto partem navium deprimunt, nonnullas cum hominibus capiunt, reliquas in portum compellunt. <span class="br"></span><span class="lineNumber">5</span><span class="br"></span>Eo die naves Massiliensium cum his quae sunt captae intereunt VIIII.</p>
<p>59. Hoc primum<a class="footnoteLink" href="#note_LCL039_84_72" id="target_note_LCL039_84_72"><sup>72</sup></a> Caesari ad Ilerdam nuntiatur, simul perfecto ponte celeriter fortuna mutatur. <span class="br"></span><span class="lineNumber">2</span><span class="br"></span>Illi perterriti virtute equitum minus libere minus audacter vagabantur. Alias non longo a castris progressi spatio ut celerem receptum haberent angustius pabulabantur, alias longiore circuitu custodias stationesque equitum vitabant aut aliquo accepto detrimento aut procul equitatu viso ex medio itinere proiectis sarcinis fugiebant. <span class="br"></span><span class="lineNumber">3</span><span class="br"></span>Postremo et plures intermittere dies et praeter consuetudinem omnium noctu constituerant pabulari.</p>
<p>60. Interim Oscenses et Calagurritani, qui erant [cum] Oscensibus contributi, mittunt ad eum legatos seseque imperata facturos pollicentur. <span class="br"></span><span class="lineNumber">2</span><span class="br"></span>Hos Tarraconenses et Iacetani et Ausetani et paucis post diebus Illurgavonenses, qui flumen Hiberum attingunt, insequuntur. <span class="br"></span><span class="lineNumber">3</span><span class="br"></span>Petit ab his omnibus ut se frumento iuvent. Pollicentur atque omnibus 

</p></section><notes><section class="footnotes"><ul><li class="note" id="note_LCL039_84_72"><a class="footnoteCrossrefLink" href="#target_note_LCL039_84_72" title="Click to highlight in text"><sup class="lineRef">72</sup>primum <span class="italic">MUTV</span>: primum cum <span class="italic">S</span>: proelium <span class="italic">Davies</span>:<span class="bold"><span class="italic"> </span></span>[primum]<span class="bold"><span class="italic"> </span></span><span class="italic">Chacon</span></a></li><script type="text/javascript">document.getElementById('note_LCL039_84_72').style.display = "none";</script></ul></section></notes></section>