<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
coeperunt. <span class="br"></span><span class="lineNumber">5</span><span class="br"></span>Quod ubi Caesar animadvertit quartae aciei, quam instituerat ex cohortium numero,<a class="footnoteLink" href="#note_LCL039_326_120" id="target_note_LCL039_326_120"><sup>120</sup></a> dedit signum. <span class="br"></span><span class="lineNumber">6</span><span class="br"></span>Illae celeriter procucurrerunt infestisque signis tanta vi in Pompei equites impetum fecerunt ut eorum nemo consisteret omnesque conversi non solum loco excederent sed protinus incitati fuga montes altissimos peterent. <span class="br"></span><span class="lineNumber">7</span><span class="br"></span>Quibus submotis omnes sagittarii funditoresque destituti inermes<a class="footnoteLink" href="#note_LCL039_326_121" id="target_note_LCL039_326_121"><sup>121</sup></a> sine praesidio interfecti sunt. <span class="br"></span><span class="lineNumber">8</span><span class="br"></span>Eodem impetu cohortes sinistrum cornu pugnantibus etiam tum ac resistentibus in acie Pompeianis circumierunt eosque a tergo sunt adorti.</p>
<p>94. Eodem tempore tertiam aciem Caesar, quae quieta fuerat et se ad id tempus loco tenuerat, procurrere iussit. <span class="br"></span><span class="lineNumber">2</span><span class="br"></span>Ita cum recentes atque integri defessis successissent, alii autem a tergo adorirentur, sustinere Pompeiani non potuerunt atque universi terga verterunt. <span class="br"></span><span class="lineNumber">3</span><span class="br"></span>Neque vero Caesarem fefellit quin ab iis cohortibus quae contra equitatum in quarta acie collocatae essent initium victoriae oriretur, ut ipse in cohortandis militibus pronuntiaverat. <span class="br"></span><span class="lineNumber">4</span><span class="br"></span>Ab his enim primum equitatus est pulsus, ab isdem factae caedes sagittariorum ac funditorum, ab isdem acies Pompeiana a sinistra parte [erat] circumita atque initium fugae factum. <span class="br"></span><span class="lineNumber">5</span><span class="br"></span>Sed Pompeius ut equitatum suum pulsum vidit atque eam partem cui maxime confidebat perterritam animadvertit, aliis diffisus acie excessit protinusque se in castra equo contulit et iis centurionibus quos in statione ad praetoriam 



</p></section><notes><section class="footnotes"><ul><li class="note" id="note_LCL039_326_120"><a class="footnoteCrossrefLink" href="#target_note_LCL039_326_120" title="Click to highlight in text"><sup class="lineRef">120</sup>ex cohortium numero] sex c- n- <span class="italic">Orsini</span>: sex c- [n-] <span class="italic">Faerno</span></a></li><script type="text/javascript">document.getElementById('note_LCL039_326_120').style.display = "none";</script><li class="note" id="note_LCL039_326_121"><a class="footnoteCrossrefLink" href="#target_note_LCL039_326_121" title="Click to highlight in text"><sup class="lineRef">121</sup>[inermes] <span class="italic">Paul</span></a></li><script type="text/javascript">document.getElementById('note_LCL039_326_121').style.display = "none";</script></ul></section></notes></section>