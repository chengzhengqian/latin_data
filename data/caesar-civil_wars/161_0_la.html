<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
quanto studio pacem petisset, quae per Vatinium in colloquiis, quae per Aulum Clodium cum Scipione egisset, quibus modis ad Oricum cum Libone de mittendis legatis contendisset; <span class="br"></span><span class="lineNumber">2</span><span class="br"></span>neque se umquam abuti militum sanguine neque rem publicam alterutro exercitu privare voluisse. <span class="br"></span><span class="lineNumber">3</span><span class="br"></span>Hac habita oratione exposcentibus militibus et studio pugnae ardentibus tuba signum dedit.</p>
<p>91. Erat Crastinus evocatus in exercitu Caesaris, qui superiore anno apud eum primum pilum in legione decima duxerat, vir singulari virtute. <span class="br"></span><span class="lineNumber">2</span><span class="br"></span>Hic signo dato “Sequimini me,” inquit “manipulares mei qui fuistis, et vestro imperatori quam constituistis<a class="footnoteLink" href="#note_LCL039_322_117" id="target_note_LCL039_322_117"><sup>117</sup></a> operam date. Vnum hoc proelium superest. Quo confecto et ille suam dignitatem et nos nostram libertatem recuperabimus.” <span class="br"></span><span class="lineNumber">3</span><span class="br"></span>Simul respiciens Caesarem “Faciam” inquit “hodie, imperator, ut aut vivo mihi aut mortuo gratias agas.” <span class="br"></span><span class="lineNumber">4</span><span class="br"></span>Haec cum dixisset primus ex dextro cornu procucurrit atque eum electi milites circiter CXX voluntarii [eiusdem centuriae]<a class="footnoteLink" href="#note_LCL039_322_118" id="target_note_LCL039_322_118"><sup>118</sup></a> sunt prosecuti.</p>
<p>92. Inter duas acies tantum erat relictum spati ut satis esset ad concursum utriusque exercitus. <span class="br"></span><span class="lineNumber">2</span><span class="br"></span>Sed Pompeius suis praedixerat ut Caesaris impetum exciperent neve se loco moverent, aciemque eius distrahi paterentur. Idque admonitu C. Triari fecisse dicebatur, ut primus excursus visque militum infringeretur aciesque distenderetur, atque in suis ordinibus dispositi dispersos adorirentur. 



</p></section><notes><section class="footnotes"><ul><li class="note" id="note_LCL039_322_117"><a class="footnoteCrossrefLink" href="#target_note_LCL039_322_117" title="Click to highlight in text"><sup class="lineRef">117</sup>quam constituistis <span class="italic">MUST</span>: quem c- <span class="italic">V</span>: quam institu- <span class="italic">Paul</span></a></li><script type="text/javascript">document.getElementById('note_LCL039_322_117').style.display = "none";</script><li class="note" id="note_LCL039_322_118"><a class="footnoteCrossrefLink" href="#target_note_LCL039_322_118" title="Click to highlight in text"><sup class="lineRef">118</sup>[eiusdem centuriae] <span class="italic">Fröhlich</span></a></li><script type="text/javascript">document.getElementById('note_LCL039_322_118').style.display = "none";</script></ul></section></notes></section>