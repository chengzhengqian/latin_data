<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
Menedemus, princeps earum regionum, missus legatus omnium suorum excellens studium profitebatur.</p>
<p>35. Ex his Calvisius primo adventu summa omnium Aetolorum receptus voluntate praesidiis adversariorum Calydone et Naupacto deiectis<a class="footnoteLink" href="#note_LCL039_244_53" id="target_note_LCL039_244_53"><sup>53</sup></a> omni Aetolia potitus est. <span class="br"></span><span class="lineNumber">2</span><span class="br"></span>Cassius in Thessaliam cum legione pervenit. Hic cum essent factiones duae varia voluntate civitatum utebatur. Hegesaretos, veteris homo potentiae, Pompeianis rebus studebat. Petraeus, summae nobilitatis adulescens, suis ac suorum opibus Caesarem enixe iuvabat.</p>
<p>36. Eodemque tempore Domitius in Macedoniam venit. Et cum ad eum frequentes civitatum legationes convenire coepissent nuntiatum est adesse Scipionem cum legionibus magna opinione et fama omnium. Nam plerumque in novitate &lt;rem&gt; fama antecedit. <span class="br"></span><span class="lineNumber">2</span><span class="br"></span>Hic nullo in loco Macedoniae moratus magno impetu tetendit ad Domitium. Et cum ab eo milia passuum XX afuisset subito se ad Cassium Longinum in Thessaliam convertit. <span class="br"></span><span class="lineNumber">3</span><span class="br"></span>Hoc adeo celeriter fecit &lt;ut&gt; simul adesse et venire nuntiaretur. Et quo iter expeditius faceret M. Favonium ad flumen Haliacmonem, quod Macedoniam a Thessalia dividit, cum cohortibus VIII praesidio impedimentis legionum reliquit castellumque ibi muniri iussit. <span class="br"></span><span class="lineNumber">4</span><span class="br"></span>Eodem tempore equitatus regis Coti ad castra Cassi advolavit, qui circum Thessaliam esse consuerat. <span class="br"></span><span class="lineNumber">5</span><span class="br"></span>Tum timore perterritus Cassius cognito Scipionis adventu visisque equitibus, quos Scipionis esse arbitrabatur, ad montes se convertit, qui Thessaliam cingunt,


</p></section><notes><section class="footnotes"><ul><li class="note" id="note_LCL039_244_53"><a class="footnoteCrossrefLink" href="#target_note_LCL039_244_53" title="Click to highlight in text"><sup class="lineRef">53</sup>deiectis <span class="italic">Chacon</span>: relic- <span class="italic">Ï‰</span></a></li><script type="text/javascript">document.getElementById('note_LCL039_244_53').style.display = "none";</script></ul></section></notes></section>