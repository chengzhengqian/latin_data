<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
Pompeio ad Caesarem perfugerent, vulgo vero universi in Epiro atque Aetolia conscripti milites earumque regionum omnium quae a Caesare tenebantur. <span class="br"></span><span class="lineNumber">3</span><span class="br"></span>Sed hi cognitis omnibus rebus, seu quid in munitionibus perfectum non erat seu quid a peritioribus rei militaris desiderari videbatur, temporibusque rerum et spatiis locorum in custodiarum varia diligentia animadversis prout cuiusque eorum qui negotiis praeerant aut natura aut studium ferebat, haec ad Pompeium omnia detulerant.</p>
<p>62. Quibus ille cognitis eruptionisque iam ante capto consilio, ut demonstratum est, tegimenta galeis milites ex viminibus facere atque aggerem iubet comportare.<span class="br"></span><span class="lineNumber">2</span><span class="br"></span> His paratis rebus magnum numerum levis armaturae et sagittariorum aggeremque omnem noctu in scaphas et naves actuarias imponit. Et de media nocte cohortes LX ex maximis castris praesidiisque deductas ad eam partem munitionum ducit quae pertinebant ad mare longissimeque a maximis castris Caesaris aberant. <span class="br"></span><span class="lineNumber">3</span><span class="br"></span>Eodem naves quas demonstravimus aggere et levis armaturae militibus completas quasque ad Dyrrachium naves longas habebat mittit et quid a quoque fieri velit praecipit. <span class="br"></span><span class="lineNumber">4</span><span class="br"></span>Ad eas munitiones Caesar Lentulum Marcellinum quaestorem cum legione nona positum habebat. Huic, quod valetudine minus commoda utebatur, Fulvium Postumum adiutorem summiserat.</p>
<p>63. Erat eo loco fossa pedum XV et vallus contra hostem in altitudinem pedum X, tantundemque eius valli agger in latitudinem patebat. Ab eo intermisso spatio pedum DC alter conversus in contrariam partem erat vallus humiliore paulo munitione. <span class="br"></span><span class="lineNumber">2</span><span class="br"></span>Hoc enim superioribus diebus timens Caesar, ne navibus nostri circumvenirentur, duplicem
</p></section><notes></notes></section>