<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
 praemisit ad novissimum agmen demorandum, neque consequi potuit quod multum expedito itinere antecesserat Caesar. <span class="br"></span><span class="lineNumber">4</span><span class="br"></span>Sed cum ventum esset ad flumen Genusum, quod ripis erat impeditis, consecutus equitatus novissimos proelio detinebat. <span class="br"></span><span class="lineNumber">5</span><span class="br"></span>Huic suos Caesar equites opposuit expeditosque antesignanos admiscuit CCCC. Qui tantum profecerunt ut equestri proelio commisso pellerent omnes compluresque interficerent ipsique incolumes se ad agmen reciperent.</p>
<p>76. Confecto iusto itinere eius diei, quod proposuerat Caesar, traductoque exercitu flumen Genusum veteribus suis in castris contra Asparagium consedit militesque omnes intra vallum castrorum continuit equitatumque per causam pabulandi emissum confestim decimana porta in castra se recipere iussit. <span class="br"></span><span class="lineNumber">2</span><span class="br"></span>Simili ratione Pompeius confecto eius diei itinere in suis veteribus castris ad Asparagium consedit. <span class="br"></span><span class="lineNumber">3</span><span class="br"></span>Eius milites quod ab opere integris munitionibus vacabant alii lignandi pabulandique causa longius progrediebantur, alii, quod subito consilium profectionis ceperant magna parte impedimentorum et sarcinarum relicta, ad haec repetenda invitati propinquitate superiorum castrorum depositis in contubernio armis vallum relinquebant. <span class="br"></span><span class="lineNumber">4</span><span class="br"></span>Quibus ad sequendum impeditis Caesar, quod fore providerat, meridiano fere tempore signo profectionis dato exercitum educit. Duplicatoque eius diei itinere VIII milia passuum ex eo loco procedit. Quod facere Pompeius discessu militum non potuit.</p>
<p>77. Postero die Caesar similiter praemissis prima nocte impedimentis de quarta vigilia ipse egreditur ut si qua esset imposita dimicandi necessitas subitum casum expedito

</p></section><notes></notes></section>