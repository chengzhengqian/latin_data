<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
 ex suo numero ad Caesarem mittunt: sese paratos esse portas aperire quaeque imperaverit facere et L. Domitium vivum in eius potestatem tradere.</p>
<p>21. Quibus rebus cognitis Caesar, etsi magni interesse arbitrabatur quam primum oppido potiri cohortesque ad se in castra traducere ne qua aut largitionibus aut animi confirmatione aut falsis nuntiis commutatio fieret voluntatis, quod saepe in bello parvis momentis magni casus intercederent, <span class="br"></span><span class="lineNumber">2</span><span class="br"></span>tamen veritus ne militum introitu et nocturni temporis licentia oppidum diriperetur eos qui venerant collaudat atque in oppidum dimittit, portas murosque asservari iubet. <span class="br"></span><span class="lineNumber">3</span><span class="br"></span>Ipse iis operibus quae facere instituerat milites disponit non certis spatiis intermissis, ut erat superiorum dierum consuetudo, sed perpetuis vigiliis stationibusque ut contingant inter se atque omnem munitionem expleant. <span class="br"></span><span class="lineNumber">4</span><span class="br"></span>Tribunos militum et praefectos circummittit atque hortatur non solum ab eruptionibus caveant sed etiam singulorum hominum occultos exitus asservent. <span class="br"></span><span class="lineNumber">5</span><span class="br"></span>Neque vero tam remisso ac languido animo quisquam omnium fuit qui ea nocte conquieverit. <span class="br"></span><span class="lineNumber">6</span><span class="br"></span>[tanta] Erat summa rerum<a class="footnoteLink" href="#note_LCL039_32_30" id="target_note_LCL039_32_30"><sup>30</sup></a> expectatio, ut alius in aliam partem mente atque animo traheretur: quid ipsis Corfiniensibus, quid Domitio, quid Lentulo, quid reliquis accideret; qui quosque eventus exciperent.</p>
<p>22. Quarta vigilia circiter Lentulus Spinther de muro cum vigiliis custodibusque nostris colloquitur: velle, si sibi fiat potestas, Caesarem convenire. <span class="br"></span><span class="lineNumber">2</span><span class="br"></span>Facta potestate ex oppido mittitur. Neque ab eo prius Domitiani milites discedunt

</p></section><notes><section class="footnotes"><ul><li class="note" id="note_LCL039_32_30"><a class="footnoteCrossrefLink" href="#target_note_LCL039_32_30" title="Click to highlight in text"><sup class="lineRef">30</sup>tanta . . . rerum] <span class="italic">The text is uncertain here.</span> <span class="italic">Apitz excised </span>tanta<span class="italic">.</span></a></li><script type="text/javascript">document.getElementById('note_LCL039_32_30').style.display = "none";</script></ul></section></notes></section>