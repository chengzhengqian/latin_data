<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
 ex incommodo dolor tantumque studium infamiae sarciendae ut nemo aut tribuni aut centurionis imperium desideraret et sibi quisque etiam poenae loco graviores imponeret labores, simulque omnes arderent cupiditate pugnandi, cum superioris etiam ordinis nonnulli ratione permoti manendum eo loco et rem proelio committendam existimarent. <span class="br"></span><span class="lineNumber">3</span><span class="br"></span>Contra ea Caesar neque satis militibus perterritis confidebat spatiumque interponendum ad recreandos animos putabat.</p>
<p>Relictis munitionibus magnopere rei frumentariae timebat. 75. Itaque nulla interposita mora sauciorum modo et aegrorum habita ratione &lt;impedimenta&gt; omnia silentio prima nocte ex castris Apolloniam praemisit. Haec conquiescere ante iter confectum vetuit. Iis una legio missa praesidio est. <span class="br"></span><span class="lineNumber">2</span><span class="br"></span>His explicitis rebus duas in castris legiones retinuit, reliquas de quarta vigilia compluribus portis eductas eodem itinere praemisit. Parvoque spatio intermisso, ut et militare institutum servaretur et quam suetissima<a class="footnoteLink" href="#note_LCL039_298_95" id="target_note_LCL039_298_95"><sup>95</sup></a> eius profectio cognosceretur conclamari iussit statimque egressus et novissimum agmen consecutus celeriter ex conspectu castrorum discessit. <span class="br"></span><span class="lineNumber">3</span><span class="br"></span>Neque vero Pompeius cognito consilio eius moram ullam ad insequendum intulit sed eadem<a class="footnoteLink" href="#note_LCL039_298_96" id="target_note_LCL039_298_96"><sup>96</sup></a> spectans si itinere impedito<a class="footnoteLink" href="#note_LCL039_298_97" id="target_note_LCL039_298_97"><sup>97</sup></a> perterritos deprendere posset exercitum e castris eduxit equitatumque




</p></section><notes><section class="footnotes"><ul><li class="note" id="note_LCL039_298_95"><a class="footnoteCrossrefLink" href="#target_note_LCL039_298_95" title="Click to highlight in text"><sup class="lineRef">95</sup>quam suetissima <span class="italic">Fabre</span>: q- -me <span class="italic">ω</span>: q-<span class="italic"> </span>serissime <span class="italic">Scaliger</span>. <span class="italic">Perhaps</span> consuetudine<span class="italic">?</span></a></li><script type="text/javascript">document.getElementById('note_LCL039_298_95').style.display = "none";</script><li class="note" id="note_LCL039_298_96"><a class="footnoteCrossrefLink" href="#target_note_LCL039_298_96" title="Click to highlight in text"><sup class="lineRef">96</sup>eadem] eodem <span class="italic">Hoffmann</span></a></li><script type="text/javascript">document.getElementById('note_LCL039_298_96').style.display = "none";</script><li class="note" id="note_LCL039_298_97"><a class="footnoteCrossrefLink" href="#target_note_LCL039_298_97" title="Click to highlight in text"><sup class="lineRef">97</sup>impedito <span class="italic">ς</span> (<span class="italic">see</span> <span class="italic">3.77.2</span>): impeditos [-iment- <span class="italic">S</span>] <span class="italic">ω</span></a></li><script type="text/javascript">document.getElementById('note_LCL039_298_97').style.display = "none";</script></ul></section></notes></section>