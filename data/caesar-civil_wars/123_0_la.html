<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
 atque ex his locis Ambraciam versus iter facere coepit. <span class="br"></span><span class="lineNumber">6</span><span class="br"></span>At Scipionem properantem sequi litterae sunt consecutae a M. Favonio: Domitium cum legionibus adesse neque se praesidium ubi constitutus esset sine auxilio Scipionis tenere posse. <span class="br"></span><span class="lineNumber">7</span><span class="br"></span>Quibus litteris acceptis consilium Scipio iterque commutat. Cassium sequi desistit, Favonio auxilium ferre contendit. <span class="br"></span><span class="lineNumber">8</span><span class="br"></span>Itaque die ac nocte continuato itinere ad eum pervenit tam opportuno tempore ut simul Domitiani exercitus pulvis cerneretur et primi antecursores Scipionis viderentur. Ita Cassio industria Domiti, Favonio Scipionis celeritas salutem attulit.</p>
<p>37. Scipio biduum castris stativis moratus ad flumen quod inter eum et Domiti castra fluebat, Haliacmonem, tertio die prima luce exercitum vado traducit. Et castris positis postero die mane copias ante frontem castrorum instruit. <span class="br"></span><span class="lineNumber">2</span><span class="br"></span>Domitius tum quoque sibi dubitandum non putavit quin productis legionibus proelio decertaret. Sed cum esset inter bina castra campus circiter milium passuum VI Domitius castris Scipionis aciem suam subiecit. Ille a vallo non discedere perseveravit. <span class="br"></span><span class="lineNumber">3</span><span class="br"></span>At tamen aegre retentis Domitianis militibus est factum ne proelio contenderetur, et maxime quod rivus difficilibus ripis subiectus castris Scipionis progressus nostrorum impediebat. <span class="br"></span><span class="lineNumber">4</span><span class="br"></span>Quorum studium alacritatemque pugnandi cum cognovisset Scipio, suspicatus fore ut postero die aut invitus dimicare cogeretur aut magna cum infamia castris se contineret, qui 

</p></section><notes></notes></section>