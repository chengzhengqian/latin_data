<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
potuerunt sed interfectis circiter CXX reliqui se in castra ad oppidum receperunt.</p>
<p><span class="br"></span><span class="lineNumber">6</span><span class="br"></span>Interim adventu longarum navium Curio pronuntiare onerariis navibus iubet—quae stabant ad Vticam numero circiter CC—se in hostium habiturum loco qui non ex vestigio ad Castra Cornelia naves traduxisset. <span class="br"></span><span class="lineNumber">7</span><span class="br"></span>Qua pronuntiatione facta temporis puncto sublatis ancoris omnes Vticam relinquunt et quo imperatum est transeunt. Quae res omnium rerum copia complevit exercitum.</p>
<p>26. His rebus gestis Curio se in castra ad Bagradam recipit atque universi exercitus conclamatione imperator appellatur. Posteroque die Vticam exercitum ducit et prope oppidum castra ponit. <span class="br"></span><span class="lineNumber">2</span><span class="br"></span>Nondum opere castrorum perfecto equites ex statione nuntiant magna auxilia equitum peditumque ab rege missa Vticam venire. Eodemque tempore vis magna pulveris cernebatur, et vestigio temporis primum agmen erat in conspectu. <span class="br"></span><span class="lineNumber">3</span><span class="br"></span>Novitate rei Curio permotus praemittit equites qui primum impetum sustineant ac morentur. Ipse celeriter ab opere deductis legionibus aciem instruit. <span class="br"></span><span class="lineNumber">4</span><span class="br"></span>Equitesque committunt proelium et priusquam plane legiones explicari et consistere possent tota auxilia regis impedita ac perturbata quod nullo ordine et sine timore iter fecerant in fugam [se] coniciunt. Equitatuque omni fere incolumi quod se per litora celeriter in oppidum recepit, magnum peditum numerum interficiunt.</p>
<p>27. Proxima nocte centuriones Marsi duo ex castris Curionis cum manipularibus suis XXII ad Attium Varum 

</p></section><notes></notes></section>