<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
<span class="br"></span><span class="lineNumber">5</span><span class="br"></span>neque nunc se illorum humilitate neque aliqua temporis opportunitate postulare quibus rebus opes augeantur suae, sed eos exercitus quos contra se multos iam annos aluerint velle dimitti; <span class="br"></span><span class="lineNumber">6</span><span class="br"></span>neque enim VI legiones alia de causa missas in Hispaniam septimamque ibi conscriptam, neque tot tantasque classes<a class="footnoteLink" href="#note_LCL039_118_86" id="target_note_LCL039_118_86"><sup>86</sup></a> paratas neque submissos duces rei militaris peritos; <span class="br"></span><span class="lineNumber">7</span><span class="br"></span>nihil horum ad pacandas Hispanias, nihil ad usum provinciae provisum, quae propter diuturnitatem pacis nullum auxilium desiderarit; <span class="br"></span><span class="lineNumber">8</span><span class="br"></span>omnia haec iam pridem contra se parari; in se novi generis imperia constitui, ut idem ad portas urbanis praesideat rebus et duas bellicosissimas provincias absens tot annos obtineat; <span class="br"></span><span class="lineNumber">9</span><span class="br"></span>in se iura magistratuum commutari, ne ex praetura et consulatu, ut semper, sed per paucos probati et electi in provincias mittantur; in se aetatis excusationem nihil valere, quod superioribus bellis probati<a class="footnoteLink" href="#note_LCL039_118_87" id="target_note_LCL039_118_87"><sup>87</sup></a> ad obtinendos exercitus evocentur; <span class="br"></span><span class="lineNumber">10</span><span class="br"></span>in se uno non servari quod sit omnibus datum semper imperatoribus, ut rebus feliciter gestis aut cum honore aliquo aut certe sine ignominia domum revertantur exercitumque dimittant; <span class="br"></span><span class="lineNumber">11</span><span class="br"></span>quae tamen omnia et se tulisse patienter et esse laturum; neque nunc id agere ut ab illis abductum exercitum teneat ipse, quod tamen sibi difficile non sit, sed ne illi habeant quo contra se uti possint; <span class="br"></span><span class="lineNumber">12</span><span class="br"></span>proinde, ut esset dictum, provinciis excederent exercitumque dimitterent; sed si id sit factum se nociturum nemini; hanc unam atque extremam esse pacis conditionem.</p>
</section><notes><section class="footnotes"><ul><li class="note" id="note_LCL039_118_86"><a class="footnoteCrossrefLink" href="#target_note_LCL039_118_86" title="Click to highlight in text"><sup class="lineRef">86</sup>tot tantasque classes] cohortes alasque <span class="italic">Madvig </span>(<span class="italic">see 1.39.1</span>)</a></li><script type="text/javascript">document.getElementById('note_LCL039_118_86').style.display = "none";</script><li class="note" id="note_LCL039_118_87"><a class="footnoteCrossrefLink" href="#target_note_LCL039_118_87" title="Click to highlight in text"><sup class="lineRef">87</sup>probati<sup>2</sup>] fracti <span class="italic">Heller</span></a></li><script type="text/javascript">document.getElementById('note_LCL039_118_87').style.display = "none";</script></ul></section></notes></section>