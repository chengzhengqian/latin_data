<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
 in arcem oppidi cohortibus a Varrone praesidio, per se cohortes eiecit portasque praeclusit.</p>
<p>20. Hoc vero magis properare Varro ut cum legionibus quam primum Gades contenderet, ne itinere aut traiectu intercluderetur. Tanta ac tam secunda in Caesarem voluntas provinciae reperiebatur. <span class="br"></span><span class="lineNumber">2</span><span class="br"></span>Progresso ei paulo longius litterae Gadibus redduntur: simul atque sit cognitum de edicto Caesaris consensisse Gaditanos principes cum tribunis cohortium quae essent ibi in praesidio ut Gallonium ex oppido expellerent, urbem insulamque Caesari servarent; <span class="br"></span><span class="lineNumber">3</span><span class="br"></span>hoc inito consilio denuntiavisse Gallonio ut sua sponte dum sine periculo liceret excederet Gadibus; si id non fecisset sibi consilium capturos; hoc timore adductum Gallonium Gadibus excessisse. <span class="br"></span><span class="lineNumber">4</span><span class="br"></span>His cognitis rebus altera ex duabus legionibus, quae vernacula appellabatur, ex castris Varronis adstante et inspectante ipso signa sustulit seseque Hispalim recepit atque in foro et porticibus sine maleficio consedit. <span class="br"></span><span class="lineNumber">5</span><span class="br"></span>Quod factum adeo eius conventus cives Romani comprobaverunt ut domum ad se quisque hospitio cupidissime reciperet. <span class="br"></span><span class="lineNumber">6</span><span class="br"></span>Quibus rebus perterritus Varro cum itinere converso sese Italicam venturum praemisisset certior ab suis factus est praeclusas esse portas. <span class="br"></span><span class="lineNumber">7</span><span class="br"></span>Tum vero omni interclusus itinere ad Caesarem mittit: paratum se esse legionem cui iusserit tradere. Ille ad eum Sextum Caesarem mittit atque huic tradi iubet. <span class="br"></span><span class="lineNumber">8</span><span class="br"></span>Tradita legione Varro Cordubam ad Caesarem venit. Relatis ad eum publicis
</p></section><notes></notes></section>