<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
proditione oppidi appareret, patefactis consiliis exclusus Capua et periculum veritus quod conventus arma ceperat atque eum hostis loco habendum existimabat consilio destitit atque eo itinere sese avertit.</p>
<p>22. Interim Milo dimissis circum municipia litteris &lt;se&gt; ea quae faceret iussu atque imperio facere Pompei, quae mandata ad se per Vibullium delata essent, quos ex aere alieno laborare arbitrabatur sollicitabat. <span class="br"></span><span class="lineNumber">2</span><span class="br"></span>Apud quos cum proficere nihil posset quibusdam solutis ergastulis Compsam in agro Hirpino oppugnare coepit. Eo cum a Q. Pedio praetore cum legione . . . lapide ictus ex muro periit.<a class="footnoteLink" href="#note_LCL039_226_38" id="target_note_LCL039_226_38"><sup>38</sup></a> <span class="br"></span><span class="lineNumber">3</span><span class="br"></span>Et Caelius profectus, ut dictitabat, ad Caesarem pervenit Thurios. Vbi cum quosdam eius municipi sollicitaret equitibusque Caesaris Gallis atque Hispanis, qui eo praesidi causa missi erant, pecuniam polliceretur ab his est interfectus. <span class="br"></span><span class="lineNumber">4</span><span class="br"></span>Ita magnarum initia rerum, quae occupatione magistratuum et temporum<a class="footnoteLink" href="#note_LCL039_226_39" id="target_note_LCL039_226_39"><sup>39</sup></a> sollicitam Italiam habebant, celerem et facilem exitum habuerunt.</p>
<p>23. Libo profectus ab Orico cum classe cui praeerat navium L Brundisium venit insulamque quae contra portum Brundisinum est occupavit quod praestare arbitrabatur unum locum—qua necessarius nostris erat egressus—quam omnia litora ac portus custodia clausos tueri. <span class="br"></span><span class="lineNumber">2</span><span class="br"></span>Hic repentino adventu naves onerarias quasdam nactus incendit et unam frumento onustam abduxit magnumque nostris terrorem iniecit. Et noctu militibus ac sagittariis in 




</p></section><notes><section class="footnotes"><ul><li class="note" id="note_LCL039_226_38"><a class="footnoteCrossrefLink" href="#target_note_LCL039_226_38" title="Click to highlight in text"><sup class="lineRef">38</sup><span class="italic">Some text is missing either before or after</span> lapide.</a></li><script type="text/javascript">document.getElementById('note_LCL039_226_38').style.display = "none";</script><li class="note" id="note_LCL039_226_39"><a class="footnoteCrossrefLink" href="#target_note_LCL039_226_39" title="Click to highlight in text"><sup class="lineRef">39</sup><span class="italic">After</span> temporum <span class="italic">Nitsche supplied</span> &lt;difficultate&gt;.</a></li><script type="text/javascript">document.getElementById('note_LCL039_226_39').style.display = "none";</script></ul></section></notes></section>