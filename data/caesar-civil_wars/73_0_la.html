<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
res administratur. Diuturni laboris detrimentum sollertia et virtute militum brevi reconciliatur. Portae quibus locis videtur eruptionis causa in muro relinquuntur.</p>
<p>16. Quod ubi hostes viderunt ea quae diu longoque spatio refici non posse sperassent paucorum dierum opera et labore ita refecta ut nullus perfidiae neque eruptioni locus esset neque quicquam omnino relinqueretur qua aut telis militibus aut igni operibus noceri posset, <span class="br"></span><span class="lineNumber">2</span><span class="br"></span>eodemque exemplo sentiunt totam urbem, qua sit aditus ab terra, muro turribusque circumiri posse sic ut ipsis consistendi in suis munitionibus locus non esset cum paene inaedificata in muris ab exercitu nostro moenia viderentur ac telum manu coniceretur, <span class="br"></span><span class="lineNumber">3</span><span class="br"></span>suorumque tormentorum usum, quibus ipsi magna speravissent, spati propinquitate interire parique conditione ex muro ac turribus bellandi data se virtute nostris adaequare non posse intellegunt, ad easdem deditionis conditiones recurrunt.</p>
<p>17. M. Varro in ulteriore Hispania initio—cognitis iis rebus quae sunt in Italia gestae—diffidens Pompeianis rebus amicissime de Caesare loquebatur: <span class="br"></span><span class="lineNumber">2</span><span class="br"></span>praeoccupatum sese legatione ab Cn. Pompeio teneri obstrictum fide; necessitudinem quidem sibi nihilo minorem cum Caesare intercedere; neque se ignorare quod esset officium legati qui fiduciariam operam obtineret, quae vires suae, quae voluntas erga Caesarem totius provinciae. <span class="br"></span><span class="lineNumber">3</span><span class="br"></span>Haec omnibus ferebat sermonibus neque se in ullam partem movebat. <span class="br"></span><span class="lineNumber">4</span><span class="br"></span>Postea vero, cum Caesarem ad Massiliam detineri cognovit, copias Petrei cum exercitu Afrani esse coniunctas, 
</p></section><notes></notes></section>