<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
loca montuosa et ut specus angustiae<a class="footnoteLink" href="#note_LCL039_266_68" id="target_note_LCL039_266_68"><sup>68</sup></a> vallium, has sublicis in terram demissis praesaepserat terramque aggesserat ut aquam continerent. <span class="br"></span><span class="lineNumber">4</span><span class="br"></span>Ita illi necessario loca sequi demissa ac palustria et puteos fodere cogebantur atque hunc laborem ad cotidiana opera addebant. Qui tamen fontes a quibusdam praesidiis aberant longius et celeriter aestibus exarescebant. <span class="br"></span><span class="lineNumber">5</span><span class="br"></span>At Caesaris exercitus optima valetudine summaque aquae copia utebatur. Tum commeatus omni genere praeter frumentum abundabat. Quibus cotidie melius succedere<a class="footnoteLink" href="#note_LCL039_266_69" id="target_note_LCL039_266_69"><sup>69</sup></a> tempus maioremque spem maturitate frumentorum proponi videbant.</p>
<p>50. In novo genere belli novae ab utrisque bellandi rationes reperiebantur. Illi cum animadvertissent ex ignibus noctu cohortes nostras ad munitiones excubare, silentio aggressi universas<a class="footnoteLink" href="#note_LCL039_266_70" id="target_note_LCL039_266_70"><sup>70</sup></a> inter multitudinem sagittas coniciebant et se confestim ad suos recipiebant. <span class="br"></span><span class="lineNumber">2</span><span class="br"></span>Quibus rebus nostri usu docti haec reperiebant remedia, ut alio loco ignes facerent . . .</p>
<p>51. Interim certior factus P. Sulla, quem discedens castris praefecerat Caesar, auxilio cohorti venit cum legionibus





</p></section><notes><section class="footnotes"><ul><li class="note" id="note_LCL039_266_68"><a class="footnoteCrossrefLink" href="#target_note_LCL039_266_68" title="Click to highlight in text"><sup class="lineRef">68</sup>ut specus angustiae <span class="italic">Menge</span>: ad s- a- <span class="italic">ω</span>: instar specuum a- <span class="italic">Freudenberg</span>: asperae a- <span class="italic">Wölffel</span>: fauces angustae <span class="italic">Schiller</span></a></li><script type="text/javascript">document.getElementById('note_LCL039_266_68').style.display = "none";</script><li class="note" id="note_LCL039_266_69"><a class="footnoteCrossrefLink" href="#target_note_LCL039_266_69" title="Click to highlight in text"><sup class="lineRef">69</sup>succedere <span class="italic">ed. pr.</span>: subte(r)rere <span class="italic">ω</span>: se terere <span class="italic">Madvig</span>.<span class="italic"> Perhaps </span>sibi cedere<span class="italic">?</span></a></li><script type="text/javascript">document.getElementById('note_LCL039_266_69').style.display = "none";</script><li class="note" id="note_LCL039_266_70"><a class="footnoteCrossrefLink" href="#target_note_LCL039_266_70" title="Click to highlight in text"><sup class="lineRef">70</sup>universas <span class="italic">ω</span>: universi<span class="italic"> Nipperdey</span>: ignes versus<span class="italic"> Jurin</span></a></li><script type="text/javascript">document.getElementById('note_LCL039_266_70').style.display = "none";</script></ul></section></notes></section>