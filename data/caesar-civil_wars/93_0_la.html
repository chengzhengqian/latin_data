<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>Suspicatus praemissis equitibus ipsum adfore Curionem Saburra copias equitum peditumque instruit atque his imperat ut simulatione timoris paulatim cedant ac pedem referant; sese cum opus esset signum proeli daturum et quod rem postulare cognovisset imperaturum. <span class="br"></span><span class="lineNumber">3</span><span class="br"></span>Curio ad superiorem spem addita praesentis temporis opinione hostes fugere arbitratus copias ex locis superioribus in campum deducit.</p>
<p>41. Quibus ex locis cum longius esset progressus confecto iam labore exercitu XVI milium spatio constitit. <span class="br"></span><span class="lineNumber">2</span><span class="br"></span>Dat suis signum Saburra. Aciem constituit et circumire ordines atque hortari incipit. Sed peditatu dumtaxat procul ad speciem utitur, equites in aciem immittit. <span class="br"></span><span class="lineNumber">3</span><span class="br"></span>Non deest negotio Curio suosque hortatur ut spem omnem in virtute reponant. Ne militibus quidem ut defessis neque equitibus ut paucis et labore confectis studium ad pugnandum virtusque deerat, sed ii erant numero CC. Reliqui in itinere substiterant. <span class="br"></span><span class="lineNumber">4</span><span class="br"></span>Hi quamcumque in partem impetum fecerant hostes loco cedere cogebant, sed neque longius fugientes prosequi &lt;neque&gt; vehementius equos incitare poterant. <span class="br"></span><span class="lineNumber">5</span><span class="br"></span>At equitatus hostium ab utroque cornu circumire aciem nostram et aversos proterere incipit. <span class="br"></span><span class="lineNumber">6</span><span class="br"></span>Cum cohortes ex acie procucurrissent Numidae integri celeritate impetum nostrorum effugiebant, rursusque ad ordines suos se recipientes circumibant et ab acie excludebant. Sic neque in loco manere ordinesque servare neque procurrere
</p></section><notes></notes></section>