<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
publicam habuissent. Eorum bona in publicum addicebat. Provinciam omnem in sua et Pompei verba ius iurandum adigebat. <span class="br"></span><span class="lineNumber">6</span><span class="br"></span>Cognitis iis rebus quae sunt gestae in citeriore Hispania, bellum parabat. Ratio autem haec erat belli ut se cum duabus legionibus Gades conferret, naves frumentumque omne ibi contineret. Provinciam enim omnem Caesaris rebus favere cognoverat. In insula frumento navibusque comparatis bellum duci non difficile existimabat.</p>
<p><span class="br"></span><span class="lineNumber">7</span><span class="br"></span>Caesar etsi multis necessariisque rebus in Italiam revocabatur tamen constituerat nullam partem belli in Hispaniis relinquere quod magna esse Pompei beneficia et magnas clientelas in citeriore provincia sciebat. 19. Itaque duabus legionibus missis in ulteriorem Hispaniam cum Q. Cassio tribuno plebis, ipse cum DC equitibus magnis itineribus praegreditur edictumque praemittit: ad quam diem magistratus principesque omnium civitatum sibi esse praesto Cordubae vellet. <span class="br"></span><span class="lineNumber">2</span><span class="br"></span>Quo edicto tota provincia pervulgato nulla fuit civitas quin ad id tempus partem senatus Cordubam mitteret, non civis Romanus paulo notior quin ad diem conveniret. <span class="br"></span><span class="lineNumber">3</span><span class="br"></span>Simul ipse Cordubae conventus per se portas Varroni clausit, custodias vigiliasque in turribus muroque disposuit, cohortes duas, quae colonicae appellabantur, cum eo casu venissent, tuendi oppidi causa apud se retinuit. <span class="br"></span><span class="lineNumber">4</span><span class="br"></span>Isdem diebus Carmonenses, quae est longe firmissima totius provinciae civitas, deductis tribus

</p></section><notes></notes></section>