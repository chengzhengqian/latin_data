<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
inimici existunt, iis qui erant ab eo missi palam liberaliter responderunt eumque ad regem venire iusserunt.<span class="br"></span><span class="lineNumber">2</span><span class="br"></span> Ipsi clam consilio inito Achillam, praefectum regium, [singium] singulari hominem audacia, et L. Septimium, tribunum militum, ad interficiendum Pompeium miserunt. <span class="br"></span><span class="lineNumber">3</span><span class="br"></span>Ab his liberaliter ipse appellatus et quadam notitia Septimi productus, quod bello praedonum apud eum ordinem duxerat, naviculam parvulam conscendit cum paucis suis. Ibi ab Achilla et Septimio interficitur. Item L. Lentulus comprenditur ab rege et in custodia necatur.</p>
<p>105. Caesar cum in Asiam venisset reperiebat T. Ampium conatum esse pecunias tollere Epheso ex fano Dianae eiusque rei causa senatores omnes ex provincia evocavisse ut his testibus in summam pecuniae uteretur, sed interpellatum adventu Caesaris profugisse. <span class="br"></span><span class="lineNumber">2</span><span class="br"></span>Ita duobus temporibus Ephesiae pecuniae Caesar auxilium tulit. <span class="br"></span><span class="lineNumber">3</span><span class="br"></span>Item<a class="footnoteLink" href="#note_LCL039_342_129" id="target_note_LCL039_342_129"><sup>129</sup></a> constabat Elide in templo Minervae—repetitis atque enumeratis diebus—quo die proelium secundum Caesar fecisset simulacrum Victoriae, quod ante ipsam Minervam collocatum esset et ante ad simulacrum Minervae spectavisset, ad valvas se templi limenque convertisse. <span class="br"></span><span class="lineNumber">4</span><span class="br"></span>Eodemque die Antiochiae in Syria bis tantus exercitus clamor et signorum sonus exauditus est ut in muris armata civitas discurreret. Hoc idem Ptolomaide accidit. <span class="br"></span><span class="lineNumber">5</span><span class="br"></span>Pergamique in occultis ac reconditis templi, quo praeter sacerdotes adire fas non est, quae Graeci ἄδυτα appellant, 




</p></section><notes><section class="footnotes"><ul><li class="note" id="note_LCL039_342_129"><a class="footnoteCrossrefLink" href="#target_note_LCL039_342_129" title="Click to highlight in text"><sup class="lineRef">129</sup>. . . item <span class="italic">Glandorp</span></a></li><script type="text/javascript">document.getElementById('note_LCL039_342_129').style.display = "none";</script></ul></section></notes></section>