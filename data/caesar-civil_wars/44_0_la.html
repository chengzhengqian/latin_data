<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
 iubent. Id erat oppidum positum ad Hiberum miliaque passuum a castris aberat XX.<a class="footnoteLink" href="#note_LCL039_88_73" id="target_note_LCL039_88_73"><sup>73</sup></a> <span class="br"></span><span class="lineNumber">6</span><span class="br"></span>Ad eum locum fluminis navibus iunctis pontem imperant fieri. Legionesque duas flumen Sicorim transducunt, castraque muniuntur vallo pedum XII.</p>
<p>62. Qua re per exploratores cognita summo labore militum Caesar continuato diem noctemque opere in flumine avertendo huc iam reduxerat rem ut equites, etsi difficulter atque aegre fiebat, possent tamen atque auderent flumen transire, <span class="br"></span><span class="lineNumber">2</span><span class="br"></span>pedites vero tantummodo umeris ac summo pectore extarent et cum altitudine aquae tum etiam rapiditate fluminis ad transeundum [non] impedirentur. <span class="br"></span><span class="lineNumber">3</span><span class="br"></span>Sed tamen eodem fere tempore pons in Hibero prope effectus nuntiabatur et in Sicori vadum reperiebatur.</p>
<p>63. Iam vero eo magis illi maturandum iter existimabant. Itaque duabus auxiliaribus cohortibus Ilerdae praesidio relictis omnibus copiis Sicorim transeunt et cum duabus legionibus quas superioribus diebus traduxerunt castra coniungunt. <span class="br"></span><span class="lineNumber">2</span><span class="br"></span>Relinquebatur Caesari nihil nisi uti equitatu agmen adversariorum male haberet et carperet. Pons enim ipsius magnum circuitum habebat, ut multo breviore itinere illi ad Hiberum pervenire possent. <span class="br"></span><span class="lineNumber">3</span><span class="br"></span>Equites ab eo missi flumen transeunt et, cum de tertia vigilia Petreius atque Afranius castra movissent, repente sese ad novissimum agmen ostendunt et magna multitudine circumfusa morari atque iter impedire incipiunt.</p>
<p>64. Prima luce ex superioribus locis quae Caesaris castris erant coniuncta cernebatur equitatus nostri proelio novissimos illorum premi vehementer, ac nonnumquam 

</p></section><notes><section class="footnotes"><ul><li class="note" id="note_LCL039_88_73"><a class="footnoteCrossrefLink" href="#target_note_LCL039_88_73" title="Click to highlight in text"><sup class="lineRef">73</sup>XX] XXX <span class="italic">von GÃ¶ler</span></a></li><script type="text/javascript">document.getElementById('note_LCL039_88_73').style.display = "none";</script></ul></section></notes></section>