<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
dum sarcire acceptum detrimentum volunt temere insecuti longius fugientes in locum iniquum progrediuntur et sub montem in quo erat oppidum positum Ilerda succedunt. <span class="br"></span><span class="lineNumber">3</span><span class="br"></span>Hinc se recipere cum vellent, rursus illi ex loco superiore nostros premebant. <span class="br"></span><span class="lineNumber">4</span><span class="br"></span>Praeruptus locus erat utraque ex parte derectus ac tantum in latitudinem patebat ut tres instructae cohortes eum locum explerent, ut neque subsidia ab lateribus submitti neque equites laborantibus usui esse possent. <span class="br"></span><span class="lineNumber">5</span><span class="br"></span>Ab oppido autem declivis locus tenui fastigio vergebat in longitudinem passus circiter CCCC. <span class="br"></span><span class="lineNumber">6</span><span class="br"></span>Hac nostris erat receptus quod eo incitati studio inconsultius processerant. Hoc pugnabatur loco et propter angustias iniquo et quod sub ipsis radicibus montis constiterant, ut nullum frustra telum in eos mitteretur. Tamen virtute et patientia nitebantur atque omnia vulnera sustinebant. <span class="br"></span><span class="lineNumber">7</span><span class="br"></span>Augebantur illis copiae, atque ex castris cohortes per oppidum crebro submittebantur ut integri defessis succederent. <span class="br"></span><span class="lineNumber">8</span><span class="br"></span>Hoc idem Caesar facere cogebatur ut submissis in eundem locum cohortibus defessos reciperet.</p>
<p>46. Hoc cum esset modo pugnatum continenter horis V nostrique gravius a multitudine premerentur consumptis omnibus telis gladiis destrictis impetum adversus montem in cohortes faciunt paucisque deiectis reliquos sese convertere cogunt. <span class="br"></span><span class="lineNumber">2</span><span class="br"></span>Submotis sub murum cohortibus ac nonnullam partem<a class="footnoteLink" href="#note_LCL039_68_52" id="target_note_LCL039_68_52"><sup>52</sup></a> propter terrorem in oppidum compulsis

</p></section><notes><section class="footnotes"><ul><li class="note" id="note_LCL039_68_52"><a class="footnoteCrossrefLink" href="#target_note_LCL039_68_52" title="Click to highlight in text"><sup class="lineRef">52</sup>nonnullam partem <span class="italic">Paul</span>: nonnulla parte <span class="italic">Ï‰</span></a></li><script type="text/javascript">document.getElementById('note_LCL039_68_52').style.display = "none";</script></ul></section></notes></section>