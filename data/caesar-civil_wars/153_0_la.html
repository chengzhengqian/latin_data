<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
certior factus vix IIII horarum spatio antecedens hostium beneficio periculum vitavit et ad Aeginium, quod est obiectum oppositumque Thessaliae, Caesari venienti occurrit.</p>
<p>80. Coniuncto exercitu Caesar Gomphos pervenit, quod est oppidum primum Thessaliae venientibus ab Epiro. Quae gens paucis ante mensibus ultro ad Caesarem legatos miserat ut suis omnibus facultatibus uteretur, praesidiumque ab eo militum petierat. <span class="br"></span><span class="lineNumber">2</span><span class="br"></span>Sed eo fama iam praecurrerat quam supra docuimus de proelio Dyrrachino, quod multis auxerant partibus. <span class="br"></span><span class="lineNumber">3</span><span class="br"></span>Itaque Androsthenes, praetor Thessaliae, cum se victoriae Pompei comitem esse mallet quam socium Caesaris in rebus adversis, omnem ex agris multitudinem servorum ac liberorum in oppidum cogit portasque praecludit et ad Scipionem Pompeiumque nuntios mittit ut sibi subsidio veniant: se confidere munitionibus oppidi si celeriter succurratur; longinquam oppugnationem sustinere non posse.<span class="br"></span><span class="lineNumber">4</span><span class="br"></span> Scipio discessu exercituum a Dyrrachio cognito Larisam legiones adduxerat. Pompeius nondum Thessaliae appropinquabat.</p>
<p><span class="br"></span><span class="lineNumber">5</span><span class="br"></span>Caesar castris munitis scalas musculosque ad repentinam oppugnationem fieri et crates parari iussit. <span class="br"></span><span class="lineNumber">6</span><span class="br"></span>Quibus rebus effectis cohortatus milites docuit quantum usum haberet ad sublevandam omnium rerum inopiam potiri oppido pleno atque opulento, simul reliquis civitatibus huius urbis exemplo inferre terrorem et id fieri celeriter, priusquam auxilia concurrerent. <span class="br"></span><span class="lineNumber">7</span><span class="br"></span>Itaque usus singulari militum studio, eodem quo venerat die post horam nonam oppidum altissimis moenibus oppugnare aggressus ante 

</p></section><notes></notes></section>