<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
per Mauretaniam cum legionibus iter in Hispaniam facere confestimque esse venturum. Simul a tribunis militum centurionibusque mutuas pecunias sumpsit. Has exercitui distribuit. <span class="br"></span><span class="lineNumber">4</span><span class="br"></span>Quo facto duas res consecutus est, quod pignore animos centurionum devinxit et largitione militum voluntates redemit.</p>
<p>40. Fabius finitimarum civitatum animos litteris nuntiisque temptabat. In Sicori flumine pontes effecerat duos distantes inter se milia passuum IIII. His pontibus pabulatum mittebat quod ea quae citra flumen fuerant superioribus &lt;diebus&gt; consumpserat. <span class="br"></span><span class="lineNumber">2</span><span class="br"></span>Hoc idem fere atque eadem de causa Pompeiani exercitus duces faciebant. Crebroque inter se equestribus proeliis contendebant. <span class="br"></span><span class="lineNumber">3</span><span class="br"></span>Huc cum cotidiana consuetudine egressae pabulatoribus praesidio propiore &lt;ponte&gt; legiones Fabianae duae flumen transissent impedimentaque<a class="footnoteLink" href="#note_LCL039_60_49" id="target_note_LCL039_60_49"><sup>49</sup></a> et omnis equitatus sequeretur, subito vi ventorum et aquae magnitudine pons est interruptus et reliqua multitudo equitum interclusa. <span class="br"></span><span class="lineNumber">4</span><span class="br"></span>Quo cognito a Petreio et Afranio ex aggere atque cratibus quae flumine ferebantur, celeriter suo ponte Afranius, quem oppido castrisque coniunctum habebat, legiones IIII equitatumque omnem traiecit duabusque Fabianis occurrit legionibus. <span class="br"></span><span class="lineNumber">5</span><span class="br"></span>Cuius adventu nuntiato L. Plancus, qui legionibus praeerat, necessaria re coactus locum capit superiorem diversamque aciem in duas partes constituit ne ab equitatu circumveniri posset. <span class="br"></span><span class="lineNumber">6</span><span class="br"></span>Ita congressus impari 


</p></section><notes><section class="footnotes"><ul><li class="note" id="note_LCL039_60_49"><a class="footnoteCrossrefLink" href="#target_note_LCL039_60_49" title="Click to highlight in text"><sup class="lineRef">49</sup>impedimentaque] iumentaque <span class="italic">Paul</span></a></li><script type="text/javascript">document.getElementById('note_LCL039_60_49').style.display = "none";</script></ul></section></notes></section>