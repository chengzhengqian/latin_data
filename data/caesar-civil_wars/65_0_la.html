<section class="div1 language" lang="la"><header><hgroup><h1>CAESAR</h1></hgroup></header><section class="div2">
<p><span class="br"></span><span class="lineNumber">3</span><span class="br"></span>Facile erat ex castris C. Treboni atque omnibus superioribus locis prospicere in urbem ut omnis iuventus quae<a class="footnoteLink" href="#note_LCL039_130_6" id="target_note_LCL039_130_6"><sup>6</sup></a> in oppido remanserat omnesque superioris aetatis cum liberis atque uxoribus [publicis custodiisque]<a class="footnoteLink" href="#note_LCL039_130_7" id="target_note_LCL039_130_7"><sup>7</sup></a> aut muro ad caelum manus tenderent aut templa deorum immortalium adirent et ante simulacra proiecti victoriam ab dis exposcerent. <span class="br"></span><span class="lineNumber">4</span><span class="br"></span>Neque erat quisquam omnium quin in eius diei casu suarum omnium fortunarum eventum consistere existimaret. <span class="br"></span><span class="lineNumber">5</span><span class="br"></span>Nam et honesti ex iuventute et cuiusque aetatis amplissimi nominatim evocati atque obsecrati naves conscenderant, ut si quid adversi accidisset ne ad conandum quidem sibi quicquam reliqui fore viderent, si superavissent vel domesticis opibus vel externis auxiliis de salute urbis confiderent.</p>
<p>6. Commisso proelio Massiliensibus res nulla ad virtutem defuit, sed memores eorum praeceptorum quae paulo ante ab suis acceperant hoc animo decertabant ut nullum aliud tempus ad conandum habituri viderentur et—quibus in pugna vitae periculum acciderat— non ita multo se reliquorum civium fatum antecedere existimarent, quibus urbe capta eadem esset belli fortuna patienda.<span class="br"></span><span class="lineNumber">2</span><span class="br"></span> Diductisque nostris paulatim navibus et artificio gubernatorum &lt;et&gt; mobilitati navium locus dabatur. Et si quando nostri facultatem nacti ferreis manibus iniectis navem religaverant



</p></section><notes><section class="footnotes"><ul><li class="note" id="note_LCL039_130_6"><a class="footnoteCrossrefLink" href="#target_note_LCL039_130_6" title="Click to highlight in text"><sup class="lineRef">6</sup><span class="italic">Nipperdey</span> <span class="italic">transposed</span> &lt;custodiis&gt; <span class="italic">to follow</span> quae <span class="italic">and emended</span> publicis to<span class="italic"> </span>supplices <span class="italic">below.</span></a></li><script type="text/javascript">document.getElementById('note_LCL039_130_6').style.display = "none";</script><li class="note" id="note_LCL039_130_7"><a class="footnoteCrossrefLink" href="#target_note_LCL039_130_7" title="Click to highlight in text"><sup class="lineRef">7</sup>[publicis custodiisque] aut <span class="italic">Dübner</span>: custodiisque publicis aut <span class="italic">Carter</span>: aut supplices (<span class="italic">sc.</span> manus) [c-] <span class="italic">Nipperdey</span>: supplices sordidatique aut <span class="italic">Paul</span></a></li><script type="text/javascript">document.getElementById('note_LCL039_130_7').style.display = "none";</script></ul></section></notes></section>