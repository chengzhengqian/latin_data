<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
 videbatur, et Caesarem id summe sciebant cupere. Et profectum aliquid Vibulli mandatis existimabatur.</p>
<p>16. Caesar eo tempore cum legione una profectus ad recipiendas ulteriores civitates et rem frumentariam expediendam, qua anguste utebatur, erat ad Buthrotum, oppidum &lt;oppositum&gt; Corcyrae. <span class="br"></span><span class="lineNumber">2</span><span class="br"></span>Ibi certior ab Acilio et Murco per litteras factus de postulatis Libonis et Bibuli legionem relinquit, ipse Oricum revertitur. <span class="br"></span><span class="lineNumber">3</span><span class="br"></span>Eo cum venisset evocantur illi ad colloquium. Prodit Libo atque excusat Bibulum—quod is iracundia summa erat inimicitiasque habebat etiam privatas cum Caesare ex aedilitate et praetura conceptas: ob eam causam colloquium vitasse ne res maximae spei maximaeque utilitatis eius iracundia impedirentur; <span class="br"></span><span class="lineNumber">4</span><span class="br"></span>Pompei summam esse ac fuisse semper voluntatem ut componeretur atque ab armis discederetur; se<a class="footnoteLink" href="#note_LCL039_216_26" id="target_note_LCL039_216_26"><sup>26</sup></a> potestatem eius rei nullam habere propterea quod de consili sententia summam belli rerumque omnium Pompeio permiserint, <span class="br"></span><span class="lineNumber">5</span><span class="br"></span>sed postulatis Caesaris cognitis missuros ad Pompeium; atque illum reliqua per se acturum hortantibus ipsis; interea manerent indutiae dum ab illo rediri posset neve alter alteri noceret. Huc addit pauca de causa et de copiis auxiliisque suis.</p>
<p>17. Quibus rebus neque tum respondendum Caesar existimavit neque nunc ut memoriae prodatur satis causae 




</p></section><notes><section class="footnotes"><ul><li class="note" id="note_LCL039_216_26"><a class="footnoteCrossrefLink" href="#target_note_LCL039_216_26" title="Click to highlight in text"><sup class="lineRef">26</sup>Pompei . . . se <span class="italic">Bücheler</span>: p- . . . sed <span class="italic">ω</span>: [p-] &lt;suam&gt; . . . sed <span class="italic">Elberling</span></a></li><script type="text/javascript">document.getElementById('note_LCL039_216_26').style.display = "none";</script></ul></section></notes></section>