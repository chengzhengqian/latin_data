<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
 convenit. Reliquas legiones ex hibernis evocat et subsequi iubet. <span class="br"></span><span class="lineNumber">2</span><span class="br"></span>Eo L. Caesar adulescens venit, cuius pater Caesaris erat legatus. Is reliquo sermone confecto cuius rei causa venerat habere se a Pompeio ad eum privati offici mandata demonstrat: <span class="br"></span><span class="lineNumber">3</span><span class="br"></span>velle Pompeium se Caesari purgatum; ne ea quae rei publicae causa egerit in suam contumeliam vertat; semper se rei publicae commoda privatis necessitudinibus habuisse potiora; Caesarem quoque pro sua dignitate debere et studium et iracundiam suam rei publicae dimittere neque adeo graviter irasci inimicis &lt;ut&gt; cum illis nocere se speret rei publicae noceat. <span class="br"></span><span class="lineNumber">4</span><span class="br"></span>Pauca eiusdem generis addit cum excusatione Pompei coniuncta. Eadem fere atque isdem &lt;de&gt;<a class="footnoteLink" href="#note_LCL039_16_20" id="target_note_LCL039_16_20"><sup>20</sup></a> rebus praetor Roscius agit cum Caesare sibique Pompeium commemorasse demonstrat.</p>
<p>9. Quae res etsi nihil ad levandas iniurias pertinere videbantur tamen idoneos nactus homines per quos ea quae vellet ad eum perferrentur petit ab utroque, quoniam Pompei mandata ad se detulerint, ne graventur sua quoque ad eum postulata deferre, si parvo labore magnas controversias tollere atque omnem Italiam metu liberare possint: <span class="br"></span><span class="lineNumber">2</span><span class="br"></span>sibi semper primam fuisse dignitatem vitaque potiorem; doluisse se quod populi Romani beneficium sibi per contumeliam ab inimicis extorqueretur, ereptoque semenstri imperio in urbem retraheretur cuius absentis 


</p></section><notes><section class="footnotes"><ul><li class="note" id="note_LCL039_16_20"><a class="footnoteCrossrefLink" href="#target_note_LCL039_16_20" title="Click to highlight in text"><sup class="lineRef">20</sup>&lt;de&gt; rebus <span class="italic">Aldus</span>: verbis <span class="italic">Clarke</span></a></li><script type="text/javascript">document.getElementById('note_LCL039_16_20').style.display = "none";</script></ul></section></notes></section>