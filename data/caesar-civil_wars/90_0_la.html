<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
vulnerum ex castris in oppidum propter timorem sese recipiunt. <span class="br"></span><span class="lineNumber">6</span><span class="br"></span>Qua re animadversa Varus et terrore exercitus cognito bucinatore in castris et paucis ad speciem tabernaculis relictis de tertia vigilia silentio exercitum in oppidum reducit.</p>
<p>36. Postero die Curio obsidere Vticam valloque circummunire instituit. Erat in oppido multitudo insolens belli diuturnitate oti, Vticenses pro quibusdam Caesaris in se beneficiis illi amicissimi, conventus is qui ex variis generibus constaret, terror ex superioribus proeliis magnus. <span class="br"></span><span class="lineNumber">2</span><span class="br"></span>Itaque de deditione omnes [in] palam loquebantur et cum P. Attio agebant ne sua pertinacia omnium fortunas perturbari vellet. <span class="br"></span><span class="lineNumber">3</span><span class="br"></span>Haec cum agerentur nuntii praemissi ab rege Iuba venerunt qui illum adesse cum magnis copiis dicerent et de custodia ac defensione urbis hortarentur. Quae res eorum perterritos animos confirmavit.</p>
<p>37. Nuntiabantur haec eadem Curioni sed aliquamdiu fides fieri non poterat. Tantam habebat suarum rerum fiduciam, <span class="br"></span><span class="lineNumber">2</span><span class="br"></span>iamque Caesaris in Hispania res secundae in Africam nuntiis ac litteris perferebantur. Quibus omnibus rebus sublatus nihil contra se regem nisurum existimabat. <span class="br"></span><span class="lineNumber">3</span><span class="br"></span>Sed ubi certis auctoribus comperit minus V et XX milibus longe ab Vtica eius copias abesse, relictis munitionibus sese in Castra Cornelia recepit. <span class="br"></span><span class="lineNumber">4</span><span class="br"></span>Huc frumentum comportare, castra munire, materiam conferre coepit. Statimque in Siciliam misit uti duae legiones reliquusque equitatus 
</p></section><notes></notes></section>