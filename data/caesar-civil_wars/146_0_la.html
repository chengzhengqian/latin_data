<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
 cursum confugerent,<a class="footnoteLink" href="#note_LCL039_292_87" id="target_note_LCL039_292_87"><sup>87</sup></a> alii ex metu etiam signa dimitterent, neque quisquam omnino consisteret.</p>
<p>70. His tantis malis haec subsidia succurrebant quo minus omnis deleretur exercitus, quod Pompeius insidias timens—credo quod haec praeter spem acciderant eius qui paulo ante ex castris fugientes suos conspexerat—munitionibus appropinquare aliquamdiu non audebat equitesque eius angustiis [portis]<a class="footnoteLink" href="#note_LCL039_292_88" id="target_note_LCL039_292_88"><sup>88</sup></a> atque iis a Caesaris militibus occupatis ad insequendum tardabantur. <span class="br"></span><span class="lineNumber">2</span><span class="br"></span>Ita parvae res magnum in utramque partem momentum habuerunt. Munitiones enim a castris ad flumen perductae expugnatis iam castris Pompei prope iam expeditam Caesaris victoriam interpellaverunt. Eadem res celeritate insequentium tardata nostris salutem attulit.</p>
<p>71. Duobus his unius diei proeliis Caesar desideravit milites DCCCCLX et notos equites Romanos [Flegmatem] Tuticanum Gallum senatoris filium, C. Flegmatem Placentia, A. Granium Puteolis, M. Sacrativirum Capua, tribunos militum [L], et centuriones XXXII. <span class="br"></span><span class="lineNumber">2</span><span class="br"></span>Sed horum omnium pars magna in fossis munitionibusque et fluminis ripis oppressa suorum in terrore ac fuga sine ullo vulnere interiit. Signaque sunt militaria amissa XXXII. <span class="br"></span><span class="lineNumber">3</span><span class="br"></span>Pompeius eo proelio imperator est appellatus. Hoc nomen obtinuit atque ita se postea salutari passus neque<a class="footnoteLink" href="#note_LCL039_292_89" id="target_note_LCL039_292_89"><sup>89</sup></a> in litteris 




</p></section><notes><section class="footnotes"><ul><li class="note" id="note_LCL039_292_87"><a class="footnoteCrossrefLink" href="#target_note_LCL039_292_87" title="Click to highlight in text"><sup class="lineRef">87</sup>eundem . . . confugerent] <span class="italic">Many emendations have been proposed for this stretch of text</span>.</a></li><script type="text/javascript">document.getElementById('note_LCL039_292_87').style.display = "none";</script><li class="note" id="note_LCL039_292_88"><a class="footnoteCrossrefLink" href="#target_note_LCL039_292_88" title="Click to highlight in text"><sup class="lineRef">88</sup>angustiis [portis] <span class="italic">Nipperdey</span>: angustis portis <span class="italic">ω</span></a></li><script type="text/javascript">document.getElementById('note_LCL039_292_88').style.display = "none";</script><li class="note" id="note_LCL039_292_89"><a class="footnoteCrossrefLink" href="#target_note_LCL039_292_89" title="Click to highlight in text"><sup class="lineRef">89</sup>neque <span class="italic">Nipperdey</span>: sed <span class="italic">ω</span></a></li><script type="text/javascript">document.getElementById('note_LCL039_292_89').style.display = "none";</script></ul></section></notes></section>