<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
 crebris eruptionibus fusi, gravi etiam pestilentia conflictati ex diutina conclusione et mutatione victus—panico enim vetere atque hordeo corrupto omnes alebantur, quod ad huiusmodi casus antiquitus paratum in publicum contulerant—deiecta turri, labefacta magna parte muri, auxiliis provinciarum et exercituum desperatis—quos in Caesaris potestatem venisse cognoverant—sese dedere sine fraude constituunt. <span class="br"></span><span class="lineNumber">2</span><span class="br"></span>Sed paucis ante diebus L. Domitius cognita Massiliensium voluntate navibus tribus comparatis, ex quibus duas familiaribus suis attribuerat, unam ipse conscenderat, nactus turbidam tempestatem profectus est. <span class="br"></span><span class="lineNumber">3</span><span class="br"></span>Hunc conspicatae naves quae missu Bruti consuetudine cotidiana ad portum excubabant sublatis ancoris sequi coeperunt. <span class="br"></span><span class="lineNumber">4</span><span class="br"></span>Ex his unum ipsius navigium contendit et fugere perseveravit auxilioque tempestatis ex conspectu abiit, duo perterrita concursu nostrarum navium sese in portum receperunt. <span class="br"></span><span class="lineNumber">5</span><span class="br"></span>Massilienses arma tormentaque ex oppido, ut est imperatum, proferunt, naves ex portu navalibusque educunt, pecuniam ex publico tradunt. <span class="br"></span><span class="lineNumber">6</span><span class="br"></span>Quibus rebus confectis Caesar magis eos pro nomine et vetustate quam pro meritis in se civitatis conservans duas ibi legiones praesidio relinquit, ceteras in Italiam mittit. Ipse ad urbem proficiscitur.</p>
<p>23. Isdem temporibus C. Curio in Africam profectus ex Sicilia et iam ab initio copias P. Atti Vari despiciens duas legiones ex IIII quas a Caesare acceperat D equites transportabat. Biduoque et noctibus tribus navigatione consumptis
</p></section><notes></notes></section>