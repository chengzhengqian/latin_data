<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
tempore pugnatum est ad portum, ac longe maximam ea res attulit dimicationem. <span class="br"></span><span class="lineNumber">3</span><span class="br"></span>Simul enim diductis copiis pluribus viis pugnabatur, et magna multitudine naves longas occupare hostes conabantur. (Quarum erant L auxilio missae ad Pompeium, proelioque in Thessalia facto domum redierant, quadriremes<a class="footnoteLink" href="#note_LCL039_352_138" id="target_note_LCL039_352_138"><sup>138</sup></a> omnes et quinqueremes aptae instructaeque omnibus rebus ad navigandum. Praeter has, XXII quae praesidi causa Alexandriae esse consuerant, constratae omnes.) <span class="br"></span><span class="lineNumber">4</span><span class="br"></span>Quas si occupavissent classe Caesaris erepta portum ac mare totum in sua potestate haberent commeatu auxiliisque Caesarem prohiberent.<span class="br"></span><span class="lineNumber">5</span><span class="br"></span> Itaque tanta est contentione actum quanta agi debuit cum illi celerem in ea re victoriam, hi salutem suam consistere viderent. <span class="br"></span><span class="lineNumber">6</span><span class="br"></span>Sed rem obtinuit Caesar. Omnesque eas naves et reliquas quae erant in navalibus incendit quod tam late tueri parva manu non poterat, confestimque ad Pharum navibus milites exposuit.</p>
<p>112. Pharus est in insula turris magna altitudine mirificis operibus extructa, quae nomen ab insula cepit. <span class="br"></span><span class="lineNumber">2</span><span class="br"></span>Haec insula obiecta Alexandriae portum efficit. Sed a superioribus regibus in longitudinem passuum DCCCC in mare iactis molibus angusto itinere et<a class="footnoteLink" href="#note_LCL039_352_139" id="target_note_LCL039_352_139"><sup>139</sup></a> ponte cum oppido coniungitur. <span class="br"></span><span class="lineNumber">3</span><span class="br"></span>In hac sunt insula domicilia Aegyptiorum et vicus oppidi magnitudine. Quaeque ubique naves imprudentia aut tempestate paulum suo cursu decesserunt has more praedonum diripere consuerunt. <span class="br"></span><span class="lineNumber">4</span><span class="br"></span>Iis autem invitis a quibus 



</p></section><notes><section class="footnotes"><ul><li class="note" id="note_LCL039_352_138"><a class="footnoteCrossrefLink" href="#target_note_LCL039_352_138" title="Click to highlight in text"><sup class="lineRef">138</sup>quadriremes (<span class="italic">i.e.,</span> IIIIdriremes) <span class="italic">Paul</span>: illae triremes <span class="italic">Ï‰</span></a></li><script type="text/javascript">document.getElementById('note_LCL039_352_138').style.display = "none";</script><li class="note" id="note_LCL039_352_139"><a class="footnoteCrossrefLink" href="#target_note_LCL039_352_139" title="Click to highlight in text"><sup class="lineRef">139</sup>et] ut <span class="italic">Kraffert</span></a></li><script type="text/javascript">document.getElementById('note_LCL039_352_139').style.display = "none";</script></ul></section></notes></section>