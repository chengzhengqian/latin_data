<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
 Hoc probato consilio ex castris proficiscuntur. <span class="br"></span><span class="lineNumber">4</span><span class="br"></span>Caesar equitatu praemisso qui novissimum agmen carperet atque impediret ipse cum legionibus subsequitur. Nullum intercedebat tempus quin extremi cum equitibus proeliarentur.</p>
<p>79. Genus erat hoc pugnae. Expeditae cohortes novissimum agmen claudebant pluresque in locis campestribus subsistebant. <span class="br"></span><span class="lineNumber">2</span><span class="br"></span>Si mons erat ascendendus facile ipsa loci natura periculum repellebat quod ex locis superioribus qui antecesserant suos ascendentes protegebant. <span class="br"></span><span class="lineNumber">3</span><span class="br"></span>Cum vallis aut locus declivis suberat neque ii qui antecesserant morantibus opem ferre poterant, equites vero ex loco superiore in aversos tela coiciebant, tum magno erat in periculo res. <span class="br"></span><span class="lineNumber">4</span><span class="br"></span>Relinquebatur ut cum eiusmodi locis esset appropinquatum legionum signa consistere iuberent magnoque impetu equitatum repellerent, eo submoto repente incitati cursu sese in valles universi demitterent atque ita transgressi rursus in locis superioribus consisterent. <span class="br"></span><span class="lineNumber">5</span><span class="br"></span>Nam tantum ab equitum suorum auxiliis aberant, quorum numerum habebant magnum, ut eos superioribus perterritos proeliis in medium reciperent agmen ultroque eos tuerentur. Quorum nulli ex itinere excedere licebat quin ab equitatu Caesaris exciperetur.</p>
<p>80. Tali dum pugnatur modo lente atque paulatim proceditur, crebroque ut sint auxilio suis subsistunt, ut tum accidit. <span class="br"></span><span class="lineNumber">2</span><span class="br"></span>Milia enim progressi IIII vehementiusque peragitati ab equitatu montem excelsum capiunt ibique una fronte contra hostem castra muniunt neque iumentis 

</p></section><notes></notes></section>