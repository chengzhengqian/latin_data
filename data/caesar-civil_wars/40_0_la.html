<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
commeatus<a class="footnoteLink" href="#note_LCL039_80_67" id="target_note_LCL039_80_67"><sup>67</sup></a> et qui frumenti causa processerant tuto ad se recipit et rem frumentariam expedire incipit.</p>
<p>55. Eodem die equitum magnam partem flumen traiecit, qui inopinantes pabulatores et sine ullo dissipatos timore aggressi quam magnum numerum iumentorum atque hominum intercipiunt, cohortibusque caetratis subsidio missis scienter in duas partes sese distribuunt, alii ut praedae praesidio sint, alii ut venientibus resistant atque eos propellant, <span class="br"></span><span class="lineNumber">2</span><span class="br"></span>unamque cohortem quae temere ante ceteras extra aciem procurrerat seclusam ab reliquis circumveniunt atque interficiunt incolumesque cum magna praeda eodem ponte in castra revertuntur.</p>
<p>56. Dum haec ad Ilerdam geruntur Massilienses usi L. Domiti consilio naves longas expediunt numero XVII, quarum erant XI tectae. <span class="br"></span><span class="lineNumber">2</span><span class="br"></span>Multa huc minora navigia addunt ut ipsa multitudine nostra classis terreatur. Magnum numerum sagittariorum, magnum Albicorum—de quibus supra demonstratum est—imponunt atque hos praemiis pollicitationibusque incitant. <span class="br"></span><span class="lineNumber">3</span><span class="br"></span>Certas<a class="footnoteLink" href="#note_LCL039_80_68" id="target_note_LCL039_80_68"><sup>68</sup></a> sibi deposcit naves Domitius atque has colonis pastoribusque quos secum adduxerat complet. <span class="br"></span><span class="lineNumber">4</span><span class="br"></span>Sic omnibus rebus instructa classe magna fiducia ad nostras naves procedunt, quibus praeerat D. Brutus. Hae ad insulam quae est contra Massiliam stationes obtinebant.</p>
<p>57. Erat multo inferior numero navium Brutus. Sed electos ex omnibus legionibus fortissimos viros antesignanos




</p></section><notes><section class="footnotes"><ul><li class="note" id="note_LCL039_80_67"><a class="footnoteCrossrefLink" href="#target_note_LCL039_80_67" title="Click to highlight in text"><sup class="lineRef">67</sup>commeatus <span class="italic">ω </span>(<span class="italic">see 1.48.4</span>): comitatus <span class="italic">Manutius</span></a></li><script type="text/javascript">document.getElementById('note_LCL039_80_67').style.display = "none";</script><li class="note" id="note_LCL039_80_68"><a class="footnoteCrossrefLink" href="#target_note_LCL039_80_68" title="Click to highlight in text"><sup class="lineRef">68</sup>certas] ceteras <span class="italic">van Veen</span>: tectas <span class="italic">Cornelissen</span></a></li><script type="text/javascript">document.getElementById('note_LCL039_80_68').style.display = "none";</script></ul></section></notes></section>