<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
 Et nisi eo ipso tempore quidam nuntii de Caesaris victoria per dispositos equites essent allati existimabant plerique futurum fuisse uti amitteretur. <span class="br"></span><span class="lineNumber">4</span><span class="br"></span>Sed opportunissime nuntiis allatis oppidum fuit defensum Cassiusque ad Sulpicianam inde classem profectus est Vibonem. Applicatisque nostris ad terram navibus propter eundem timorem [pari atque antea ratione egerunt]<a class="footnoteLink" href="#note_LCL039_336_123" id="target_note_LCL039_336_123"><sup>123</sup></a> Cassius secundum nactus ventum onerarias naves [circiter XL]<a class="footnoteLink" href="#note_LCL039_336_124" id="target_note_LCL039_336_124"><sup>124</sup></a> praeparatas ad incendium immisit. Et flamma ab utroque cornu comprensa naves sunt combustae V. <span class="br"></span><span class="lineNumber">5</span><span class="br"></span>Cumque ignis magnitudine venti latius serperet milites qui ex veteribus legionibus erant relicti praesidio navibus ex numero aegrorum ignominiam non tulerunt <span class="br"></span><span class="lineNumber">6</span><span class="br"></span>sed sua sponte naves conscenderunt et a terra solverunt impetuque facto in Cassianam classem quinqueremes duas, in quarum altera erat Cassius, ceperunt. Sed Cassius exceptus scapha refugiit. Praeterea duae sunt depressae triremes. <span class="br"></span><span class="lineNumber">7</span><span class="br"></span>Neque multo post de proelio facto in Thessalia cognitum est, ut ipsis Pompeianis fides fieret. Nam ante id tempus fingi a legatis amicisque Caesaris arbitrabantur. Quibus rebus cognitis ex his locis Cassius cum classe discessit.</p>
<p>102. Caesar omnibus rebus relictis persequendum sibi Pompeium existimavit quascumque in partes se ex fuga recepisset, ne rursus copias comparare alias et bellum renovare posset. Et quantumcumque itineris equitatu efficere poterat cotidie progrediebatur legionemque unam minoribus itineribus subsequi iussit. <span class="br"></span><span class="lineNumber">2</span><span class="br"></span>Erat edictum Pompei nomine Amphipoli propositum uti omnes eius provinciae


</p></section><notes><section class="footnotes"><ul><li class="note" id="note_LCL039_336_123"><a class="footnoteCrossrefLink" href="#target_note_LCL039_336_123" title="Click to highlight in text"><sup class="lineRef">123</sup>[pari . . . egerunt] <span class="italic">Damon</span></a></li><script type="text/javascript">document.getElementById('note_LCL039_336_123').style.display = "none";</script><li class="note" id="note_LCL039_336_124"><a class="footnoteCrossrefLink" href="#target_note_LCL039_336_124" title="Click to highlight in text"><sup class="lineRef">124</sup><span class="italic">Forchhammer excised</span> circiter XL, <span class="italic">Nipperdey moved it to before</span> propter.</a></li><script type="text/javascript">document.getElementById('note_LCL039_336_124').style.display = "none";</script></ul></section></notes></section>