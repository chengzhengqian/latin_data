<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
magna expectatione venisset temere progressus turpem habuit exitum. Et noctu neque conclamatis quidem vasis flumen transiit atque in eandem partem ex qua venerat rediit ibique prope flumen edito natura loco castra posuit. <span class="br"></span><span class="lineNumber">5</span><span class="br"></span>Paucis diebus interpositis noctu insidias equitum collocavit quo in loco superioribus fere diebus nostri pabulari consuerant, et cum cotidiana consuetudine Q. Varus, praefectus equitum Domiti, venisset, subito illi ex insidiis consurrexerunt. <span class="br"></span><span class="lineNumber">6</span><span class="br"></span>Sed nostri fortiter impetum eorum tulerunt, celeriterque ad suos quisque ordines rediit, atque ultro universi in hostes impetum fecerunt. <span class="br"></span><span class="lineNumber">7</span><span class="br"></span>Ex his circiter LXXX interfectis, reliquis in fugam coniectis, duobus amissis in castra se receperunt.</p>
<p>38. His rebus gestis Domitius sperans Scipionem ad pugnam elici posse simulavit sese angustiis rei frumentariae adductum castra movere. Vasisque militari more conclamatis progressus milia passuum tria loco idoneo et occulto omnem exercitum equitatumque collocavit. <span class="br"></span><span class="lineNumber">2</span><span class="br"></span>Scipio ad sequendum paratus equitatus magnam partem ad explorandum iter Domiti et cognoscendum praemisit. <span class="br"></span><span class="lineNumber">3</span><span class="br"></span>Qui cum essent progressi primaeque turmae insidias intravissent, ex fremitu equorum illata suspicione ad suos se recipere coeperunt, quique hos sequebantur celerem eorum receptum conspicati restiterunt. <span class="br"></span><span class="lineNumber">4</span><span class="br"></span>Nostri cognitis [hostium]<a class="footnoteLink" href="#note_LCL039_248_54" id="target_note_LCL039_248_54"><sup>54</sup></a> insidiis, ne frustra reliquos expectarent, duas 

</p></section><notes><section class="footnotes"><ul><li class="note" id="note_LCL039_248_54"><a class="footnoteCrossrefLink" href="#target_note_LCL039_248_54" title="Click to highlight in text"><sup class="lineRef">54</sup>[hostium] <span class="italic">Apitz</span>: -i<span class="italic"> Vossius</span>: &lt;per exploratores&gt; -ium <span class="italic">Kübler</span>: suis <span class="italic">Dübner</span></a></li><script type="text/javascript">document.getElementById('note_LCL039_248_54').style.display = "none";</script></ul></section></notes></section>