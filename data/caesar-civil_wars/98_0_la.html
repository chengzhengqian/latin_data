<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
exegerat, magnam societates earum provinciarum quas ipse obtinebat sibi numerare coegerat.</p>
<p>4. Legiones effecerat civium Romanorum VIIII: V ex Italia, quas traduxerat, unam ex Cilicia veteranam, quam factam ex duabus gemellam appellabat, unam ex Creta et Macedonia ex veteranis militibus, qui dimissi a superioribus imperatoribus in his provinciis consederant, duas ex Asia, quas Lentulus consul conscribendas curaverat. <span class="br"></span><span class="lineNumber">2</span><span class="br"></span>Praeterea magnum numerum ex Thessalia Boeotia Achaia Epiroque supplementi nomine in legiones distribuerat. His Antonianos milites admiscuerat. <span class="br"></span><span class="lineNumber">3</span><span class="br"></span>Praeter has expectabat cum Scipione ex Syria legiones duas. Sagittarios &lt;ex&gt; Creta Lacedaemone, ex Ponto atque Syria reliquisque civitatibus tria milia numero habebat, funditorum cohortes sexcenarias duas, equitum VII milia. Ex quibus DC Gallos Deiotarus adduxerat, D Ariobarzanes ex Cappadocia. Ad eundem numerum Cotus ex Thracia dederat et Sadalam filium miserat. <span class="br"></span><span class="lineNumber">4</span><span class="br"></span>Ex Macedonia CC erant, quibus Rhascypolis praeerat, excellenti virtute. D ex Gabinianis Alexandria—Gallos Germanosque quos ibi A. Gabinius praesidi causa apud regem Ptolomaeum reliquerat—Pompeius filius cum classe adduxerat. DCCC ex servis 



</p></section><notes></notes></section>