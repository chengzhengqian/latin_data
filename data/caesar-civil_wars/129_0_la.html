<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
amplexus hoc spatio pabulabatur, multaque erant intra eum locum manu sata quibus interim iumenta pasceret. <span class="br"></span><span class="lineNumber">4</span><span class="br"></span>Atque ut nostri perpetuas munitiones addebant perductas<a class="footnoteLink" href="#note_LCL039_258_60" id="target_note_LCL039_258_60"><sup>60</sup></a> ex castellis in proxima castella—ne quo loco erumperent Pompeiani ac nostros post tergum adorirentur timebant<a class="footnoteLink" href="#note_LCL039_258_61" id="target_note_LCL039_258_61"><sup>61</sup></a>—ita illi interiore spatio perpetuas munitiones efficiebant ne quem locum nostri intrare atque ipsos a tergo circumvenire possent. <span class="br"></span><span class="lineNumber">5</span><span class="br"></span>Sed illi operibus vincebant quod et numero militum praestabant et interiore spatio minorem circuitum habebant. <span class="br"></span><span class="lineNumber">6</span><span class="br"></span>Quaecumque erant loca Caesari capienda—etsi prohibere Pompeius totis copiis et dimicare non constituerat tamen suis locis sagittarios funditores mittebat, quorum magnum habebat numerum, <span class="br"></span><span class="lineNumber">7</span><span class="br"></span>multique ex nostris vulnerabantur magnusque incesserat timor sagittarum, atque omnes fere milites aut ex coactis aut ex centonibus aut ex coriis tunicas aut tegimenta fecerant quibus tela vitarent.</p>
<p>45. In occupandis praesidiis magna vi uterque nitebatur, Caesar ut quam angustissime Pompeium contineret, Pompeius ut quam plurimos colles quam maximo circuitu occuparet. Crebraque ob eam causam proelia fiebant. <span class="br"></span><span class="lineNumber">2</span><span class="br"></span>In his cum legio Caesaris nona praesidium quoddam occupavisset et munire coepisset huic loco propinquum et contrarium collem Pompeius occupavit nostrosque opere prohibere coepit. <span class="br"></span><span class="lineNumber">3</span><span class="br"></span>Et cum una ex parte prope aequum aditum haberet primum sagittariis funditoribusque circumiectis postea levis armaturae magna multitudine missa tormentisque prolatis munitiones impediebat, neque erat 


</p></section><notes><section class="footnotes"><ul><li class="note" id="note_LCL039_258_60"><a class="footnoteCrossrefLink" href="#target_note_LCL039_258_60" title="Click to highlight in text"><sup class="lineRef">60</sup>addebant perductas <span class="italic">Weber</span>: videbant perductas <span class="italic">ω</span></a></li><script type="text/javascript">document.getElementById('note_LCL039_258_60').style.display = "none";</script><li class="note" id="note_LCL039_258_61"><a class="footnoteCrossrefLink" href="#target_note_LCL039_258_61" title="Click to highlight in text"><sup class="lineRef">61</sup><span class="italic">From</span> nostri . . . timebant <span class="italic">the text is very uncertain</span>.</a></li><script type="text/javascript">document.getElementById('note_LCL039_258_61').style.display = "none";</script></ul></section></notes></section>