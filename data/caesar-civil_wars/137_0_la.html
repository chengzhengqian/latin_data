<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
 Scipionemque in Macedoniam venisse constaret non oblitus pristini instituti Caesar mittit ad eum A. Clodium, suum atque illius familiarem, quem ab illo traditum initio et commendatum in suorum necessariorum numero habere instituerat. <span class="br"></span><span class="lineNumber">2</span><span class="br"></span>Huic dat litteras mandataque ad eum, quorum haec erat summa: sese omnia de pace expertum nihil adhuc<a class="footnoteLink" href="#note_LCL039_274_75" id="target_note_LCL039_274_75"><sup>75</sup></a> arbitrari vitio factum eorum quos esse auctores eius rei voluisset quod sua mandata perferre non opportuno tempore ad Pompeium vererentur; <span class="br"></span><span class="lineNumber">3</span><span class="br"></span>Scipionem ea esse auctoritate ut non solum libere quae probasset exponere sed etiam ex magna parte compellare atque errantem regere posset; praeesse autem suo nomine exercitui, ut praeter auctoritatem vires quoque ad coercendum haberet; <span class="br"></span><span class="lineNumber">4</span><span class="br"></span>quod si fecisset, quietem Italiae, pacem provinciarum, salutem imperi uni omnes acceptam relaturos. <span class="br"></span><span class="lineNumber">5</span><span class="br"></span>Haec ad eum mandata Clodius refert. Ac primis diebus, ut videbatur, libenter auditus, reliquis ad colloquium non admittitur castigato Scipione a Favonio, ut postea confecto bello reperiebamus. Infectaque re sese ad Caesarem recepit.</p>
<p>58. Caesar quo facilius equitatum Pompeianum ad Dyrrachium contineret et pabulatione prohiberet aditus duos, quos esse angustos demonstravimus, magnis operibus praemunivit castellaque his locis posuit. <span class="br"></span><span class="lineNumber">2</span><span class="br"></span>Pompeius ubi nihil profici equitatu cognovit paucis intermissis diebus rursus eum navibus ad se intra munitiones recepit. <span class="br"></span><span class="lineNumber">3</span><span class="br"></span>Erat 


</p></section><notes><section class="footnotes"><ul><li class="note" id="note_LCL039_274_75"><a class="footnoteCrossrefLink" href="#target_note_LCL039_274_75" title="Click to highlight in text"><sup class="lineRef">75</sup><span class="italic">After</span> adhuc <span class="italic">Meusel supplied</span> &lt;effecisse; hoc&gt;.</a></li><script type="text/javascript">document.getElementById('note_LCL039_274_75').style.display = "none";</script></ul></section></notes></section>