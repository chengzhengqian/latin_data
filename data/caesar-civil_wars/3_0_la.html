<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>Multi undique ex veteribus Pompei exercitibus spe praemiorum atque ordinum evocantur, multi ex duabus legionibus quae sunt traditae a Caesare arcessuntur. <span class="br"></span><span class="lineNumber">3</span><span class="br"></span>Completur urbs et ipsum<a class="footnoteLink" href="#note_LCL039_6_6" id="target_note_LCL039_6_6"><sup>6</sup></a> comitium tribunis [plebis] centurionibus evocatis. <span class="br"></span><span class="lineNumber">4</span><span class="br"></span>Omnes amici consulum, necessarii Pompei atque eorum qui veteres inimicitias cum Caesare gerebant in senatum coguntur. <span class="br"></span><span class="lineNumber">5</span><span class="br"></span>Quorum vocibus et concursu terrentur infirmiores, dubii confirmantur. Plerisque vero libere decernendi potestas eripitur. <span class="br"></span><span class="lineNumber">6</span><span class="br"></span>Pollicetur L. Piso censor sese iturum ad Caesarem, item L. Roscius praetor, qui de his rebus eum doceant. VI dies ad eam rem conficiendam spati postulant. <span class="br"></span><span class="lineNumber">7</span><span class="br"></span>Dicuntur etiam ab nonnullis sententiae ut legati ad Caesarem mittantur qui voluntatem senatus ei proponant.</p>
<p>4. Omnibus his resistitur omnibusque oratio consulis, Scipionis, Catonis opponitur. Catonem veteres inimicitiae Caesaris incitant et dolor repulsae. <span class="br"></span><span class="lineNumber">2</span><span class="br"></span>Lentulus aeris alieni magnitudine et spe exercitus ac provinciarum et regum appellandorum largitionibus movetur seque alterum fore Sullam inter suos gloriatur, ad quem summa imperi redeat. <span class="br"></span><span class="lineNumber">3</span><span class="br"></span>Scipionem eadem spes provinciae atque exercituum impellit, quos se pro necessitudine partiturum cum Pompeio arbitratur, simul iudiciorum metus [adulatio]<a class="footnoteLink" href="#note_LCL039_6_7" id="target_note_LCL039_6_7"><sup>7</sup></a> atque 



</p></section><notes><section class="footnotes"><ul><li class="note" id="note_LCL039_6_6"><a class="footnoteCrossrefLink" href="#target_note_LCL039_6_6" title="Click to highlight in text"><sup class="lineRef">6</sup>et ipsum <span class="italic">Hug</span>: et ius <span class="italic">ω</span>: militibus <span class="italic">Nipperdey</span>: forum <span class="italic">Köchly</span></a></li><script type="text/javascript">document.getElementById('note_LCL039_6_6').style.display = "none";</script><li class="note" id="note_LCL039_6_7"><a class="footnoteCrossrefLink" href="#target_note_LCL039_6_7" title="Click to highlight in text"><sup class="lineRef">7</sup>[adulatio] <span class="italic">Madvig</span>: <span class="italic">Vielhaber moved</span> adulatio <span class="italic">to before </span>potentium<span class="italic">. Perhaps </span>adulatioque<span class="italic">?</span></a></li><script type="text/javascript">document.getElementById('note_LCL039_6_7').style.display = "none";</script></ul></section></notes></section>