<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
existimans et multa virtuti eorum concedens rem totam distulit. Illos secreto castigavit quod quaestui equites haberent monuitque ut ex sua amicitia omnia expectarent et ex praeteritis suis officiis reliqua sperarent. <span class="br"></span><span class="lineNumber">2</span><span class="br"></span>Magnam tamen haec res illis offensionem et contemptionem ad omnes attulit. Idque ita esse cum ex aliorum obiectationibus tum etiam ex domestico iudicio atque animi conscientia intellegebant. <span class="br"></span><span class="lineNumber">3</span><span class="br"></span>Quo pudore adducti—et fortasse non se liberari sed in aliud tempus reservari arbitrati—discedere ab nobis et novam temptare fortunam novasque amicitias experiri constituerunt. <span class="br"></span><span class="lineNumber">4</span><span class="br"></span>Et cum paucis collocuti clientibus suis, quibus tantum facinus committere audebant, primum conati sunt praefectum equitum C. Volusenum interficere, ut postea bello confecto cognitum est, ut cum munere aliquo perfugisse ad Pompeium viderentur. <span class="br"></span><span class="lineNumber">5</span><span class="br"></span>Postquam id facinus difficilius<a class="footnoteLink" href="#note_LCL039_278_77" id="target_note_LCL039_278_77"><sup>77</sup></a> visum est neque facultas perficiendi dabatur, quam maximas potuerunt pecunias mutuati proinde ac &lt;si&gt; suis satis facere et fraudata restituere vellent, multis coemptis equis ad Pompeium transierunt cum iis quos sui consili participes habebant.</p>
<p>61. Quos Pompeius quod erant honesto loco nati et instructi liberaliter magnoque comitatu et multis iumentis venerant virique fortes habebantur et in honore apud Caesarem fuerant—quodque novum et praeter consuetudinem acciderat—omnia sua praesidia circumduxit atque ostentavit. <span class="br"></span><span class="lineNumber">2</span><span class="br"></span>Nam ante id tempus nemo aut miles aut eques a Caesare ad Pompeium transierat, cum paene cotidie a 

</p></section><notes><section class="footnotes"><ul><li class="note" id="note_LCL039_278_77"><a class="footnoteCrossrefLink" href="#target_note_LCL039_278_77" title="Click to highlight in text"><sup class="lineRef">77</sup>facinus difficilius <span class="italic">Clarke</span>: f- <span class="italic">μ</span>: facilius <span class="italic">T</span>: difficilius <span class="italic">SV</span><sup>c </sup>(<span class="italic">V<sup>ac</sup> is illegible</span>)</a></li><script type="text/javascript">document.getElementById('note_LCL039_278_77').style.display = "none";</script></ul></section></notes></section>