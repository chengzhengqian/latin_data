<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
 duabus. Cuius adventu facile sunt repulsi Pompeiani. <span class="br"></span><span class="lineNumber">2</span><span class="br"></span>Neque vero conspectum aut impetum nostrorum tulerunt, primisque deiectis reliqui se verterunt et loco cesserunt. <span class="br"></span><span class="lineNumber">3</span><span class="br"></span>Sed insequentes nostros, ne longius prosequerentur, Sulla revocavit. At plerique existimant: si acrius insequi voluisset, bellum eo die potuisse finiri. Cuius consilium reprehendendum non videtur. <span class="br"></span><span class="lineNumber">4</span><span class="br"></span>Aliae enim sunt legati partes atque imperatoris. Alter omnia agere ad praescriptum, alter libere ad summam rerum consulere debet. <span class="br"></span><span class="lineNumber">5</span><span class="br"></span>Sulla a Caesare &lt;in&gt; castris relictus liberatis suis hoc fuit contentus neque proelio decertare voluit—quae res tamen fortasse aliquem reciperet casum—ne imperatorias sibi partes sumpsisse videretur. <span class="br"></span><span class="lineNumber">6</span><span class="br"></span>Pompeianis magnam res ad receptum difficultatem adferebat. Nam ex iniquo progressi loco in summo constiterant. Si per declive sese reciperent nostros ex superiore insequentes loco verebantur. Neque multum ad solis occasum temporis supererat. Spe enim conficiendi negoti prope in noctem rem deduxerant. <span class="br"></span><span class="lineNumber">7</span><span class="br"></span>Ita necessario atque ex tempore capto consilio Pompeius tumulum quendam occupavit qui tantum aberat a nostro castello ut telum tormentumve missum adigi non posset. Hoc consedit loco atque eum communivit omnesque ibi copias continuit.</p>
<p>52. Eodem tempore duobus praeterea locis pugnatum est. Nam plura castella Pompeius pariter distinendae manus causa temptaverat ne ex proximis praesidiis succurri posset. <span class="br"></span><span class="lineNumber">2</span><span class="br"></span>Vno loco Volcacius Tullus impetum legionis sustinuit cohortibus tribus atque eam loco depulit, altero Germani
</p></section><notes></notes></section>