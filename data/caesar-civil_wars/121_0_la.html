<section class="div1 language" lang="la"><header><hgroup><h1>CAESAR</h1></hgroup></header><section class="div2">
<p>33. Praeterea Ephesi a fano Dianae depositas antiquitus pecunias Scipio tolli iubebat. Certaque eius &lt;rei&gt; die constituta cum in fanum ventum<a class="footnoteLink" href="#note_LCL039_242_50" id="target_note_LCL039_242_50"><sup>50</sup></a> esset adhibitis compluribus ordinis senatori quos advocaverat Scipio, litterae ei redduntur a Pompeio: mare transisse cum legionibus Caesarem; properaret ad se cum exercitu venire omniaque posteriora haberet.<a class="footnoteLink" href="#note_LCL039_242_51" id="target_note_LCL039_242_51"><sup>51</sup></a> <span class="br"></span><span class="lineNumber">2</span><span class="br"></span>His litteris acceptis quos advocaverat dimittit, ipse iter in Macedoniam parare incipit paucisque post diebus est profectus. Haec res Ephesiae pecuniae salutem attulit.</p>
<p>34. Caesar Antoni exercitu coniuncto deducta Orico legione quam tuendae orae maritimae causa posuerat temptandas sibi provincias longiusque procedendum existimabat. <span class="br"></span><span class="lineNumber">2</span><span class="br"></span>Et cum ad eum ex Thessalia Aetoliaque legati venissent qui praesidio misso pollicerentur earum gentium civitates imperata facturas, L. Cassium Longinum cum legione tironum, quae appellabatur vicesima septima, atque equitibus CC in Thessaliam, item<a class="footnoteLink" href="#note_LCL039_242_52" id="target_note_LCL039_242_52"><sup>52</sup></a> C. Calvisium Sabinum cum cohortibus V paucisque equitibus in Aetoliam misit. Maxime eos, quod erant propinquae regiones, de re frumentaria ut providerent hortatus est. <span class="br"></span><span class="lineNumber">3</span><span class="br"></span>Cn. Domitium Calvinum cum legionibus duabus, undecima et duodecima, et equitibus D in Macedoniam proficisci iussit. <span class="br"></span><span class="lineNumber">4</span><span class="br"></span>Cuius provinciae ab ea parte quae libera appellabatur 




</p></section><notes><section class="footnotes"><ul><li class="note" id="note_LCL039_242_50"><a class="footnoteCrossrefLink" href="#target_note_LCL039_242_50" title="Click to highlight in text"><sup class="lineRef">50</sup>ventum] -urus <span class="italic">Paul<sup>2</sup></span></a></li><script type="text/javascript">document.getElementById('note_LCL039_242_50').style.display = "none";</script><li class="note" id="note_LCL039_242_51"><a class="footnoteCrossrefLink" href="#target_note_LCL039_242_51" title="Click to highlight in text"><sup class="lineRef">51</sup>omniaque posteriora haberet <span class="italic">Paul, as reported by Meusel</span>: o- posteaqu(a)e h- <span class="italic">USTV</span>: o- quae h- <span class="italic">M</span>: omnibusque quae h- <span class="italic">ed. pr.</span>: omniaque posth- <span class="italic">Aldus</span></a></li><script type="text/javascript">document.getElementById('note_LCL039_242_51').style.display = "none";</script><li class="note" id="note_LCL039_242_52"><a class="footnoteCrossrefLink" href="#target_note_LCL039_242_52" title="Click to highlight in text"><sup class="lineRef">52</sup>item <span class="italic">Constans</span>: ire <span class="italic">Ï‰</span>: [i-]<span class="italic"> Aldus</span></a></li><script type="text/javascript">document.getElementById('note_LCL039_242_52').style.display = "none";</script></ul></section></notes></section>