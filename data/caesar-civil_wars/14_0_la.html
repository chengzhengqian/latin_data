<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
 in contione agros ex suis possessionibus pollicetur, XL<a class="footnoteLink" href="#note_LCL039_28_28" id="target_note_LCL039_28_28"><sup>28</sup></a> in singulos iugera et pro rata parte centurionibus evocatisque.</p>
<p>18. Interim Caesari nuntiatur Sulmonenses (quod oppidum a Corfinio VII milium intervallo abest) cupere ea facere quae vellet sed a Q. Lucretio senatore et Attio Paeligno prohiberi, qui id oppidum VII cohortium praesidio tenebant. <span class="br"></span><span class="lineNumber">2</span><span class="br"></span>Mittit eo M. Antonium cum legionis tertiaedecimae<a class="footnoteLink" href="#note_LCL039_28_29" id="target_note_LCL039_28_29"><sup>29</sup></a> cohortibus V. Sulmonenses simul atque signa nostra viderunt portas aperuerunt universique—et oppidani et milites—obviam gratulantes Antonio exierunt. <span class="br"></span><span class="lineNumber">3</span><span class="br"></span>Lucretius et Attius de muro se deiecerunt. Attius ad Antonium deductus petit ut ad Caesarem mitteretur. Antonius cum cohortibus et Attio eodem die quo profectus erat revertitur. <span class="br"></span><span class="lineNumber">4</span><span class="br"></span>Caesar eas cohortes cum exercitu suo coniunxit Attiumque incolumem dimisit.</p>
<p>Caesar primis diebus castra magnis operibus munire et ex finitimis municipiis frumentum comportare reliquasque copias expectare instituit. <span class="br"></span><span class="lineNumber">5</span><span class="br"></span>Eo triduo legio octava ad eum venit cohortesque ex novis Galliae dilectibus XXII equitesque ab rege Norico circiter CCC. Quorum adventu altera castra ad alteram oppidi partem ponit. His castris Curionem praefecit. <span class="br"></span><span class="lineNumber">6</span><span class="br"></span>Reliquis diebus oppidum vallo castellisque circumvenire instituit. Cuius operis maxima parte effecta eodem fere tempore missi ad Pompeium revertuntur.</p>
<p>19. Litteris perlectis Domitius dissimulans in consilio 


</p></section><notes><section class="footnotes"><ul><li class="note" id="note_LCL039_28_28"><a class="footnoteCrossrefLink" href="#target_note_LCL039_28_28" title="Click to highlight in text"><sup class="lineRef">28</sup>XL]<span class="italic"> </span>quaterna <span class="italic">Glarean</span></a></li><script type="text/javascript">document.getElementById('note_LCL039_28_28').style.display = "none";</script><li class="note" id="note_LCL039_28_29"><a class="footnoteCrossrefLink" href="#target_note_LCL039_28_29" title="Click to highlight in text"><sup class="lineRef">29</sup>tertiaedecimae] XIII. (<span class="italic">or</span> XII.) <span class="italic">Vossius</span>: VIII <span class="italic">ω</span></a></li><script type="text/javascript">document.getElementById('note_LCL039_28_29').style.display = "none";</script></ul></section></notes></section>