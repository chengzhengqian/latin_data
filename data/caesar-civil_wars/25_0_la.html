<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
 dicendi mora dies extrahenteâ€”ut sui ratio absentis haberetur ipso consule Pompeio; qui si improbasset cur ferri passus esset? si probasset cur se uti populi beneficio prohibuisset? <span class="br"></span><span class="lineNumber">4</span><span class="br"></span>Patientiam proponit suam cum de exercitibus dimittendis ultro postulavisset, in quo iacturam dignitatis atque honoris ipse facturus esset. <span class="br"></span><span class="lineNumber">5</span><span class="br"></span>Acerbitatem inimicorum docet, qui quod ab altero postularent in se recusarent atque omnia permisceri mallent quam imperium exercitusque dimittere. <span class="br"></span><span class="lineNumber">6</span><span class="br"></span>Iniuriam in eripiendis legionibus praedicat, crudelitatem et insolentiam in circumscribendis tribunis plebis. Conditiones a se latas, expetita colloquia et denegata commemorat. <span class="br"></span><span class="lineNumber">7</span><span class="br"></span>Pro quibus rebus hortatur ac postulat ut rem publicam suscipiant atque una secum administrent; sin timore defugiant illis se oneri non futurum et per se rem publicam administraturum; <span class="br"></span><span class="lineNumber">8</span><span class="br"></span>legatos ad Pompeium de compositione mitti oportere; neque se reformidare quod in senatu Pompeius paulo ante dixisset: ad quos legati mitterentur his auctoritatem attribui timoremque eorum qui mitterent significari; <span class="br"></span><span class="lineNumber">9</span><span class="br"></span>tenuis atque infirmi haec animi videri; se vero ut opibus<a class="footnoteLink" href="#note_LCL039_50_39" id="target_note_LCL039_50_39"><sup>39</sup></a> anteire studuerit sic iustitia et aequitate velle superare.</p>
<p>33. Probat rem senatus de mittendis legatis. Sed qui 


</p></section><notes><section class="footnotes"><ul><li class="note" id="note_LCL039_50_39"><a class="footnoteCrossrefLink" href="#target_note_LCL039_50_39" title="Click to highlight in text"><sup class="lineRef">39</sup>opibus] operibus <span class="italic">V<sup>ac</sup></span></a></li><script type="text/javascript">document.getElementById('note_LCL039_50_39').style.display = "none";</script></ul></section></notes></section>