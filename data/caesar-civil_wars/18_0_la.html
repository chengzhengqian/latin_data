<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
magnus numerus equitum Romanorum et decurionum, quos ex municipiis Domitius evocaverat. <span class="br"></span><span class="lineNumber">3</span><span class="br"></span>Hos omnes productos a contumeliis militum conviciisque prohibet. Pauca apud eos loquitur quod sibi a parte eorum gratia relata non sit pro suis in eos maximis beneficiis. Dimittit omnes incolumes. <span class="br"></span><span class="lineNumber">4</span><span class="br"></span>Sestertium LX, quod advexerat Domitius atque in publico deposuerat, allatum ad se ab IIIIviris Corfiniensibus Domitio reddit ne continentior in vita hominum quam in pecunia fuisse videatur. Etsi eam pecuniam publicam esse constabat datamque a Pompeio in stipendium. <span class="br"></span><span class="lineNumber">5</span><span class="br"></span>Milites Domitianos sacramentum apud se dicere iubet atque eo die castra movet iustumque iter conficit, VII omnino dies ad Corfinium commoratus. Et per fines Marrucinorum Frentanorum Larinatium in Apuliam pervenit.</p>
<p>24. Pompeius iis rebus cognitis quae erant ad Corfinium gestae Luceria proficiscitur Canusium atque inde Brundisium. <span class="br"></span><span class="lineNumber">2</span><span class="br"></span>Copias undique omnes ex novis dilectibus ad se cogi iubet. Servos pastores armat atque iis equos attribuit. Ex his circiter CCC equites conficit. <span class="br"></span><span class="lineNumber">3</span><span class="br"></span>L. Manlius praetor Alba<a class="footnoteLink" href="#note_LCL039_36_34" id="target_note_LCL039_36_34"><sup>34</sup></a> cum cohortibus VI profugit, Rutilius Lupus praetor Tarracina cum tribus. Procul equitatum Caesaris conspicatae, cui praeerat Vibius Curius, relicto praetore signa ad Curium transferunt atque ad eum transeunt. <span class="br"></span><span class="lineNumber">4</span><span class="br"></span>Item reliquis itineribus nonnullae cohortes in agmen Caesaris, aliae in equites incidunt. Reducitur ad eum deprensus


</p></section><notes><section class="footnotes"><ul><li class="note" id="note_LCL039_36_34"><a class="footnoteCrossrefLink" href="#target_note_LCL039_36_34" title="Click to highlight in text"><sup class="lineRef">34</sup>alba <span class="italic">S</span>: -am <span class="italic">MUTV</span></a></li><script type="text/javascript">document.getElementById('note_LCL039_36_34').style.display = "none";</script></ul></section></notes></section>