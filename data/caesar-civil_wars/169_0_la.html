<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
 iuniores—Graeci civesque Romani—iurandi causa convenirent. <span class="br"></span><span class="lineNumber">3</span><span class="br"></span>Sed utrum avertendae suspicionis causa Pompeius proposuisset ut quam diutissime longioris fugae consilium occultaret, an novis dilectibus, si nemo premeret, Macedoniam tenere conaretur existimari non poterat. <span class="br"></span><span class="lineNumber">4</span><span class="br"></span>Ipse ad ancoram una nocte constitit. Et vocatis ad se Amphipoli hospitibus et pecunia ad necessarios sumptus corrogata cognitoque Caesaris adventu ex eo loco discessit et Mytilenas paucis diebus venit. <span class="br"></span><span class="lineNumber">5</span><span class="br"></span>Biduum tempestate retentus navibusque aliis additis actuariis in Ciliciam atque inde Cyprum pervenit. <span class="br"></span><span class="lineNumber">6</span><span class="br"></span>Ibi cognoscit consensu omnium Antiochensium civiumque Romanorum qui illic negotiarentur arcem captam<a class="footnoteLink" href="#note_LCL039_338_125" id="target_note_LCL039_338_125"><sup>125</sup></a> esse excludendi sui causa nuntiosque dimissos ad eos qui se ex fuga in finitimas &lt;civitates&gt; recepisse dicerentur: ne Antiochiam adirent; id si fecissent magno eorum capitis periculo futurum. <span class="br"></span><span class="lineNumber">7</span><span class="br"></span>Idem hoc L. Lentulo, qui superiore anno consul fuerat, et P. Lentulo consulari ac nonnullis aliis acciderat Rhodi, qui cum ex fuga Pompeium sequerentur atque in insulam venissent oppido ac portu recepti non erant missisque ad eos nuntiis—ex his locis discederent—contra voluntatem suam naves solverunt. <span class="br"></span><span class="lineNumber">8</span><span class="br"></span>Iamque de Caesaris adventu fama ad civitates perferebatur.</p>
<p>103. Quibus cognitis rebus Pompeius deposito adeundae Syriae consilio pecunia societatibus<a class="footnoteLink" href="#note_LCL039_338_126" id="target_note_LCL039_338_126"><sup>126</sup></a> sublata et a 


</p></section><notes><section class="footnotes"><ul><li class="note" id="note_LCL039_338_125"><a class="footnoteCrossrefLink" href="#target_note_LCL039_338_125" title="Click to highlight in text"><sup class="lineRef">125</sup>arcem captam <span class="italic">Oudendorp</span>: arcem aram captam <span class="italic">M and U in the margin</span>: aram captam <span class="italic">UTV</span>: aram capta <span class="italic">S</span>: arma capta <span class="italic">Forchhammer</span></a></li><script type="text/javascript">document.getElementById('note_LCL039_338_125').style.display = "none";</script><li class="note" id="note_LCL039_338_126"><a class="footnoteCrossrefLink" href="#target_note_LCL039_338_126" title="Click to highlight in text"><sup class="lineRef">126</sup>societatibus <span class="italic">Holder</span>: societatis <span class="italic">ω</span></a></li><script type="text/javascript">document.getElementById('note_LCL039_338_126').style.display = "none";</script></ul></section></notes></section>