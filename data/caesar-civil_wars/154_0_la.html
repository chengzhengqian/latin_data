<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
solis occasum expugnavit et ad diripiendum militibus concessit statimque ab oppido castra movit et Metropolim venit sic ut nuntios expugnati oppidi famamque antecederet.</p>
<p>81. Metropolitae primum eodem usi consilio isdem permoti rumoribus portas clauserunt murosque armatis compleverunt. Sed postea casu civitatis Gomphensis cognito ex captivis quos Caesar ad murum producendos curaverat portas aperuerunt. <span class="br"></span><span class="lineNumber">2</span><span class="br"></span>Quibus diligentissime conservatis collata fortuna Metropolitum cum casu Gomphensium nulla Thessaliae fuit civitas praeter Larisaeos, qui magnis exercitibus Scipionis tenebantur, quin Caesari parerent atque imperata facerent. <span class="br"></span><span class="lineNumber">3</span><span class="br"></span>Ille idoneum locum &lt;frumentaque&gt;<a class="footnoteLink" href="#note_LCL039_308_100" id="target_note_LCL039_308_100"><sup>100</sup></a> in agris nactus, quae prope iam matura erant, ibi adventum expectare Pompei eoque omnem belli rationem conferre constituit.</p>
<p>82. Pompeius paucis post diebus in Thessaliam pervenit contionatusque apud cunctum exercitum suis agit gratias, Scipionis milites cohortatur ut parta iam victoria praedae ac praemiorum velint esse participes. Receptisque omnibus in una castra legionibus suum cum Scipione honorem partitur classicumque apud eum cani et alterum illi iubet praetorium tendi. <span class="br"></span><span class="lineNumber">2</span><span class="br"></span>Auctis copiis Pompei duobusque magnis exercitibus coniunctis pristina omnium confirmatur opinio et spes victoriae augetur, adeo ut quicquid intercederet temporis id morari reditum in Italiam videretur, et si quando quid Pompeius tardius aut consideratius faceret unius esse negotium diei sed illum delectari imperio et consulares praetoriosque servorum habere 

</p></section><notes><section class="footnotes"><ul><li class="note" id="note_LCL039_308_100"><a class="footnoteCrossrefLink" href="#target_note_LCL039_308_100" title="Click to highlight in text"><sup class="lineRef">100</sup>&lt;frumentaque&gt; <span class="italic">Damon</span> (<span class="italic">see 3.84.1</span>). <span class="italic">Other repairs yield the same basic sense.</span></a></li><script type="text/javascript">document.getElementById('note_LCL039_308_100').style.display = "none";</script></ul></section></notes></section>