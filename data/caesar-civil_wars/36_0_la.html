<section class="div1 language" lang="la"><header><hgroup><h1>CAESAR</h1></hgroup></header><section class="div2">
<p>48. Accidit etiam repentinum incommodum biduo quo haec gesta sunt. Tanta enim tempestas cooritur ut numquam illis locis maiores aquas fuisse constaret. <span class="br"></span><span class="lineNumber">2</span><span class="br"></span>Tum autem ex omnibus montibus nives proluit ac summas ripas fluminis superavit pontesque ambo quos C. Fabius fecerat uno die interrupit. <span class="br"></span><span class="lineNumber">3</span><span class="br"></span>Quae res magnas difficultates exercitui Caesaris attulit. Castra enim, ut supra demonstratum est, cum essent inter flumina duo, Sicorim et Cingam—spatio milium XXX neutrum horum transiri poterat necessarioque omnes his angustiis continebantur. <span class="br"></span><span class="lineNumber">4</span><span class="br"></span>Neque civitates quae ad Caesaris amicitiam accesserant frumentum supportare neque ii qui pabulatum longius progressi erant interclusi fluminibus reverti neque maximi commeatus<a class="footnoteLink" href="#note_LCL039_72_56" id="target_note_LCL039_72_56"><sup>56</sup></a> qui ex Italia Galliaque veniebant in castra pervenire poterant. <span class="br"></span><span class="lineNumber">5</span><span class="br"></span>Tempus autem erat difficillimum, quo neque frumenta in hibernis<a class="footnoteLink" href="#note_LCL039_72_57" id="target_note_LCL039_72_57"><sup>57</sup></a> erant—neque multum a maturitate aberant—ac civitates exinanitae quod Afranius paene omne frumentum ante Caesaris adventum Ilerdam convexerat. Reliqui si quid fuerat Caesar superioribus diebus consumpserat. <span class="br"></span><span class="lineNumber">6</span><span class="br"></span>Pecora, quod secundum poterat esse inopiae subsidium, propter bellum finitimae civitates longius removerant. <span class="br"></span><span class="lineNumber">7</span><span class="br"></span>Qui erant pabulandi aut frumentandi causa progressi hos levis armaturae Lusitani peritique earum regionum caetrati citerioris Hispaniae consectabantur, quibus erat proclive tranare flumen quod consuetudo eorum omnium est ut sine utribus ad exercitum non eant.</p>
</section><notes><section class="footnotes"><ul><li class="note" id="note_LCL039_72_56"><a class="footnoteCrossrefLink" href="#target_note_LCL039_72_56" title="Click to highlight in text"><sup class="lineRef">56</sup>commeatus <span class="italic">Beroaldo</span> (<span class="italic">see 1.54.5</span>): comitatus <span class="italic">ω</span></a></li><script type="text/javascript">document.getElementById('note_LCL039_72_56').style.display = "none";</script><li class="note" id="note_LCL039_72_57"><a class="footnoteCrossrefLink" href="#target_note_LCL039_72_57" title="Click to highlight in text"><sup class="lineRef">57</sup>hibernis] <span class="italic">The text is uncertain here</span>.</a></li><script type="text/javascript">document.getElementById('note_LCL039_72_57').style.display = "none";</script></ul></section></notes></section>