<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
 servare non possent, quibus interclusis exercitu Caesaris auxilium ferri nulla ratione poterat. <span class="br"></span><span class="lineNumber">3</span><span class="br"></span>Confecit prior iter Caesar atque ex magnis rupibus nactus planitiem in hac contra hostem aciem instruit. Afranius, cum ab equitatu novissimum agmen premeretur, ante se hostem videret, collem quendam nactus ibi constitit. <span class="br"></span><span class="lineNumber">4</span><span class="br"></span>Ex eo loco IIII caetratorum cohortes in montem qui erat in conspectu omnium excelsissimus mittit. Hunc magno cursu concitatos iubet occupare, eo consilio uti ipse eodem omnibus copiis contenderet et mutato itinere iugis Otogesam perveniret. <span class="br"></span><span class="lineNumber">5</span><span class="br"></span>Hunc cum obliquo itinere caetrati peterent conspicatus equitatus Caesaris in cohortes impetum facit. Nec minimam partem temporis equitum vim caetrati sustinere potuerunt omnesque ab his circumventi in conspectu utriusque exercitus interficiuntur.</p>
<p>71. Erat occasio bene gerendae rei. Neque vero id Caesarem fugiebat tanto sub oculis accepto detrimento perterritum exercitum sustinere non posse, praesertim circumdatum undique equitatu cum in loco aequo atque aperto confligeretur. Idque ex omnibus partibus ab eo flagitabatur. <span class="br"></span><span class="lineNumber">2</span><span class="br"></span>Concurrebant legati centuriones tribunique militum: ne dubitaret proelium committere; omnium esse militum paratissimos animos; <span class="br"></span><span class="lineNumber">3</span><span class="br"></span>Afranianos contra multis rebus sui timoris signa misisse, quod suis non subvenissent, quod de colle non decederent, quod vix equitum incursus sustinerent collatisque in unum locum signis conferti neque ordines neque signa servarent; <span class="br"></span><span class="lineNumber">4</span><span class="br"></span>quod si iniquitatem loci timeret datum iri tamen aliquo loco pugnandi facultatem, quod certe inde decedendum esset Afranio nec sine aqua permanere posset.</p>
</section><notes></notes></section>