<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
mitterentur non reperiebantur, maximeque timoris causa pro se quisque id munus legationis recusabat. <span class="br"></span><span class="lineNumber">2</span><span class="br"></span>Pompeius enim discedens ab urbe in senatu dixerat: eodem se habiturum loco qui Romae remansissent et qui in castris Caesaris fuissent. <span class="br"></span><span class="lineNumber">3</span><span class="br"></span>Sic triduum disputationibus excusationibusque extrahitur. Subicitur etiam L. Metellus tribunus plebis ab inimicis Caesaris qui hanc rem distrahat reliquasque res quascumque agere instituerit impediat. <span class="br"></span><span class="lineNumber">4</span><span class="br"></span>Cuius cognito consilio Caesar frustra diebus aliquot consumptis, ne reliquum tempus dimittat infectis iis quae agere destinaverat ab urbe proficiscitur atque in ulteriorem Galliam pervenit.</p>
<p>34. Quo cum venisset cognoscit: missum &lt;in Hispaniam&gt; a Pompeio Vibullium Rufum, quem paucis ante diebus Corfinio captum ipse dimiserat; <span class="br"></span><span class="lineNumber">2</span><span class="br"></span>profectum item Domitium ad occupandam Massiliam navibus actuariis VII, quas Igili et in Cosano a privatis coactas servis libertis colonis suis compleverat; <span class="br"></span><span class="lineNumber">3</span><span class="br"></span>praemissos etiam legatos Massilienses domum, nobiles adulescentes, quos ab urbe discedens Pompeius erat adhortatus ne nova Caesaris officia veterum suorum beneficiorum in eos memoriam expellerent. <span class="br"></span><span class="lineNumber">4</span><span class="br"></span>Quibus mandatis acceptis Massilienses portas Caesari clauserant, Albicos, barbaros homines qui in eorum fide antiquitus erant montesque supra Massiliam incolebant, ad se vocaverant, <span class="br"></span><span class="lineNumber">5</span><span class="br"></span>frumentum ex finitimis regionibus atque [in] omnibus castellis in urbem convexerant, armorum officinas in urbe instituerant, muros portas classem reficiebant.</p>
</section><notes></notes></section>