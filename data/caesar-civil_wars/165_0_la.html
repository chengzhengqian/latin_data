<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
miserrimo ac patientissimo exercitu Caesaris luxuriem obiciebant, cui semper omnia ad necessarium usum defuissent.</p>
<p><span class="br"></span><span class="lineNumber">3</span><span class="br"></span>Pompeius iam cum intra vallum nostri versarentur equum nactus detractis insignibus imperatoris decimana porta se ex castris eiecit protinusque equo citato Larisam contendit. <span class="br"></span><span class="lineNumber">4</span><span class="br"></span>Neque ibi constitit sed eadem celeritate paucos suos ex fuga nactus nocturno itinere non intermisso comitatu equitum XXX ad mare pervenit navemque frumentariam conscendit, saepe, ut dicebatur, querens tantum se opinionem fefellisse ut a quo genere hominum victoriam sperasset ab eo initio fugae facto paene proditus videretur.</p>
<p>97. Caesar castris potitus a militibus contendit ne in praeda occupati reliqui negoti gerendi facultatem dimitterent. <span class="br"></span><span class="lineNumber">2</span><span class="br"></span>Qua re impetrata montem opere circummunire instituit. Pompeiani quod is mons erat sine aqua diffisi ei loco relicto monte universi iugis eius Larisam versus recipere coeperunt. <span class="br"></span><span class="lineNumber">3</span><span class="br"></span>Qua spe<a class="footnoteLink" href="#note_LCL039_330_122" id="target_note_LCL039_330_122"><sup>122</sup></a> animadversa Caesar copias suas divisit partemque legionum in castris Pompei remanere iussit, partem in sua castra remisit, IIII secum legiones duxit commodioreque itinere Pompeianis occurrere coepit. Et progressus milia passuum VI aciem instruxit. <span class="br"></span><span class="lineNumber">4</span><span class="br"></span>Qua re animadversa Pompeiani in quodam monte constiterunt. Hunc montem flumen subluebat. Caesar milites cohortatus [est], etsi totius diei continenti labore 


</p></section><notes><section class="footnotes"><ul><li class="note" id="note_LCL039_330_122"><a class="footnoteCrossrefLink" href="#target_note_LCL039_330_122" title="Click to highlight in text"><sup class="lineRef">122</sup>spe] re <span class="italic">ed. pr.</span></a></li><script type="text/javascript">document.getElementById('note_LCL039_330_122').style.display = "none";</script></ul></section></notes></section>