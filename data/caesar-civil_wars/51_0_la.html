<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
 ut intra munitionem et sine timore et sine stationibus aquari possent. <span class="br"></span><span class="lineNumber">4</span><span class="br"></span>Id opus inter se Petreius atque Afranius partiuntur ipsique perficiendi operis causa longius progrediuntur.</p>
<p>74. Quorum discessu liberam nacti milites colloquiorum facultatem vulgo procedunt, et quem quisque in castris notum aut municipem habebat conquirit atque evocat. <span class="br"></span><span class="lineNumber">2</span><span class="br"></span>Primum agunt gratias omnes omnibus quod sibi perterritis pridie pepercissent: eorum se beneficio vivere. Dein de imperatoris fide quaerunt rectene se illi sint commissuri, et quod non ab initio fecerint armaque quod cum hominibus necessariis et consanguineis contulerint queruntur. <span class="br"></span><span class="lineNumber">3</span><span class="br"></span>His provocati sermonibus fidem ab imperatore de Petrei atque Afrani vita petunt ne quod in se scelus concepisse neu suos prodidisse videantur. Quibus confirmatis rebus se statim signa translaturos confirmant legatosque de pace primorum ordinum centuriones ad Caesarem mittunt. <span class="br"></span><span class="lineNumber">4</span><span class="br"></span>Interim alii suos in castra invitandi causa adducunt, alii ab suis abducuntur, adeo ut una castra iam facta ex binis viderentur. Compluresque tribuni militum &lt;et&gt; centuriones ad Caesarem veniunt seque ei commendant. <span class="br"></span><span class="lineNumber">5</span><span class="br"></span>Idem hoc fit a principibus Hispaniae, quos illi evocaverant et secum in castris habebant obsidum loco. Hi suos notos hospitesque quaerebant per quem quisque eorum aditum commendationis haberet ad Caesarem. <span class="br"></span><span class="lineNumber">6</span><span class="br"></span>Afrani etiam filius adulescens de sua ac parentis sui salute cum Caesare per 
</p></section><notes></notes></section>