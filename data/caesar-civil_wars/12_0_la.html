<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
causa disposuerat. <span class="br"></span><span class="lineNumber">4</span><span class="br"></span>Dilectus circa urbem intermittuntur. Nihil citra Capuam tutum esse omnibus videtur. Capuae primum sese confirmant et colligunt dilectumque colonorum qui lege Iulia Capuam deducti erant habere instituunt. Gladiatoresque quos ibi Caesar in ludo habebat ad forum productos Lentulus &lt;spe&gt; libertatis confirmat. Atque iis equos attribuit et se sequi iussit. <span class="br"></span><span class="lineNumber">5</span><span class="br"></span>Quos postea, monitus ab suis quod ea res omnium iudicio reprehendebatur, circum familiae patres<a class="footnoteLink" href="#note_LCL039_24_26" id="target_note_LCL039_24_26"><sup>26</sup></a> conventus Campaniae custodiae causa distribuit.</p>
<p>15. Auximo Caesar progressus<a class="footnoteLink" href="#note_LCL039_24_27" id="target_note_LCL039_24_27"><sup>27</sup></a> omnem agrum Picenum percurrit. Cunctae earum regionum praefecturae libentissimis animis eum recipiunt exercitumque eius omnibus rebus iuvant. <span class="br"></span><span class="lineNumber">2</span><span class="br"></span>Etiam Cingulo, quod oppidum Labienus constituerat suaque pecunia exaedificaverat, ad eum legati veniunt quaeque imperaverit se cupidissime facturos pollicentur. <span class="br"></span><span class="lineNumber">3</span><span class="br"></span>Milites imperat. Mittunt. Interea legio duodecima Caesarem consequitur. Cum his duabus Asculum Picenum proficiscitur. Id oppidum Lentulus Spinther X cohortibus tenebat, qui Caesaris adventu cognito profugit ex oppido cohortesque secum abducere conatus magna parte militum deseritur. <span class="br"></span><span class="lineNumber">4</span><span class="br"></span>Relictus in itinere cum paucis incidit in Vibullium Rufum missum a Pompeio in agrum Picenum confirmandorum hominum causa. A quo factus Vibullius certior quae res in Piceno gererentur 



</p></section><notes><section class="footnotes"><ul><li class="note" id="note_LCL039_24_26"><a class="footnoteCrossrefLink" href="#target_note_LCL039_24_26" title="Click to highlight in text"><sup class="lineRef">26</sup>familiae patres <span class="italic">Chacon</span>: familiares <span class="italic">Ï‰</span></a></li><script type="text/javascript">document.getElementById('note_LCL039_24_26').style.display = "none";</script><li class="note" id="note_LCL039_24_27"><a class="footnoteCrossrefLink" href="#target_note_LCL039_24_27" title="Click to highlight in text"><sup class="lineRef">27</sup>auximo . . . progressus <span class="italic">S</span>: maximo . . . progressu <span class="italic">MUTV</span></a></li><script type="text/javascript">document.getElementById('note_LCL039_24_27').style.display = "none";</script></ul></section></notes></section>