<section class="div1 language" lang="la"><header><hgroup><h1>CAESAR</h1></hgroup></header>
<section class="div2">
<h2><span class="ac">LIBER I</span></h2>
<p class="noindent">1. . . . Litteris<a class="footnoteLink" href="#note_LCL039_2_1" id="target_note_LCL039_2_1"><sup>1</sup></a> [a Fabio] C. Caesaris consulibus redditis aegre ab his impetratum est summa tribunorum plebis contentione ut in senatu recitarentur. Vt vero ex litteris ad senatum referretur impetrari non potuit. <span class="br"></span><span class="lineNumber">2</span><span class="br"></span>Referunt consules de re publica infinite.<a class="footnoteLink" href="#note_LCL039_2_2" id="target_note_LCL039_2_2"><sup>2</sup></a> L. Lentulus consul senatui rei publicae se non defuturum pollicetur si audacter ac fortiter sententias dicere velint; <span class="br"></span><span class="lineNumber">3</span><span class="br"></span>sin Caesarem respiciant atque eius gratiam sequantur, ut superioribus fecerint temporibus, se sibi consilium capturum neque senatus auctoritati obtemperaturum; habere se quoque ad Caesaris gratiam atque amicitiam receptum. <span class="br"></span><span class="lineNumber">4</span><span class="br"></span>In eandem sententiam loquitur Scipio: Pompeio esse in animo rei publicae non deesse si senatus sequatur; si cunctetur atque agat lenius, nequiquam eius auxilium si postea velit senatum imploraturum.</p>
<p>2. Haec Scipionis oratio, quod senatus in urbe habebatur Pompeiusque aderat, ex ipsius ore Pompei mitti videbatur.


</p></section><notes><section class="footnotes"><ul><li class="note" id="note_LCL039_2_1"><a class="footnoteCrossrefLink" href="#target_note_LCL039_2_1" title="Click to highlight in text"><sup class="lineRef">1</sup><span class="italic">Some text is missing at the junction of the </span>BG<span class="italic"> and the </span>BC<span class="italic">.</span></a></li><script type="text/javascript">document.getElementById('note_LCL039_2_1').style.display = "none";</script><li class="note" id="note_LCL039_2_2"><a class="footnoteCrossrefLink" href="#target_note_LCL039_2_2" title="Click to highlight in text"><sup class="lineRef">2</sup>infinite <span class="italic">Hotoman </span>(<span class="italic">cf. Gel. 14.7.9</span>): in civitate <span class="italic">Ï‰</span>: [in civitate] <span class="italic">Faerno</span></a></li><script type="text/javascript">document.getElementById('note_LCL039_2_2').style.display = "none";</script></ul></section></notes></section>