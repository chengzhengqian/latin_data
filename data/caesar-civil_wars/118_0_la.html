<section class="div1 language" lang="la"><header><hgroup><h1>CAESAR</h1></hgroup></header><section class="div2">
<p>30. Haec eodem fere tempore Caesar atque Pompeius cognoscunt. Nam praetervectas Apolloniam Dyrrachiumque naves viderant ipsi—iter secundum eas terras<a class="footnoteLink" href="#note_LCL039_236_42" id="target_note_LCL039_236_42"><sup>42</sup></a> derexerant—sed quo essent eae delatae primis diebus ignorabant. <span class="br"></span><span class="lineNumber">2</span><span class="br"></span>Cognitaque re diversa sibi ambo consilia capiunt, Caesar ut quam primum se cum Antonio coniungeret, Pompeius ut venientibus in itinere se opponeret et si imprudentes ex insidiis adoriri posset. <span class="br"></span><span class="lineNumber">3</span><span class="br"></span>Eodemque die uterque eorum ex castris stativis a flumine Apso exercitum educunt, Pompeius clam et noctu, Caesar palam atque interdiu. <span class="br"></span><span class="lineNumber">4</span><span class="br"></span>Sed Caesari circuitu maiore iter erat longius adverso flumine ut vado transire posset. Pompeius, quia expedito itinere flumen ei transeundum non erat, magnis itineribus ad Antonium contendit. <span class="br"></span><span class="lineNumber">5</span><span class="br"></span>Atque ubi eum appropinquare cognovit idoneum locum nactus ibi copias collocavit suosque omnes castris continuit ignesque fieri prohibuit quo occultior esset eius adventus. <span class="br"></span><span class="lineNumber">6</span><span class="br"></span>Haec ad Antonium statim per Graecos deferuntur. Ille missis ad Caesarem nuntiis unum diem sese castris tenuit. Altero die ad eum pervenit Caesar. <span class="br"></span><span class="lineNumber">7</span><span class="br"></span>Cuius adventu cognito Pompeius ne duobus circumcluderetur exercitibus ex eo loco discedit omnibusque copiis ad Asparagium Dyrrachinorum pervenit atque ibi idoneo loco castra ponit.</p>
<p>31. His temporibus Scipio detrimentis quibusdam circa montem Amanum acceptis imperatorem se appellaverat.


</p></section><notes><section class="footnotes"><ul><li class="note" id="note_LCL039_236_42"><a class="footnoteCrossrefLink" href="#target_note_LCL039_236_42" title="Click to highlight in text"><sup class="lineRef">42</sup>secundum eas terras] -do austro <span class="italic">Paul. Perhaps</span> -dum eas oras<span class="italic">?</span></a></li><script type="text/javascript">document.getElementById('note_LCL039_236_42').style.display = "none";</script></ul></section></notes></section>