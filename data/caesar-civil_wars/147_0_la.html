<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
[quas]<a class="footnoteLink" href="#note_LCL039_294_90" id="target_note_LCL039_294_90"><sup>90</sup></a> scribere est solitus neque in fascibus insignia laureae praetulit. <span class="br"></span><span class="lineNumber">4</span><span class="br"></span>At Labienus, cum ab eo impetravisset ut sibi captivos tradi iuberet, omnes reductos—ostentationis, ut videbatur, causa quo maior perfugae fides haberetur—commilitones appellans et magna verborum contumelia interrogans solerentne veterani milites fugere, in omnium conspectu interfecit.</p>
<p>72. His rebus tantum fiduciae ac spiritus Pompeianis accessit ut non de ratione belli cogitarent sed vicisse iam sibi viderentur. <span class="br"></span><span class="lineNumber">2</span><span class="br"></span>Non illi paucitatem nostrorum militum, non iniquitatem loci atque angustias praeoccupatis castris et ancipitem terrorem intra extraque munitiones, non abscisum in duas partes exercitum, cum altera alteri auxilium ferre non posset, causae fuisse cogitabant. <span class="br"></span><span class="lineNumber">3</span><span class="br"></span>Non ad haec addebant: non ex concursu aciei<a class="footnoteLink" href="#note_LCL039_294_91" id="target_note_LCL039_294_91"><sup>91</sup></a> facto, non proelio dimicatum; sibique ipsos multitudine atque angustiis maius attulisse detrimentum quam ab hoste accepissent.<span class="br"></span><span class="lineNumber">4</span><span class="br"></span> Non denique communes belli casus recordabantur: quam parvulae saepe causae vel falsae suspicionis vel terroris repentini vel obiectae religionis magna detrimenta intulissent; quotiens vel ducis vitio vel culpa tribuni in exercitu esset offensum. Sed proinde ac si virtute vicissent neque ulla commutatio rerum posset accidere per orbem terrarum fama ac litteris victoriam eius diei concelebrabant.</p>
<p>73. Caesar a superioribus consiliis depulsus omnem sibi commutandam belli rationem existimavit. <span class="br"></span><span class="lineNumber">2</span><span class="br"></span>Itaque uno 



</p></section><notes><section class="footnotes"><ul><li class="note" id="note_LCL039_294_90"><a class="footnoteCrossrefLink" href="#target_note_LCL039_294_90" title="Click to highlight in text"><sup class="lineRef">90</sup>[quas] <span class="italic">Peskett</span>. <span class="italic">The sense is clear from D.C. 41.52.1</span>.</a></li><script type="text/javascript">document.getElementById('note_LCL039_294_90').style.display = "none";</script><li class="note" id="note_LCL039_294_91"><a class="footnoteCrossrefLink" href="#target_note_LCL039_294_91" title="Click to highlight in text"><sup class="lineRef">91</sup>aciei <span class="italic">Chacon</span>: agri <span class="italic">ω</span>: acri <span class="italic">ed. pr.</span></a></li><script type="text/javascript">document.getElementById('note_LCL039_294_91').style.display = "none";</script></ul></section></notes></section>