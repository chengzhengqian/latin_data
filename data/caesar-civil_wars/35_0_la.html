<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
 facilis est nostris receptus datus. <span class="br"></span><span class="lineNumber">3</span><span class="br"></span>Equitatus autem noster ab utroque latere etsi devexis<a class="footnoteLink" href="#note_LCL039_70_53" id="target_note_LCL039_70_53"><sup>53</sup></a> atque inferioribus locis constiterat tamen summum<a class="footnoteLink" href="#note_LCL039_70_54" id="target_note_LCL039_70_54"><sup>54</sup></a> &lt;in&gt; iugum virtute conititur atque inter duas acies perequitans commodiorem ac tutiorem nostris receptum dat. <span class="br"></span><span class="lineNumber">4</span><span class="br"></span>Ita vario certamine pugnatum est. Nostri in primo congressu circiter LXX ceciderunt, in his Q. Fulginius ex primo hastato legionis quartae decimae, qui propter eximiam virtutem ex inferioribus ordinibus in eum locum pervenerat. Vulnerantur amplius DC. <span class="br"></span><span class="lineNumber">5</span><span class="br"></span>Ex Afranianis interficiuntur T. Caecilius, primi pili centurio, et praeter eum centuriones IIII, milites amplius CC.</p>
<p>47. Sed haec eius diei praefertur opinio ut se utrique superiores discessisse existimarent, <span class="br"></span><span class="lineNumber">2</span><span class="br"></span>Afraniani quod cum esse omnium iudicio inferiores viderentur comminus tamdiu stetissent et nostrorum impetum sustinuissent et initio<a class="footnoteLink" href="#note_LCL039_70_55" id="target_note_LCL039_70_55"><sup>55</sup></a> locum tumulumque tenuissent quae causa pugnandi fuerat et nostros primo congressu terga vertere coegissent, <span class="br"></span><span class="lineNumber">3</span><span class="br"></span>nostri autem quod iniquo loco atque impari congressi numero V horis proelium sustinuissent, quod montem gladiis destrictis ascendissent, quod ex loco superiore terga vertere adversarios coegissent atque in oppidum compulissent. <span class="br"></span><span class="lineNumber">4</span><span class="br"></span>Illi eum tumulum pro quo pugnatum est magnis operibus muniverunt praesidiumque ibi posuerunt.</p>
</section><notes><section class="footnotes"><ul><li class="note" id="note_LCL039_70_53"><a class="footnoteCrossrefLink" href="#target_note_LCL039_70_53" title="Click to highlight in text"><sup class="lineRef">53</sup>devexis <span class="italic">Damon</span>: deiectis <span class="italic">M</span>: disiectis <span class="italic">U</span>: dilectis <span class="italic">TV. The manuscript S</span> <span class="italic">is missing here</span>.</a></li><script type="text/javascript">document.getElementById('note_LCL039_70_53').style.display = "none";</script><li class="note" id="note_LCL039_70_54"><a class="footnoteCrossrefLink" href="#target_note_LCL039_70_54" title="Click to highlight in text"><sup class="lineRef">54</sup>summum] summa <span class="italic">Forchhammer</span></a></li><script type="text/javascript">document.getElementById('note_LCL039_70_54').style.display = "none";</script><li class="note" id="note_LCL039_70_55"><a class="footnoteCrossrefLink" href="#target_note_LCL039_70_55" title="Click to highlight in text"><sup class="lineRef">55</sup>&lt;ab&gt; initio <span class="italic">Paul</span></a></li><script type="text/javascript">document.getElementById('note_LCL039_70_55').style.display = "none";</script></ul></section></notes></section>