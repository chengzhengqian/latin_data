<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
 munitiones nostras egressi compluribus interfectis sese ad suos incolumes receperunt.</p>
<p>53. Ita uno die VI proeliis factis—tribus ad Dyrrachium, tribus ad munitiones—cum horum omnium ratio haberetur ad duo milia numero ex Pompeianis cecidisse reperiebamus, evocatos centurionesque complures. In eo fuit numero Valerius Flaccus L. filius eius qui praetor Asiam obtinuerat. Signaque sunt militaria VI relata. <span class="br"></span><span class="lineNumber">2</span><span class="br"></span>Nostri non amplius XX omnibus sunt proeliis desiderati. <span class="br"></span><span class="lineNumber">3</span><span class="br"></span>Sed in castello nemo fuit omnino militum quin vulneraretur, IIIIque ex una<a class="footnoteLink" href="#note_LCL039_270_71" id="target_note_LCL039_270_71"><sup>71</sup></a> cohorte centuriones oculos amiserunt. <span class="br"></span><span class="lineNumber">4</span><span class="br"></span>Et cum laboris sui periculique testimonium adferre vellent milia sagittarum circiter XXX in castellum coniecta Caesari renumeraverunt. Scutoque ad eum relato Scaevae centurionis inventa sunt in eo foramina CCXXX.<a class="footnoteLink" href="#note_LCL039_270_72" id="target_note_LCL039_270_72"><sup>72</sup></a> <span class="br"></span><span class="lineNumber">5</span><span class="br"></span>Quem Caesar, ut erat de se meritus et de re publica, donatum milibus †CC atque†<a class="footnoteLink" href="#note_LCL039_270_73" id="target_note_LCL039_270_73"><sup>73</sup></a> ab octavis ordinibus ad primipilum se traducere pronuntiavit. Eius enim ope castellum magna ex parte conservatum esse constabat. Cohortemque postea duplici stipendio frumento vestiariis<a class="footnoteLink" href="#note_LCL039_270_74" id="target_note_LCL039_270_74"><sup>74</sup></a> militaribusque donis amplissime donavit.</p>
<p>54. Pompeius noctu magnis additis munitionibus reliquis diebus turres extruxit et in altitudinem pedum XV 





</p></section><notes><section class="footnotes"><ul><li class="note" id="note_LCL039_270_71"><a class="footnoteCrossrefLink" href="#target_note_LCL039_270_71" title="Click to highlight in text"><sup class="lineRef">71</sup>una] VIII<sup>a</sup> <span class="italic">Paul</span></a></li><script type="text/javascript">document.getElementById('note_LCL039_270_71').style.display = "none";</script><li class="note" id="note_LCL039_270_72"><a class="footnoteCrossrefLink" href="#target_note_LCL039_270_72" title="Click to highlight in text"><sup class="lineRef">72</sup>CCXXX <span class="italic">MU</span>: CCXX <span class="italic">STV</span>: CXX <span class="italic">in</span> <span class="italic">V. Max. 3.2.23, Suet. </span>Jul.<span class="italic"> 68.4, Flor. </span>Epit.<span class="italic"> 2.13.40, App. </span>BC<span class="italic"> 2.60.249</span>, ἑκατὸν καὶ τριάκοντα <span class="italic">in Plut. </span>Caes.<span class="italic"> 16.3</span></a></li><script type="text/javascript">document.getElementById('note_LCL039_270_72').style.display = "none";</script><li class="note" id="note_LCL039_270_73"><a class="footnoteCrossrefLink" href="#target_note_LCL039_270_73" title="Click to highlight in text"><sup class="lineRef">73</sup><span class="italic">The text cannot be restored with any certainty here</span>.</a></li><script type="text/javascript">document.getElementById('note_LCL039_270_73').style.display = "none";</script><li class="note" id="note_LCL039_270_74"><a class="footnoteCrossrefLink" href="#target_note_LCL039_270_74" title="Click to highlight in text"><sup class="lineRef">74</sup>vestiariis <span class="italic">Nicasius</span>: vespe(t/c)iariis <span class="italic">ω</span>: veste cibariis <span class="italic">Cujas</span></a></li><script type="text/javascript">document.getElementById('note_LCL039_270_74').style.display = "none";</script></ul></section></notes></section>