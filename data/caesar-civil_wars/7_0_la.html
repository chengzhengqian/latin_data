<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
[quae superioribus annis armis esset restituta]:<a class="footnoteLink" href="#note_LCL039_14_18" id="target_note_LCL039_14_18"><sup>18</sup></a> <span class="br"></span><span class="lineNumber">3</span><span class="br"></span>Sullam nudata omnibus rebus tribunicia potestate tamen intercessionem liberam reliquisse; <span class="br"></span><span class="lineNumber">4</span><span class="br"></span>Pompeium, qui amissa restituisse videatur omnia,<a class="footnoteLink" href="#note_LCL039_14_19" id="target_note_LCL039_14_19"><sup>19</sup></a> etiam quae ante habuerint ademisse; <span class="br"></span><span class="lineNumber">5</span><span class="br"></span>quotienscumque sit decretum darent operam magistratus ne quid res publica detrimenti caperet, qua voce et quo senatus consulto populus Romanus ad arma sit vocatus, factum in perniciosis legibus, in vi tribunicia, in secessione populi, templis locisque editioribus occupatis. <span class="br"></span><span class="lineNumber">6</span><span class="br"></span>Atque haec superioris aetatis exempla expiata Saturnini atque Gracchorum casibus docet. (Quarum rerum illo tempore nihil factum, ne cogitatum quidem. Nulla lex promulgata, non cum populo agi coeptum, nulla secessio facta.) <span class="br"></span><span class="lineNumber">7</span><span class="br"></span>Hortatur, cuius imperatoris ductu VIIII annis rem publicam felicissime gesserint plurimaque proelia secunda fecerint, omnem Galliam Germaniamque pacaverint, ut eius existimationem dignitatemque ab inimicis defendant. <span class="br"></span><span class="lineNumber">8</span><span class="br"></span>Conclamant legionis tertiae decimae, quae aderat, milites—hanc enim initio tumultus evocaverat, reliquae nondum convenerant—sese paratos esse imperatoris sui tribunorumque plebis iniurias defendere.</p>
<p>8. Cognita militum voluntate Ariminum cum ea legione proficiscitur. Ibique tribunos plebis qui ad eum confugerant




</p></section><notes><section class="footnotes"><ul><li class="note" id="note_LCL039_14_18"><a class="footnoteCrossrefLink" href="#target_note_LCL039_14_18" title="Click to highlight in text"><sup class="lineRef">18</sup>[quae . . . restituta] <span class="italic">Nipperdey</span></a></li><script type="text/javascript">document.getElementById('note_LCL039_14_18').style.display = "none";</script><li class="note" id="note_LCL039_14_19"><a class="footnoteCrossrefLink" href="#target_note_LCL039_14_19" title="Click to highlight in text"><sup class="lineRef">19</sup>omnia <span class="italic">Markland</span> (<span class="italic">see 1.7.3</span>): dona <span class="italic">ω</span>: bona <span class="italic">Vittori</span>: [dona]<span class="bold"><span class="italic"> </span></span><span class="italic">Terpstra</span></a></li><script type="text/javascript">document.getElementById('note_LCL039_14_19').style.display = "none";</script></ul></section></notes></section>