<section class="div1 language" lang="la"><header><hgroup><h1>CAESAR</h1></hgroup></header><section class="div2">
<p>35. Evocat ad se Caesar Massilia XV primos. Cum iis agit: ne initium inferendi belli ab Massiliensibus oriatur; debere eos Italiae totius auctoritatem sequi potius quam unius hominis voluntati obtemperare. <span class="br"></span><span class="lineNumber">2</span><span class="br"></span>Reliqua quae ad eorum sanandas mentes pertinere arbitrabatur commemorat. <span class="br"></span><span class="lineNumber">3</span><span class="br"></span>Cuius orationem legati domum referunt atque ex auctoritate haec<a class="footnoteLink" href="#note_LCL039_54_40" id="target_note_LCL039_54_40"><sup>40</sup></a> Caesari renuntiant: intellegere se divisum esse populum &lt;Romanum&gt; in partes duas; neque sui iudici neque suarum esse virium discernere utra pars iustiorem habeat causam; <span class="br"></span><span class="lineNumber">4</span><span class="br"></span>principes vero esse earum partium Cn. Pompeium et C. Caesarem, patronos civitatis, quorum alter agros Volcarum Arecomicorum et Helviorum publice his concesserit, alter bello victas †gallias† attribuerit<a class="footnoteLink" href="#note_LCL039_54_41" id="target_note_LCL039_54_41"><sup>41</sup></a> vectigaliaque auxerit; <span class="br"></span><span class="lineNumber">5</span><span class="br"></span>quare paribus eorum beneficiis parem se quoque voluntatem tribuere debere et neutrum eorum contra alterum iuvare aut urbe aut portibus recipere.</p>
<p>36. Haec dum inter eos aguntur Domitius navibus Massiliam pervenit atque ab his receptus urbi praeficitur. Summa ei belli administrandi permittitur. <span class="br"></span><span class="lineNumber">2</span><span class="br"></span>Eius imperio classem quoquo versus dimittunt. Onerarias naves quas ubique possunt deprehendunt atque in portum deducunt. Parum clavis aut materia atque armamentis instructis ad 



</p></section><notes><section class="footnotes"><ul><li class="note" id="note_LCL039_54_40"><a class="footnoteCrossrefLink" href="#target_note_LCL039_54_40" title="Click to highlight in text"><sup class="lineRef">40</sup>haec] DC <span class="italic">Chacon</span></a></li><script type="text/javascript">document.getElementById('note_LCL039_54_40').style.display = "none";</script><li class="note" id="note_LCL039_54_41"><a class="footnoteCrossrefLink" href="#target_note_LCL039_54_41" title="Click to highlight in text"><sup class="lineRef">41</sup>victas gallias attribuerit <span class="italic">MUS</span>: victas galliae a- <span class="italic">TV</span>: victos Sallyas a- <span class="italic">Glandorp</span>: victa Gallia alia tribuerit <span class="italic">Paul</span></a></li><script type="text/javascript">document.getElementById('note_LCL039_54_41').style.display = "none";</script></ul></section></notes></section>