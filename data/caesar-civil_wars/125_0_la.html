<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
nacti turmas . . .<a class="footnoteLink" href="#note_LCL039_250_55" id="target_note_LCL039_250_55"><sup>55</sup></a> exceperunt. In his fuit<a class="footnoteLink" href="#note_LCL039_250_56" id="target_note_LCL039_250_56"><sup>56</sup></a> M. Opimius praefectus equitum. Reliquos<a class="footnoteLink" href="#note_LCL039_250_57" id="target_note_LCL039_250_57"><sup>57</sup></a> omnes earum turmarum aut interfecerunt aut captos ad Domitium deduxerunt.</p>
<p>39. Deductis orae maritimae praesidiis Caesar, ut supra demonstratum est, tres cohortes Orici oppidi tuendi causa reliquit isdemque custodiam navium longarum tradidit quas ex Italia traduxerat. Huic officio oppidoque Caninianus legatus praeerat. <span class="br"></span><span class="lineNumber">2</span><span class="br"></span>Is naves nostras interiorem in portum post oppidum reduxit et ad terram deligavit faucibusque portus navem onerariam submersam obiecit et huic alteram coniunxit. Super quas turrim effectam ad ipsum introitum portus opposuit et militibus complevit tuendamque ad omnes repentinos casus tradidit.</p>
<p>40. Quibus cognitis rebus Cn. Pompeius filius, qui classi Aegyptiae praeerat, ad Oricum venit submersamque navem remulco multisque contendens funibus adduxit. Atque alteram navem, quae erat ad custodiam ab Acilio posita, pluribus aggressus navibus, in quibus ad libram fecerat turres, [ut] ex superiore pugnans loco integrosque semper defatigatis summittens, et reliquis partibus simul ex terra scalis et classe moenia oppidi temptans uti adversariorum manus diduceret, labore et multitudine telorum nostros vicit. Deiectisque defensoribus, qui omnes scaphis excepti refugerant, eam navem expugnavit. <span class="br"></span><span class="lineNumber">2</span><span class="br"></span>Eodemque tempore ex altera parte molem tenuit naturalem obiectam,




</p></section><notes><section class="footnotes"><ul><li class="note" id="note_LCL039_250_55"><a class="footnoteCrossrefLink" href="#target_note_LCL039_250_55" title="Click to highlight in text"><sup class="lineRef">55</sup>turmas . . . exceperunt <span class="italic">Damon</span>: turmas exceperunt . . . <span class="italic">Freudenberg</span></a></li><script type="text/javascript">document.getElementById('note_LCL039_250_55').style.display = "none";</script><li class="note" id="note_LCL039_250_56"><a class="footnoteCrossrefLink" href="#target_note_LCL039_250_56" title="Click to highlight in text"><sup class="lineRef">56</sup>in his fuit] unus fugit <span class="italic">Roscher</span></a></li><script type="text/javascript">document.getElementById('note_LCL039_250_56').style.display = "none";</script><li class="note" id="note_LCL039_250_57"><a class="footnoteCrossrefLink" href="#target_note_LCL039_250_57" title="Click to highlight in text"><sup class="lineRef">57</sup>[reliquos] <span class="italic">Dederich</span></a></li><script type="text/javascript">document.getElementById('note_LCL039_250_57').style.display = "none";</script></ul></section></notes></section>