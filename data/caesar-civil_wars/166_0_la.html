<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
erant confecti noxque iam suberat, tamen munitione flumen a monte seclusit ne noctu aquari Pompeiani possent. <span class="br"></span><span class="lineNumber">5</span><span class="br"></span>Quo perfecto opere illi de deditione missis legatis agere coeperunt. Pauci ordinis senatorii, qui se cum iis coniunxerant, nocte fuga salutem petiverunt.</p>
<p>98. Caesar prima luce omnes eos qui in monte consederant ex superioribus locis in planitiem descendere atque arma proicere iussit. <span class="br"></span><span class="lineNumber">2</span><span class="br"></span>Quod ubi sine recusatione fecerunt passisque palmis proiecti ad terram flentes ab eo salutem petiverunt consolatus consurgere iussit. Et pauca apud eos de lenitate sua locutus quo minore essent timore omnes conservavit militibusque suis commendavit ne qui eorum violaretur neu quid sui desiderarent. <span class="br"></span><span class="lineNumber">3</span><span class="br"></span>Hac adhibita diligentia ex castris sibi legiones alias occurrere et eas quas secum duxerat invicem requiescere atque in castra reverti iussit. Eodemque die Larisam pervenit.</p>
<p>99. In eo proelio non amplius CC milites desideravit. Sed centuriones, fortes viros, circiter XXX amisit. <span class="br"></span><span class="lineNumber">2</span><span class="br"></span>Interfectus est etiam fortissime pugnans Crastinus, cuius mentionem supra fecimus, gladio in os adversum coniecto. <span class="br"></span><span class="lineNumber">3</span><span class="br"></span>Neque id fuit falsum quod ille in pugnam proficiscens dixerat. Sic enim Caesar existimabat eo proelio excellentissimam virtutem Crastini fuisse optimeque eum de se meritum iudicabat. <span class="br"></span><span class="lineNumber">4</span><span class="br"></span>Ex Pompeiano exercitu circiter milia XV cecidisse videbantur. Sed in deditionem venerunt amplius milia XXIIII. Namque etiam cohortes quae praesidio in castellis fuerant sese Sullae dediderunt. Multi praeterea in finitimas civitates refugerunt. Signaque militaria ex 
</p></section><notes></notes></section>