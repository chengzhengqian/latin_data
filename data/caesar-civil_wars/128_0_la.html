<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
frumentumque omne conquisitum spoliatis effossisque eorum domibus per equites in Petram comportarat.</p>
<p>43. Quibus rebus cognitis Caesar consilium capit ex loci natura. Erant enim circum castra Pompei permulti editi atque asperi colles. Hos primum praesidiis tenuit castellaque ibi communiit. <span class="br"></span><span class="lineNumber">2</span><span class="br"></span>Inde ut loci cuiusque natura ferebat ex castello in castellum perducta munitione circumvallare Pompeium instituit, <span class="br"></span><span class="lineNumber">3</span><span class="br"></span>haec expectans<a class="footnoteLink" href="#note_LCL039_256_59" id="target_note_LCL039_256_59"><sup>59</sup></a>—quod angusta re frumentaria utebatur quodque Pompeius multitudine equitum valebat—quo minore periculo undique frumentum commeatumque exercitui supportare posset, simul uti pabulatione Pompeium prohiberet equitatumque eius ad rem gerendam inutilem efficeret, tertio ut auctoritatem, qua ille maxime apud exteras nationes niti videbatur, minueret, cum fama per orbem terrarum percrebuisset: illum a Caesare obsideri neque audere proelio dimicare.</p>
<p>44. Pompeius neque a mari Dyrrachioque discedere volebat, quod omnem apparatum belli—tela arma tormenta—ibi collocaverat frumentumque exercitui navibus supportabat, neque munitiones Caesaris prohibere poterat nisi proelio decertare vellet. Quod eo tempore statuerat non esse faciendum. <span class="br"></span><span class="lineNumber">2</span><span class="br"></span>Relinquebatur ut extremam rationem belli sequens quam plurimos colles occuparet et quam latissimas regiones praesidiis teneret Caesarisque copias quam maxime posset distineret. Idque accidit. <span class="br"></span><span class="lineNumber">3</span><span class="br"></span>Castellis enim XXIIII effectis XV milia passuum circuitu 


</p></section><notes><section class="footnotes"><ul><li class="note" id="note_LCL039_256_59"><a class="footnoteCrossrefLink" href="#target_note_LCL039_256_59" title="Click to highlight in text"><sup class="lineRef">59</sup>expectans <span class="italic">ω</span>: sp- <span class="italic">Vascosan</span></a></li><script type="text/javascript">document.getElementById('note_LCL039_256_59').style.display = "none";</script></ul></section></notes></section>