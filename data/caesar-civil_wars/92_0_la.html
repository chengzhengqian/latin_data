<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
cohortibus V castris praesidio relictis. Progressus milia passuum VI equites convenit, rem gestam cognovit, ex captivis quaerit quis castris ad Bagradam praesit. Respondent Saburram. <span class="br"></span><span class="lineNumber">2</span><span class="br"></span>Reliqua studio itineris conficiendi quaerere praetermittit. Proximaque respiciens signa “Videtisne,” inquit, “milites, captivorum orationem cum perfugis convenire? abesse regem, exiguas esse copias missas, quae paucis equitibus pares esse non potuerint? <span class="br"></span><span class="lineNumber">3</span><span class="br"></span>Proinde ad praedam, ad gloriam properate, ut iam de praemiis vestris et de referenda gratia cogitare incipiamus.” <span class="br"></span><span class="lineNumber">4</span><span class="br"></span>Erant per se magna quae gesserant equites, praesertim cum eorum exiguus numerus cum tanta multitudine Numidarum conferretur. Haec tamen ab ipsis inflatius commemorabantur, ut de suis homines laudibus libenter praedicant. <span class="br"></span><span class="lineNumber">5</span><span class="br"></span>Multa praeterea spolia praeferebantur, capti homines equitesque<a class="footnoteLink" href="#note_LCL039_184_35" id="target_note_LCL039_184_35"><sup>35</sup></a> producebantur, ut quicquid intercederet temporis hoc omne victoriam morari videretur. <span class="br"></span><span class="lineNumber">6</span><span class="br"></span>Ita spei Curionis militum studia non deerant. Equites sequi iubet sese iterque accelerat ut quam maxime ex fuga perterritos adoriri posset. At illi itinere totius noctis confecti subsequi non poterant atque alii alio loco resistebant. Ne haec quidem res Curionem ad spem<a class="footnoteLink" href="#note_LCL039_184_36" id="target_note_LCL039_184_36"><sup>36</sup></a> morabatur.</p>
<p>40. Iuba certior factus a Saburra de nocturno proelio duo milia Hispanorum et Gallorum equitum, quos suae custodiae causa circum se habere consuerat, et peditum eam partem cui maxime confidebat Saburrae summittit. Ipse cum reliquis copiis elephantisque LX lentius subsequitur.




</p></section><notes><section class="footnotes"><ul><li class="note" id="note_LCL039_184_35"><a class="footnoteCrossrefLink" href="#target_note_LCL039_184_35" title="Click to highlight in text"><sup class="lineRef">35</sup>equitesque] equique <span class="italic">Chacon</span></a></li><script type="text/javascript">document.getElementById('note_LCL039_184_35').style.display = "none";</script><li class="note" id="note_LCL039_184_36"><a class="footnoteCrossrefLink" href="#target_note_LCL039_184_36" title="Click to highlight in text"><sup class="lineRef">36</sup>[ad spem] <span class="italic">Chacon</span></a></li><script type="text/javascript">document.getElementById('note_LCL039_184_36').style.display = "none";</script></ul></section></notes></section>