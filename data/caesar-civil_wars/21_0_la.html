<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
mittit ad eum colloqui causa. Mandat ut Libonem de concilianda pace hortetur. In primis ut ipse cum Pompeio colloqueretur postulat. <span class="br"></span><span class="lineNumber">4</span><span class="br"></span>Magnopere sese confidere demonstrat si eius rei sit potestas facta fore ut aequis conditionibus ab armis discedatur; cuius rei magnam partem laudis atque existimationis ad Libonem perventuram si illo auctore atque agente ab armis sit discessum. <span class="br"></span><span class="lineNumber">5</span><span class="br"></span>Libo a colloquio Canini digressus ad Pompeium proficiscitur. Paulo post renuntiat: quod consules absint sine illis non posse agi de compositione. <span class="br"></span><span class="lineNumber">6</span><span class="br"></span>Ita saepius rem frustra temptatam Caesar aliquando dimittendam sibi iudicat et de bello agendum.</p>
<p>27. Prope dimidia parte operis a Caesare effecta diebusque in ea re consumptis VIIII, naves a consulibus Dyrrachio remissae, quae priorem partem exercitus eo deportaverant, Brundisium revertuntur. <span class="br"></span><span class="lineNumber">2</span><span class="br"></span>Pompeius sive operibus Caesaris permotus sive etiam quod ab initio Italia excedere constituerat adventu navium profectionem parare incipit. <span class="br"></span><span class="lineNumber">3</span><span class="br"></span>Et quo facilius impetum Caesaris tardaret, ne sub ipsa profectione milites oppidum irrumperent portas obstruit vicos plateasque inaedificat ac fossas transversas viis praeducit atque ibi sudes stipitesque praeacutos defigit. <span class="br"></span><span class="lineNumber">4</span><span class="br"></span>Haec levibus cratibus terraque inaequat. Aditus autem atque itinera duo quae extra murum ad portum ferebant maximis defixis trabibus atque iis praeacutis praesaepit. <span class="br"></span><span class="lineNumber">5</span><span class="br"></span>His paratis rebus milites silentio naves conscendere
</p></section><notes></notes></section>