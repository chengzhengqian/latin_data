<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
 obtemperavit quod erat sine militibus privatoque consilio administrabatur, delata Oricum atque a Bibulo expugnata est. <span class="br"></span><span class="lineNumber">3</span><span class="br"></span>Qui de servis liberisque omnibus ad impuberes supplicium sumit et ad unum interficit. Ita exiguo tempore magnoque casu totius exercitus salus constitit.</p>
<p>15. Bibulus, ut supra demonstratum est, erat &lt;cum&gt; classe ad Oricum, et sicuti mari portibusque Caesarem prohibebat ita ipse omni terra earum regionum prohibebatur. <span class="br"></span><span class="lineNumber">2</span><span class="br"></span>Praesidiis enim dispositis omnia litora a Caesare tenebantur, neque lignandi atque aquandi neque naves ad terram religandi potestas fiebat. <span class="br"></span><span class="lineNumber">3</span><span class="br"></span>Erat res in magna difficultate, summisque angustiis rerum necessariarum premebantur, adeo ut cogerentur sicuti reliquum commeatum ita ligna atque aquam Corcyra navibus onerariis supportare. <span class="br"></span><span class="lineNumber">4</span><span class="br"></span>Atque etiam uno tempore accidit ut difficilioribus usi tempestatibus ex pellibus quibus erant tectae naves nocturnum excipere rorem cogerentur. <span class="br"></span><span class="lineNumber">5</span><span class="br"></span>Quas tamen difficultates patienter atque aequo animo ferebant neque sibi nudanda litora et relinquendos portus existimabant. <span class="br"></span><span class="lineNumber">6</span><span class="br"></span>Sed cum essent in quibus demonstravi angustiis ac se Libo cum Bibulo coniunxisset loquuntur ambo ex navibus cum M. Acilio et Staio<a class="footnoteLink" href="#note_LCL039_214_25" id="target_note_LCL039_214_25"><sup>25</sup></a> Murco legatis, quorum alter oppidi muris, alter praesidiis terrestribus praeerat: velle se de maximis rebus cum Caesare loqui si sibi eius &lt;rei&gt; facultas detur. Huc addunt pauca rei confirmandae causa ut de compositione acturi viderentur. <span class="br"></span><span class="lineNumber">7</span><span class="br"></span>Interim postulant ut sint indutiae, atque ab iis impetrant. <span class="br"></span><span class="lineNumber">8</span><span class="br"></span>Magnum enim quod adferebant

</p></section><notes><section class="footnotes"><ul><li class="note" id="note_LCL039_214_25"><a class="footnoteCrossrefLink" href="#target_note_LCL039_214_25" title="Click to highlight in text"><sup class="lineRef">25</sup>Staio <span class="italic">Carter</span>: statio [-ilio <span class="italic">V</span>] <span class="italic">Ï‰</span></a></li><script type="text/javascript">document.getElementById('note_LCL039_214_25').style.display = "none";</script></ul></section></notes></section>