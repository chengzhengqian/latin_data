<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
dissimulari et occultari quam per nos confirmari praestet! <span class="br"></span><span class="lineNumber">6</span><span class="br"></span>An non uti corporis vulnera ita exercitus incommoda sunt tegenda ne spem adversariis augeamus? <span class="br"></span><span class="lineNumber">7</span><span class="br"></span>At etiam ut media nocte proficiscamur addunt quo maiorem, credo, licentiam habeant qui peccare conentur. Namque huiusmodi res aut pudore aut metu tenentur, quibus rebus nox maxime adversaria est. <span class="br"></span><span class="lineNumber">8</span><span class="br"></span>Quare neque tanti sum animi ut sine spe castra oppugnanda censeam neque tanti timoris uti spe<a class="footnoteLink" href="#note_LCL039_170_26" id="target_note_LCL039_170_26"><sup>26</sup></a> deficiam, atque omnia prius experienda arbitror magnaque ex parte iam me una vobiscum de re iudicium facturum confido.”</p>
<p>32. Dimisso consilio contionem advocat militum. Commemorat quo sit eorum usus studio ad Corfinium Caesar, ut magnam partem Italiae beneficio atque auctoritate eorum suam fecerit. <span class="br"></span><span class="lineNumber">2</span><span class="br"></span>“Vos enim vestrumque factum,” inquit, “omnia deinceps municipia sunt secuta. Neque sine causa et Caesar amicissime de vobis et illi gravissime iudicaverunt. <span class="br"></span><span class="lineNumber">3</span><span class="br"></span>Pompeius enim nullo proelio pulsus vestri facti praeiudicio demotus Italia excessit. Caesar me, quem sibi carissimum habuit, provinciam Siciliam atque Africam, sine quibus urbem atque Italiam tueri non potest, vestrae fidei commisit. <span class="br"></span><span class="lineNumber">4</span><span class="br"></span>At sunt qui vos hortentur ut a nobis desciscatis. Quid enim est illis optatius quam uno tempore et nos circumvenire et vos nefario scelere obstringere? Aut quid irati gravius de vobis sentire<a class="footnoteLink" href="#note_LCL039_170_27" id="target_note_LCL039_170_27"><sup>27</sup></a> possunt quam ut eos prodatis



</p></section><notes><section class="footnotes"><ul><li class="note" id="note_LCL039_170_26"><a class="footnoteCrossrefLink" href="#target_note_LCL039_170_26" title="Click to highlight in text"><sup class="lineRef">26</sup>uti spe <span class="italic">Meusel</span>: ut ipse <span class="italic">ω</span></a></li><script type="text/javascript">document.getElementById('note_LCL039_170_26').style.display = "none";</script><li class="note" id="note_LCL039_170_27"><a class="footnoteCrossrefLink" href="#target_note_LCL039_170_27" title="Click to highlight in text"><sup class="lineRef">27</sup>sentire] sancire <span class="italic">Paul<sup>2</sup></span>. <span class="italic">Perhaps</span> statuere<span class="italic">?</span></a></li><script type="text/javascript">document.getElementById('note_LCL039_170_27').style.display = "none";</script></ul></section></notes></section>