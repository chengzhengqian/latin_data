<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
 ex itinere N. Magius Cremona, praefectus fabrum Cn. Pompei. <span class="br"></span><span class="lineNumber">5</span><span class="br"></span>Quem Caesar ad eum remittit cum mandatis: quoniam ad id tempus facultas colloquendi non fuerit atque ipse Brundisium sit venturus interesse rei publicae et communis salutis se cum Pompeio colloqui; neque vero idem profici longo itineris spatio cum per alios conditiones ferantur ac si coram de omnibus conditionibus disceptetur.</p>
<p>25. His datis mandatis Brundisium cum legionibus VI pervenit, veteranis tribus, at reliquis quas ex novo dilectu confecerat atque in itinere compleverat. Domitianas enim cohortes protinus a Corfinio in Siciliam miserat. <span class="br"></span><span class="lineNumber">2</span><span class="br"></span>Repperit consules Dyrrachium profectos cum magna parte exercitus, Pompeium remanere Brundisi cum cohortibus XX. <span class="br"></span><span class="lineNumber">3</span><span class="br"></span>Neque certum inveniri poterat obtinendine Brundisi causa ibi remansisset quo facilius omne Hadriaticum mare &lt;cum&gt; extremis<a class="footnoteLink" href="#note_LCL039_38_35" id="target_note_LCL039_38_35"><sup>35</sup></a> Italiae partibus regionibusque Graeciae in potestate haberet atque ex utraque parte bellum administrare posset, an inopia navium ibi restitisset. <span class="br"></span><span class="lineNumber">4</span><span class="br"></span>Veritusque ne ille Italiam dimittendam non<a class="footnoteLink" href="#note_LCL039_38_36" id="target_note_LCL039_38_36"><sup>36</sup></a> existimaret exitus administrationesque Brundisini portus impedire instituit.</p>
<p><span class="br"></span><span class="lineNumber">5</span><span class="br"></span>Quorum operum haec erat ratio. Qua fauces erant angustissimae portus, moles atque aggerem ab utraque parte litoris iaciebat quod iis locis erat vadosum mare. 




</p></section><notes><section class="footnotes"><ul><li class="note" id="note_LCL039_38_35"><a class="footnoteCrossrefLink" href="#target_note_LCL039_38_35" title="Click to highlight in text"><sup class="lineRef">35</sup>&lt;cum&gt; extremis <span class="italic">Morus</span>: extremis <span class="italic">MUTV</span>: ex ultimis <span class="italic">S</span></a></li><script type="text/javascript">document.getElementById('note_LCL039_38_35').style.display = "none";</script><li class="note" id="note_LCL039_38_36"><a class="footnoteCrossrefLink" href="#target_note_LCL039_38_36" title="Click to highlight in text"><sup class="lineRef">36</sup>non] [non] <span class="italic">Paul</span></a></li><script type="text/javascript">document.getElementById('note_LCL039_38_36').style.display = "none";</script></ul></section></notes></section>