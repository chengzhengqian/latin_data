<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
praependere possent ad defendendos ictus ac repellendos cum intra eam contignationem parietes extruerentur, <span class="br"></span><span class="lineNumber">4</span><span class="br"></span>eamque contabulationem summam lateribus lutoque constraverunt ne quid ignis hostium nocere posset, centonesque insuper iniecerunt ne aut tela tormentis missa tabulationem perfringerent aut saxa ex catapultis latericium discuterent. <span class="br"></span><span class="lineNumber">5</span><span class="br"></span>Storias autem ex funibus ancorariis tres in longitudinem parietum turris latas IIII pedes fecerunt easque ex tribus partibus quae ad hostes vergebant eminentibus trabibus circum turrim praependentes religaverunt, quod unum genus tegimenti aliis locis erant experti nullo telo neque tormento traici posse. <span class="br"></span><span class="lineNumber">6</span><span class="br"></span>Vbi vero ea pars turris quae erat perfecta tecta atque munita est ab omni ictu hostium pluteos ad alia opera abduxerunt. Turris tectum per se ipsum pressionibus ex contignatione prima suspendere ac tollere coeperunt. <span class="br"></span><span class="lineNumber">7</span><span class="br"></span>Vbi quantum storiarum demissio patiebatur tantum elevarant, intra haec tegimenta abditi atque muniti parietes lateribus extruebant rursusque alia pressione ad aedificandum sibi locum expediebant. <span class="br"></span><span class="lineNumber">8</span><span class="br"></span>Vbi tempus alterius contabulationis videbatur tigna item ut primo tecta extremis lateribus instruebant exque ea contignatione rursus summam contabulationem storiasque elevabant. <span class="br"></span><span class="lineNumber">9</span><span class="br"></span>Ita tuto ac sine ullo vulnere ac periculo VI tabulata extruxerunt. Fenestrasque quibus in locis visum est ad tormenta mittenda in struendo reliquerunt.</p>
<p>10. Vbi ex ea turri quae circum essent opera tueri se posse sunt confisi musculum pedes LX longum ex materia bipedali quem a turri latericia ad hostium turrim murumque

</p></section><notes></notes></section>