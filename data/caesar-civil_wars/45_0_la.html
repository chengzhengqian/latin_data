<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
sustineri extremum agmen atque interrumpi, alias ferri signa, et universarum cohortium impetu nostros propelli dein rursus conversos insequi. <span class="br"></span><span class="lineNumber">2</span><span class="br"></span>Totis vero castris milites circulari et dolere—hostem ex manibus dimitti, bellum necessario longius duci—centurionesque tribunosque militum adire atque obsecrare ut per eos Caesar certior fieret: ne labori suo neu periculo parceret; paratos esse sese, posse et audere ea transire flumen qua traductus esset equitatus. <span class="br"></span><span class="lineNumber">3</span><span class="br"></span>Quorum studio et vocibus excitatus Caesar etsi timebat tantae magnitudini fluminis exercitum obicere conandum tamen atque experiendum iudicat. <span class="br"></span><span class="lineNumber">4</span><span class="br"></span>Itaque infirmiores milites ex omnibus centuriis deligi iubet, quorum aut animus aut vires videbantur sustinere non posse. <span class="br"></span><span class="lineNumber">5</span><span class="br"></span>Hos cum legione una praesidio castris relinquit. Reliquas legiones expeditas educit magnoque numero iumentorum in flumine supra atque infra constituto traducit exercitum. <span class="br"></span><span class="lineNumber">6</span><span class="br"></span>Pauci ex his militibus ablati flumine<a class="footnoteLink" href="#note_LCL039_90_74" id="target_note_LCL039_90_74"><sup>74</sup></a> ab equitatu excipiuntur ac sublevantur. Interit tamen nemo. Traducto incolumi exercitu copias instruit triplicemque aciem ducere incipit. <span class="br"></span><span class="lineNumber">7</span><span class="br"></span>Ac tantum fuit in militibus studi ut milium VI ad iter addito ad vadum circuitu magnaque fluminis mora interposita eos qui de tertia vigilia exissent ante horam diei nonam consequerentur.</p>
<p>65. Quos ubi Afranius procul visos cum Petreio conspexit nova re perterritus locis superioribus constitit. Aciemque instruit. <span class="br"></span><span class="lineNumber">2</span><span class="br"></span>Caesar in campis exercitum reficit ne 

</p></section><notes><section class="footnotes"><ul><li class="note" id="note_LCL039_90_74"><a class="footnoteCrossrefLink" href="#target_note_LCL039_90_74" title="Click to highlight in text"><sup class="lineRef">74</sup>ablati flumine <span class="italic">Dübner</span>: arma in flumine <span class="italic">MUTV</span>: arma in flumine arrepta <span class="italic">S</span>. <span class="italic">The text is variously emended, but the sense is clear enough.</span></a></li><script type="text/javascript">document.getElementById('note_LCL039_90_74').style.display = "none";</script></ul></section></notes></section>