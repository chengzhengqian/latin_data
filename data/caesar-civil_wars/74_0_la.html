<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
magna auxilia convenisse, magna esse in spe atque expectari, et consentire omnem citeriorem provinciam, quaeque postea acciderant de angustiis ad Ilerdam rei frumentariae accepit atque haec ad eum latius atque inflatius Afranius praescribebat, se quoque ad motus Fortunae movere coepit.</p>
<p>18. Dilectum habuit tota provincia. Legionibus completis duabus cohortes circiter XXX alarias addidit. Frumenti magnum numerum coegit quod Massiliensibus item quod Afranio Pompeioque<a class="footnoteLink" href="#note_LCL039_148_16" id="target_note_LCL039_148_16"><sup>16</sup></a> mitteret. Naves longas X Gaditanis ut facerent imperavit, complures praeterea [in] Hispali faciendas curavit. <span class="br"></span><span class="lineNumber">2</span><span class="br"></span>Pecuniam omnem omniaque ornamenta ex fano Herculis in oppidum Gades contulit. Eo VI cohortes praesidi causa ex provincia misit. Gaiumque Gallonium equitem Romanum familiarem Domiti, qui eo procurandae hereditatis causa venerat missus a Domitio, oppido Gadibus praefecit. Arma omnia privata ac publica in domum Galloni contulit. <span class="br"></span><span class="lineNumber">3</span><span class="br"></span>Ipse habuit graves in Caesarem contiones. Saepe ex tribunali praedicavit: adversa Caesarem proelia fecisse; magnum numerum ab eo militum ad Afranium perfugisse; haec se certis nuntiis certis auctoribus comperisse. <span class="br"></span><span class="lineNumber">4</span><span class="br"></span>Quibus rebus perterritos cives Romanos eius provinciae sibi ad rem publicam administrandam sestertium CLXXX et argenti pondo XX milia, tritici modium CXX milia polliceri coegit.<span class="br"></span><span class="lineNumber">5</span><span class="br"></span> Quas Caesari esse amicas civitates arbitrabatur his graviora onera iniungebat praesidiaque eo deducebat. Et iudicia in privatos reddebat qui verba atque orationem adversus rem 

</p></section><notes><section class="footnotes"><ul><li class="note" id="note_LCL039_148_16"><a class="footnoteCrossrefLink" href="#target_note_LCL039_148_16" title="Click to highlight in text"><sup class="lineRef">16</sup>Pompeioque] Petrei- <span class="italic">ed. pr.</span></a></li><script type="text/javascript">document.getElementById('note_LCL039_148_16').style.display = "none";</script></ul></section></notes></section>