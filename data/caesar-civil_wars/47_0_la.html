<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
prior has angustias occupaverit, ab hoc hostem prohiberi nihil esse negoti.</p>
<p>67. Disputatur in consilio ab Petreio atque Afranio et tempus profectionis quaeritur. Plerique censebant ut noctu iter facerent: posse prius ad angustias veniri quam sentiretur. <span class="br"></span><span class="lineNumber">2</span><span class="br"></span>Alii quod pridie noctu conclamatum esset Caesaris castris argumenti sumebant loco non posse clam exiri; <span class="br"></span><span class="lineNumber">3</span><span class="br"></span>circumfundi noctu equitatum Caesaris atque omnia loca atque itinera obsidere; nocturnaque proelia esse vitanda quod perterritus miles in civili dissensione timori magis quam religioni consulere consuerit; <span class="br"></span><span class="lineNumber">4</span><span class="br"></span>at lucem multum per se pudorem omnium oculis, multum<a class="footnoteLink" href="#note_LCL039_94_77" id="target_note_LCL039_94_77"><sup>77</sup></a> etiam tribunorum militum et centurionum praesentiam adferre, quibus rebus coerceri milites et in officio contineri soleant; <span class="br"></span><span class="lineNumber">5</span><span class="br"></span>quare omni ratione esse interdiu perrumpendum; etsi aliquo accepto detrimento tamen summa exercitus salva locum quem petant capi posse. <span class="br"></span><span class="lineNumber">6</span><span class="br"></span>Haec evincit in consilio sententia, et prima luce postridie constituunt proficisci.</p>
<p>68. Caesar exploratis regionibus albente caelo omnes copias castris educit. Magnoque circuitu nullo certo itinere exercitum ducit. Nam quae itinera ad Hiberum atque Otogesam pertinebant castris hostium oppositis tenebantur. <span class="br"></span><span class="lineNumber">2</span><span class="br"></span>Ipsi erant transcendendae valles maximae ac difficillimae. Saxa multis locis praerupta iter impediebant, &lt;ut&gt; arma per manus necessario traderentur militesque inermes sublevatique alii ab aliis magnam partem itineris 


</p></section><notes><section class="footnotes"><ul><li class="note" id="note_LCL039_94_77"><a class="footnoteCrossrefLink" href="#target_note_LCL039_94_77" title="Click to highlight in text"><sup class="lineRef">77</sup>multum] metum <span class="italic">Paul</span></a></li><script type="text/javascript">document.getElementById('note_LCL039_94_77').style.display = "none";</script></ul></section></notes></section>