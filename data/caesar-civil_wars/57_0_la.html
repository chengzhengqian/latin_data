<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
 propinquitas castrorum celerem superatis ex fuga receptum dabat. Hac de causa constituerat signa inferentibus resistere, prior proelio non lacessere.</p>
<p>83. Acies erat Afraniana duplex legionum V, tertium in subsidiis locum alariae cohortes obtinebant, <span class="br"></span><span class="lineNumber">2</span><span class="br"></span>Caesaris triplex, sed primam aciem quaternae cohortes ex V legionibus tenebant. Has subsidiariae ternae et rursus aliae totidem suae cuiusque legionis subsequebantur. Sagittarii funditoresque media continebantur acie. Equitatus latera cingebat. <span class="br"></span><span class="lineNumber">3</span><span class="br"></span>Tali instructa acie tenere uterque propositum videbatur, Caesar nisi coactus proelium non committere,<a class="footnoteLink" href="#note_LCL039_114_83" id="target_note_LCL039_114_83"><sup>83</sup></a> ille ut opera Caesaris impediret. Producitur tamen res, aciesque ad solis occasum continentur. Inde utrique in castra discedunt.</p>
<p><span class="br"></span><span class="lineNumber">4</span><span class="br"></span>Postero die munitiones institutas Caesar parat perficere, illi vadum fluminis Sicoris temptare si transire possent. <span class="br"></span><span class="lineNumber">5</span><span class="br"></span>Qua re animadversa Caesar Germanos levis armaturae equitumque partem flumen traicit crebrasque in ripis custodias disponit.</p>
<p>84. Tandem omnibus rebus obsessi, quartum iam diem sine pabulo retentis iumentis, aquae lignorum frumenti inopia, colloquium petunt et id si fieri possit semoto a militibus loco. <span class="br"></span><span class="lineNumber">2</span><span class="br"></span>Vbi id a Caesare negatum et palam si colloqui vellent concessum est datur obsidis loco Caesari filius Afrani. <span class="br"></span><span class="lineNumber">3</span><span class="br"></span>Venitur in eum locum quem Caesar delegit. Audiente utroque exercitu loquitur Afranius: non esse aut ipsis aut militibus suscensendum quod fidem erga imperatorem


</p></section><notes><section class="footnotes"><ul><li class="note" id="note_LCL039_114_83"><a class="footnoteCrossrefLink" href="#target_note_LCL039_114_83" title="Click to highlight in text"><sup class="lineRef">83</sup>non committere <span class="italic">MU</span> (<span class="italic">see 1.82.5</span>): committere <span class="italic">STV</span></a></li><script type="text/javascript">document.getElementById('note_LCL039_114_83').style.display = "none";</script></ul></section></notes></section>