<section class="div1 language" lang="la"><header><hgroup><h1>CAESAR</h1></hgroup></header><section class="div2">
<p>107. Quibus rebus animadversis legiones sibi alias ex Asia adduci iussit, quas ex Pompeianis militibus confecerat. Ipse enim necessario etesiis tenebatur, qui navigantibus Alexandria fiunt adversissimi venti. <span class="br"></span><span class="lineNumber">2</span><span class="br"></span>Interim controversias regum ad populum Romanum et ad se, quod esset consul, pertinere existimans, atque eo magis officio suo convenire quod superiore consulatu cum patre Ptolomaeo et lege et senatus consulto societas erat facta, ostendit sibi placere regem Ptolomaeum atque eius sororem Cleopatram exercitus quos haberent dimittere et de controversiis iure apud se potius quam inter se armis disceptare.</p>
<p>108. Erat in procuratione regni propter aetatem pueri nutricius eius, eunuchus nomine Pothinus. Is primum inter suos queri atque indignari coepit regem ad causam dicendam evocari. <span class="br"></span><span class="lineNumber">2</span><span class="br"></span>Deinde adiutores quosdam consili sui<a class="footnoteLink" href="#note_LCL039_346_134" id="target_note_LCL039_346_134"><sup>134</sup></a> nactus ex regis amicis exercitum a Pelusio clam Alexandriam evocavit atque eundem Achillam, cuius supra meminimus, omnibus copiis praefecit. <span class="br"></span><span class="lineNumber">3</span><span class="br"></span>Hunc incitatum suis et regis inflatum pollicitationibus<a class="footnoteLink" href="#note_LCL039_346_135" id="target_note_LCL039_346_135"><sup>135</sup></a> quae fieri vellet litteris nuntiisque edocuit. <span class="br"></span><span class="lineNumber">4</span><span class="br"></span>In testamento Ptolomaei patris heredes erant scripti ex duobus filiis maior et ex duabus ea quae aetate antecedebat. <span class="br"></span><span class="lineNumber">5</span><span class="br"></span>Haec uti fierent, per omnes deos perque foedera quae Romae fecisset eodem testamento Ptolomaeus populum Romanum obtestabatur. <span class="br"></span><span class="lineNumber">6</span><span class="br"></span>Tabulae testamenti unae per legatos eius Romam erant 



</p></section><notes><section class="footnotes"><ul><li class="note" id="note_LCL039_346_134"><a class="footnoteCrossrefLink" href="#target_note_LCL039_346_134" title="Click to highlight in text"><sup class="lineRef">134</sup>consili sui <span class="italic">Estienne</span>: conscios sui <span class="italic">MU</span>: conscii [-sciis <span class="italic">S</span>] suis <span class="italic">STV</span>: conscios &lt;consili&gt; sui <span class="italic">Apitz</span></a></li><script type="text/javascript">document.getElementById('note_LCL039_346_134').style.display = "none";</script><li class="note" id="note_LCL039_346_135"><a class="footnoteCrossrefLink" href="#target_note_LCL039_346_135" title="Click to highlight in text"><sup class="lineRef">135</sup><span class="italic">Many small repairs have been suggested for the first part of this sentence</span>.</a></li><script type="text/javascript">document.getElementById('note_LCL039_346_135').style.display = "none";</script></ul></section></notes></section>