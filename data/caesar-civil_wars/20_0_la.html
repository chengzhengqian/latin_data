<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
<span class="br"></span><span class="lineNumber">6</span><span class="br"></span>Longius progressus cum agger altiore aqua contineri non posset rates duplices quoquo versus pedum XXX<a class="footnoteLink" href="#note_LCL039_40_37" id="target_note_LCL039_40_37"><sup>37</sup></a> e regione molis collocabat. <span class="br"></span><span class="lineNumber">7</span><span class="br"></span>Has quaternis ancoris ex IIII angulis destinabat ne fluctibus moverentur. <span class="br"></span><span class="lineNumber">8</span><span class="br"></span>His perfectis collocatisque alias deinceps pari magnitudine rates iungebat. <span class="br"></span><span class="lineNumber">9</span><span class="br"></span>Has terra atque aggere integebat &lt;ne&gt; aditus atque incursus ad defendendum impediretur, a fronte atque ab utroque latere cratibus ac pluteis protegebat. <span class="br"></span><span class="lineNumber">10</span><span class="br"></span>In quarta quaque earum turres binorum tabulatorum excitabat quo commodius ab impetu navium incendiisque defenderet.</p>
<p>26. Contra haec Pompeius naves magnas onerarias quas in portu Brundisino deprehenderat adornabat. Ibi turres cum ternis tabulatis erigebat easque multis tormentis et omni genere telorum completas ad opera Caesaris appellebat ut rates perrumperet atque opera disturbaret. Sic cotidie utrimque eminus fundis sagittis reliquisque telis pugnabatur.</p>
<p><span class="br"></span><span class="lineNumber">2</span><span class="br"></span>Atque haec Caesar ita administrabat ut conditiones pacis dimittendas non existimaret. Ac tametsi magnopere admirabatur Magium, quem ad Pompeium cum mandatis miserat, ad se non remitti atque ea res saepe temptata etsi impetus eius consiliaque tardabat tamen omnibus rebus in eo perseverandum putabat. <span class="br"></span><span class="lineNumber">3</span><span class="br"></span>Itaque Caninium Rebilum legatum, familiarem &lt;et&gt;<a class="footnoteLink" href="#note_LCL039_40_38" id="target_note_LCL039_40_38"><sup>38</sup></a> necessarium Scriboni Libonis, 



</p></section><notes><section class="footnotes"><ul><li class="note" id="note_LCL039_40_37"><a class="footnoteCrossrefLink" href="#target_note_LCL039_40_37" title="Click to highlight in text"><sup class="lineRef">37</sup>XXX] LXXX<span class="italic"> or </span>XXXX<span class="italic"> von GÃ¶ler</span></a></li><script type="text/javascript">document.getElementById('note_LCL039_40_37').style.display = "none";</script><li class="note" id="note_LCL039_40_38"><a class="footnoteCrossrefLink" href="#target_note_LCL039_40_38" title="Click to highlight in text"><sup class="lineRef">38</sup>&lt;et&gt; <span class="italic">Damon</span></a></li><script type="text/javascript">document.getElementById('note_LCL039_40_38').style.display = "none";</script></ul></section></notes></section>