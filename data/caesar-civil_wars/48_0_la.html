<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
conficerent. <span class="br"></span><span class="lineNumber">3</span><span class="br"></span>Sed hunc laborem recusabat nemo quod eum omnium laborum finem fore existimabant si hostem Hibero intercludere et frumento prohibere potuissent.</p>
<p>69. Ac primo Afraniani milites visendi causa laeti ex castris procurrebant contumeliosisque vocibus prosequebantur nos:<a class="footnoteLink" href="#note_LCL039_96_78" id="target_note_LCL039_96_78"><sup>78</sup></a> necessari victus inopia coactos fugere atque ad Ilerdam reverti. Erat enim iter a proposito diversum, contrariamque in partem iri videbatur. <span class="br"></span><span class="lineNumber">2</span><span class="br"></span>Duces vero eorum consilium suum laudibus ferebant quod se castris tenuissent. Multumque eorum opinionem adiuvabat quod sine iumentis impedimentisque ad iter profectos videbant, ut non posse inopiam diutius sustinere confiderent. <span class="br"></span><span class="lineNumber">3</span><span class="br"></span>Sed ubi paulatim retorqueri agmen ad dextram conspexerunt iamque primos superare regionem castrorum animadverterunt nemo erat adeo tardus aut fugiens laboris quin statim castris exeundum atque occurrendum putaret. <span class="br"></span><span class="lineNumber">4</span><span class="br"></span>Conclamatur ad arma atque omnes copiae paucis praesidio relictis cohortibus exeunt rectoque ad Hiberum itinere contendunt.</p>
<p>70. Erat in celeritate omne positum certamen, utri prius angustias montesque occuparent. Sed exercitum Caesaris viarum difficultates tardabant, Afrani copias equitatus Caesaris insequens morabatur. <span class="br"></span><span class="lineNumber">2</span><span class="br"></span>Res tamen ab Afranianis huc erat necessario deducta ut, si priores montes quos petebant attigissent, ipsi periculum vitarent, impedimenta totius exercitus cohortesque in castris relictas


</p></section><notes><section class="footnotes"><ul><li class="note" id="note_LCL039_96_78"><a class="footnoteCrossrefLink" href="#target_note_LCL039_96_78" title="Click to highlight in text"><sup class="lineRef">78</sup>nos <span class="italic">M</span>: nos nec <span class="italic">U</span>: nec <span class="italic">TV</span>: <span class="italic">omitted by S</span>: nostros <span class="italic">Morus</span></a></li><script type="text/javascript">document.getElementById('note_LCL039_96_78').style.display = "none";</script></ul></section></notes></section>