<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
necessario committendum existimabat. <span class="br"></span><span class="lineNumber">2</span><span class="br"></span>Quantoque eius amplius processerat temporis tanto erant alacriores ad custodias qui classibus praeerant maioremque fiduciam prohibendi habebant. Et crebris Pompei litteris castigabantur, quoniam primo venientem Caesarem non prohibuissent, ut reliquos eius exercitus impedirent. Duriusque cotidie tempus ad transportandum lenioribus ventis expectabant. <span class="br"></span><span class="lineNumber">3</span><span class="br"></span>Quibus rebus permotus Caesar Brundisium ad suos severius scripsit: nacti idoneum ventum ne occasionem navigandi dimitterent sive &lt;. . . sive&gt; ad<a class="footnoteLink" href="#note_LCL039_230_41" id="target_note_LCL039_230_41"><sup>41</sup></a> litora Apolloniatium cursum dirigere atque eo naves eicere possent. <span class="br"></span><span class="lineNumber">4</span><span class="br"></span>Haec a custodiis classium loca maxime vacabant quod se longius &lt;a&gt; portibus committere non auderent.</p>
<p>26. Illi adhibita audacia et virtute, administrantibus M. Antonio et Fufio Caleno, multum ipsis militibus hortantibus neque ullum periculum pro salute Caesaris recusantibus, nacti austrum naves solvunt atque altero die Apolloniam Dyrrachiumque praetervehuntur. <span class="br"></span><span class="lineNumber">2</span><span class="br"></span>Qui cum essent ex continenti visi C. Coponius, qui Dyrrachi classi Rhodiae praeerat, naves ex portu educit. Et cum iam nostris remissiore vento appropinquasset idem auster increbuit nostrisque praesidio fuit. <span class="br"></span><span class="lineNumber">3</span><span class="br"></span>Neque vero ille ob eam causam conatu desistebat, sed labore et perseverantia nautarum etiam vim tempestatis superari posse sperabat, praetervectosque Dyrrachium magna vi venti nihilo secius 


</p></section><notes><section class="footnotes"><ul><li class="note" id="note_LCL039_230_41"><a class="footnoteCrossrefLink" href="#target_note_LCL039_230_41" title="Click to highlight in text"><sup class="lineRef">41</sup>sive &lt;. . . sive&gt; ad <span class="italic">Damon</span>: si ad <span class="italic">Held</span>. <span class="italic">After</span> Apolloniatium <span class="italic">Hoffmann supplied</span> &lt;sive ad Labeatium&gt;.</a></li><script type="text/javascript">document.getElementById('note_LCL039_230_41').style.display = "none";</script></ul></section></notes></section>