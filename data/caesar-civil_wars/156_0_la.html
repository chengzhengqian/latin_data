<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
Pompei fuissent neque operam in re militari praestitissent; unam fore tabellam iis &lt;qui&gt;<a class="footnoteLink" href="#note_LCL039_312_103" id="target_note_LCL039_312_103"><sup>103</sup></a> liberandos omni periculo censerent; alteram, qui capitis damnarent; tertiam, qui pecunia multarent. <span class="br"></span><span class="lineNumber">4</span><span class="br"></span>Postremo omnes aut de honoribus suis aut de praemiis pecuniae aut de persequendis inimicitiis agebant, neque quibus rationibus superare possent sed quemadmodum uti victoria deberent cogitabant.</p>
<p>84. Re frumentaria praeparata confirmatisque militibus et satis longo spatio temporis a Dyrrachinis proeliis intermisso quo satis perspectum habere &lt;Caesar animum&gt;<a class="footnoteLink" href="#note_LCL039_312_104" id="target_note_LCL039_312_104"><sup>104</sup></a> militum videretur, temptandum existimavit quidnam Pompeius propositi aut voluntatis ad dimicandum haberet. <span class="br"></span><span class="lineNumber">2</span><span class="br"></span>Itaque ex castris exercitum eduxit aciemque instruxit primum suis locis pauloque a castris Pompei longius, continentibus vero diebus ut progrederetur a castris suis collibusque Pompeianis aciem subiceret. Quae res in dies confirmatiorem eius exercitum efficiebat. <span class="br"></span><span class="lineNumber">3</span><span class="br"></span>Superius tamen institutum in equitibus quod demonstravimus servabat, ut quoniam numero multis partibus esset inferior adulescentes atque expeditos ex antesignanis—electos milites ad pernicitatem—armis<a class="footnoteLink" href="#note_LCL039_312_105" id="target_note_LCL039_312_105"><sup>105</sup></a> inter equites proeliari iuberet, qui cotidiana consuetudine usum quoque eius generis proeliorum perciperent. <span class="br"></span><span class="lineNumber">4</span><span class="br"></span>His erat rebus effectum 




</p></section><notes><section class="footnotes"><ul><li class="note" id="note_LCL039_312_103"><a class="footnoteCrossrefLink" href="#target_note_LCL039_312_103" title="Click to highlight in text"><sup class="lineRef">103</sup>iis &lt;qui&gt; <span class="italic">Damon</span>: in <span class="italic">MUS<sup>c</sup></span>: qui <span class="italic">M<sup>mr</sup>TV</span>: qua <span class="italic">Oudendorp here and for </span>qui<span class="italic"> in the next two clauses</span></a></li><script type="text/javascript">document.getElementById('note_LCL039_312_103').style.display = "none";</script><li class="note" id="note_LCL039_312_104"><a class="footnoteCrossrefLink" href="#target_note_LCL039_312_104" title="Click to highlight in text"><sup class="lineRef">104</sup>&lt;Caesar animum&gt; <span class="italic">Bücheler</span></a></li><script type="text/javascript">document.getElementById('note_LCL039_312_104').style.display = "none";</script><li class="note" id="note_LCL039_312_105"><a class="footnoteCrossrefLink" href="#target_note_LCL039_312_105" title="Click to highlight in text"><sup class="lineRef">105</sup>electos milites ad pernicitatem armis] <span class="italic">The text is very uncertain here</span>.</a></li><script type="text/javascript">document.getElementById('note_LCL039_312_105').style.display = "none";</script></ul></section></notes></section>