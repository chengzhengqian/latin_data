<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
egreditur ex castris. Proximo die praesidio in castris relicto universas ad aquam copias educunt. Pabulatum emittitur nemo. <span class="br"></span><span class="lineNumber">6</span><span class="br"></span>His eos suppliciis male haberi Caesar et necessariam subire deditionem quam proelio decertare malebat. Conatur tamen eos vallo fossaque circummunire ut quam maxime repentinas eorum eruptiones demoretur. Quo necessario descensuros existimabat. <span class="br"></span><span class="lineNumber">7</span><span class="br"></span>Illi et inopia pabuli adducti et quo essent ad id<a class="footnoteLink" href="#note_LCL039_112_81" id="target_note_LCL039_112_81"><sup>81</sup></a> expeditiores omnia sarcinaria iumenta interfici iubent.</p>
<p>82. In his operibus consiliisque biduum consumitur. Tertio die magna iam pars operis Caesaris processerat. Illi impediendae rei [quae munitionis fiebat]<a class="footnoteLink" href="#note_LCL039_112_82" id="target_note_LCL039_112_82"><sup>82</sup></a> causa hora circiter nona signo dato legiones educunt aciemque sub castris instruunt. <span class="br"></span><span class="lineNumber">2</span><span class="br"></span>Caesar ab opere legiones revocat, equitatum omnem convenire iubet, aciem instruit. Contra opinionem enim militum famamque omnium videri proelium defugisse magnum detrimentum adferebat. <span class="br"></span><span class="lineNumber">3</span><span class="br"></span>Sed isdem de causis quae sunt cognitae quominus dimicare vellet movebatur atque hoc etiam magis, quod spati brevitas etiam in fugam coniectis adversariis non multum ad summam victoriae iuvare poterat. <span class="br"></span><span class="lineNumber">4</span><span class="br"></span>Non enim amplius pedum milibus duobus a castris castra distabant. Hinc duas partes acies occupabant duae. Tertia vacabat ad incursum atque impetum militum relicta. <span class="br"></span><span class="lineNumber">5</span><span class="br"></span>Si proelium committeretur



</p></section><notes><section class="footnotes"><ul><li class="note" id="note_LCL039_112_81"><a class="footnoteCrossrefLink" href="#target_note_LCL039_112_81" title="Click to highlight in text"><sup class="lineRef">81</sup>id] iter <span class="italic">Faerno</span></a></li><script type="text/javascript">document.getElementById('note_LCL039_112_81').style.display = "none";</script><li class="note" id="note_LCL039_112_82"><a class="footnoteCrossrefLink" href="#target_note_LCL039_112_82" title="Click to highlight in text"><sup class="lineRef">82</sup>rei [quae munitionis fiebat] causa <span class="italic">Faerno</span>: reliquae munitionis causa [fiebat] <span class="italic">Forchhammer</span>. <span class="italic">The manuscripts offer three unacceptable variants for the words between </span>rei <span class="italic">and</span> causa.</a></li><script type="text/javascript">document.getElementById('note_LCL039_112_82').style.display = "none";</script></ul></section></notes></section>