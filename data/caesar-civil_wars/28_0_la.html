<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
reliquas armandas reficiendasque utuntur. <span class="br"></span><span class="lineNumber">3</span><span class="br"></span>Frumenti quod inventum est in publicum conferunt. Reliquas merces commeatusque ad obsidionem urbis, &lt;si&gt; accidat,<a class="footnoteLink" href="#note_LCL039_56_42" id="target_note_LCL039_56_42"><sup>42</sup></a> reservant.</p>
<p><span class="br"></span><span class="lineNumber">4</span><span class="br"></span>Quibus iniuriis permotus Caesar legiones tres Massiliam adducit. Turres vineasque ad oppugnationem urbis agere, naves longas Arelate numero XII facere instituit. <span class="br"></span><span class="lineNumber">5</span><span class="br"></span>Quibus effectis armatisque diebus XXX a qua die materia caesa est adductisque Massiliam, iis D. Brutum praeficit. C. Trebonium legatum ad oppugnationem Massiliae relinquit.</p>
<p>37. Dum haec parat atque administrat C. Fabium legatum cum legionibus tribus quas Narbone circumque ea loca hiemandi causa disposuerat in Hispaniam praemittit. Celeriterque saltus Pyrenaeos occupari iubet, qui eo tempore ab L. Afranio legato praesidiis tenebantur. <span class="br"></span><span class="lineNumber">2</span><span class="br"></span>Reliquas legiones, quae longius hiemabant, subsequi iubet. <span class="br"></span><span class="lineNumber">3</span><span class="br"></span>Fabius, ut erat imperatum, adhibita celeritate praesidium ex saltu deiecit magnisque itineribus ad exercitum Afrani contendit.</p>
<p>38. Adventu L.Vibulli Rufi, quem a Pompeio missum in Hispaniam demonstratum est, Afranius et Petreius et Varro, legati Pompei, quorum unus Hispaniam citeriorem &lt;tribus legionibus, alter ulteriorem&gt; a saltu Castulonensi ad Anam duabus legionibus, tertius ab Ana Vettonum 


</p></section><notes><section class="footnotes"><ul><li class="note" id="note_LCL039_56_42"><a class="footnoteCrossrefLink" href="#target_note_LCL039_56_42" title="Click to highlight in text"><sup class="lineRef">42</sup>si accidat <span class="italic">S</span>: accidant <span class="italic">MUTV. The text is uncertain here.</span></a></li><script type="text/javascript">document.getElementById('note_LCL039_56_42').style.display = "none";</script></ul></section></notes></section>