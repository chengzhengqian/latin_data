<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
Pharus tenetur non potest esse propter angustias navibus introitus in portum. <span class="br"></span><span class="lineNumber">5</span><span class="br"></span>Hoc tum veritus Caesar hostibus in pugna occupatis militibusque expositis Pharum prehendit atque ibi praesidium posuit. <span class="br"></span><span class="lineNumber">6</span><span class="br"></span>Quibus est rebus effectum uti tuto frumentum auxiliaque navibus ad eum supportari possent. Dimisit enim circum omnes propinquas provincias atque inde auxilia evocavit. <span class="br"></span><span class="lineNumber">7</span><span class="br"></span>Reliquis oppidi partibus sic est pugnatum ut aequo proelio discederetur et neutri pellerentur. Id efficiebant angustiae loci. Paucisque utrimque interfectis Caesar loca maxime necessaria complexus noctu praemuniit. <span class="br"></span><span class="lineNumber">8</span><span class="br"></span>In eo tractu oppidi pars erat regiae exigua, in quam ipse habitandi causa initio erat inductus, et theatrum coniunctum domui, quod arcis tenebat locum aditusque habebat ad portum et ad reliqua<a class="footnoteLink" href="#note_LCL039_354_140" id="target_note_LCL039_354_140"><sup>140</sup></a> navalia. <span class="br"></span><span class="lineNumber">9</span><span class="br"></span>Has munitiones insequentibus auxit diebus ut pro muro obiectas haberet neu dimicare invitus cogeretur. <span class="br"></span><span class="lineNumber">10</span><span class="br"></span>Interim filia minor Ptolomaei regis vacuam possessionem regni sperans ad Achillam sese ex regia traiecit unaque bellum administrare coepit. <span class="br"></span><span class="lineNumber">11</span><span class="br"></span>Sed celeriter est inter eos de principatu controversia orta, quae res apud milites largitiones auxit. Magnis enim iacturis sibi quisque eorum animos conciliabat. <span class="br"></span><span class="lineNumber">12</span><span class="br"></span>Haec dum apud hostes geruntur Pothinus [nutricius pueri et procurator regni, in parte Caesaris,]<a class="footnoteLink" href="#note_LCL039_354_141" id="target_note_LCL039_354_141"><sup>141</sup></a> cum ad Achillam nuntios mitteret hortareturque ne negotio desisteret neve animo deficeret, indicatis deprehensisque internuntiis a Caesare est interfectus. [Haec initia belli Alexandrini fuerunt.]<a class="footnoteLink" href="#note_LCL039_354_142" id="target_note_LCL039_354_142"><sup>142</sup></a></p>
</section><notes><section class="footnotes"><ul><li class="note" id="note_LCL039_354_140"><a class="footnoteCrossrefLink" href="#target_note_LCL039_354_140" title="Click to highlight in text"><sup class="lineRef">140</sup>reliqua] regia <span class="italic">Morus</span></a></li><script type="text/javascript">document.getElementById('note_LCL039_354_140').style.display = "none";</script><li class="note" id="note_LCL039_354_141"><a class="footnoteCrossrefLink" href="#target_note_LCL039_354_141" title="Click to highlight in text"><sup class="lineRef">141</sup>[nutricius . . . Caesaris] <span class="italic">Kraner</span></a></li><script type="text/javascript">document.getElementById('note_LCL039_354_141').style.display = "none";</script><li class="note" id="note_LCL039_354_142"><a class="footnoteCrossrefLink" href="#target_note_LCL039_354_142" title="Click to highlight in text"><sup class="lineRef">142</sup>[haec . . . fuerunt] <span class="italic">Forchhammer</span></a></li><script type="text/javascript">document.getElementById('note_LCL039_354_142').style.display = "none";</script></ul></section></notes></section>