<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
Alesiam magnam se inopiam perpessos, multo etiam maiorem ad Avaricum, maximarum se gentium victores discessisse. <span class="br"></span><span class="lineNumber">6</span><span class="br"></span>Non illis hordeum cum daretur, non legumina recusabant. Pecus vero, cuius rei summa erat ex Epiro copia, magno in honore habebant.</p>
<p class="noindent">48. Est etiam genus radicis inventum ab iis qui fuerant †valeribus†<a class="footnoteLink" href="#note_LCL039_264_65" id="target_note_LCL039_264_65"><sup>65</sup></a> quod appellatur chara, quod admixtum lacte multum inopiam levabat. [Id ad similitudinem panis efficiebant.]<a class="footnoteLink" href="#note_LCL039_264_66" id="target_note_LCL039_264_66"><sup>66</sup></a> <span class="br"></span><span class="lineNumber">2</span><span class="br"></span>Eius erat magna copia. Ex hoc effectos panes, cum in colloquiis Pompeiani famem nostris obiectarent, vulgo in eos iaciebant ut spem eorum minuerent.</p>
<p>49. Iamque frumenta maturescere incipiebant atque ipsa spes inopiam sustentabat quod celeriter se habituros copiam confidebant. Crebraeque voces militum in vigiliis colloquiisque audiebantur: prius se cortice ex arboribus victuros quam Pompeium e manibus dimissuros. <span class="br"></span><span class="lineNumber">2</span><span class="br"></span>Libenter etiam ex perfugis cognoscebant equos eorum tolerari,<a class="footnoteLink" href="#note_LCL039_264_67" id="target_note_LCL039_264_67"><sup>67</sup></a> reliqua vero iumenta interisse; uti autem ipsos valetudine non bona, cum angustiis loci et odore taetro ex multitudine cadaverum et cotidianis laboribus insuetos operum, tum aquae summa inopia adfectos. <span class="br"></span><span class="lineNumber">3</span><span class="br"></span>Omnia enim flumina atque omnes rivos qui ad mare pertinebant Caesar aut averterat aut magnis operibus obstruxerat, atque ut erant 





</p></section><notes><section class="footnotes"><ul><li class="note" id="note_LCL039_264_65"><a class="footnoteCrossrefLink" href="#target_note_LCL039_264_65" title="Click to highlight in text"><sup class="lineRef">65</sup>fuerant in vallibus <span class="italic">Nipperdey</span>: f- in Balearibus <span class="italic">Herzog</span>: f- in operibus <span class="italic">Kindscher</span>: f- ab alebribus <span class="italic">Holder</span>: vivebant oleribus <span class="italic">Madvig</span></a></li><script type="text/javascript">document.getElementById('note_LCL039_264_65').style.display = "none";</script><li class="note" id="note_LCL039_264_66"><a class="footnoteCrossrefLink" href="#target_note_LCL039_264_66" title="Click to highlight in text"><sup class="lineRef">66</sup>[Id . . . efficiebant.] <span class="italic">Vielhaber</span></a></li><script type="text/javascript">document.getElementById('note_LCL039_264_66').style.display = "none";</script><li class="note" id="note_LCL039_264_67"><a class="footnoteCrossrefLink" href="#target_note_LCL039_264_67" title="Click to highlight in text"><sup class="lineRef">67</sup>&lt;vix&gt; tolerari <span class="italic">Manutius</span></a></li><script type="text/javascript">document.getElementById('note_LCL039_264_67').style.display = "none";</script></ul></section></notes></section>