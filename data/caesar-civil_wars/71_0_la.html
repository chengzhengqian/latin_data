<section class="div1 language" lang="la"><header><hgroup><h1>CAESAR</h1></hgroup></header><section class="div2">
<p>13. Quibus rebus commoti legati milites ex opere deducunt, oppugnatione desistunt, operibus custodias relinquunt. <span class="br"></span><span class="lineNumber">2</span><span class="br"></span>Indutiarum quodam genere misericordia facto adventus Caesaris expectatur. Nullum ex muro, nullum a nostris mittitur telum. Vt re confecta omnes curam et diligentiam remittunt. <span class="br"></span><span class="lineNumber">3</span><span class="br"></span>Caesar enim per litteras Trebonio magnopere mandaverat ne per vim oppidum expugnari pateretur, ne gravius permoti milites et defectionis odio et contemptione sui et diutino labore omnes puberes interficerent. <span class="br"></span><span class="lineNumber">4</span><span class="br"></span>Quod se facturos minabantur aegreque tunc sunt retenti quin oppidum irrumperent graviterque eam rem tulerunt quod stetisse per Trebonium quominus oppido potirentur videbatur.</p>
<p>14. At hostes sine fide tempus atque occasionem fraudis ac doli quaerunt. Interiectisque aliquot diebus nostris languentibus atque animo remissis subito meridiano tempore cum alius discessisset alius ex diutino labore in ipsis operibus quieti se dedisset, arma vero omnia reposita contectaque essent, portis se foras erumpunt, secundo magnoque vento ignem operibus inferunt. <span class="br"></span><span class="lineNumber">2</span><span class="br"></span>Hunc sic distulit ventus uti uno tempore agger plutei testudo turris tormenta flammam conciperent et prius haec omnia consumerentur quam quemadmodum accidisset animadverti posset. <span class="br"></span><span class="lineNumber">3</span><span class="br"></span>Nostri repentina fortuna permoti arma quae possunt arripiunt. Alii ex castris sese incitant. Fit in hostes impetus, sed eorum<a class="footnoteLink" href="#note_LCL039_142_13" id="target_note_LCL039_142_13"><sup>13</sup></a> [muro]<a class="footnoteLink" href="#note_LCL039_142_14" id="target_note_LCL039_142_14"><sup>14</sup></a> sagittis tormentisque fugientes persequi prohibentur. <span class="br"></span><span class="lineNumber">4</span><span class="br"></span>Illi sub murum se recipiunt 


</p></section><notes><section class="footnotes"><ul><li class="note" id="note_LCL039_142_13"><a class="footnoteCrossrefLink" href="#target_note_LCL039_142_13" title="Click to highlight in text"><sup class="lineRef">13</sup>sed eorum <span class="italic">Damon</span>: e- s- <span class="italic">Ï‰</span>: [e-] sed <span class="italic">Vascosan</span></a></li><script type="text/javascript">document.getElementById('note_LCL039_142_13').style.display = "none";</script><li class="note" id="note_LCL039_142_14"><a class="footnoteCrossrefLink" href="#target_note_LCL039_142_14" title="Click to highlight in text"><sup class="lineRef">14</sup>[muro] <span class="italic">Damon</span>: &lt;ex&gt; muro <span class="italic">Chacon</span></a></li><script type="text/javascript">document.getElementById('note_LCL039_142_14').style.display = "none";</script></ul></section></notes></section>