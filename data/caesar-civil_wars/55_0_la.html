<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
onera deponunt. <span class="br"></span><span class="lineNumber">3</span><span class="br"></span>Vbi Caesaris castra posita tabernaculaque constituta et dimissos equites pabulandi causa animadverterunt sese subito proripiunt hora circiter sexta eiusdem diei. Et spem nacti morae discessu nostrorum equitum iter facere incipiunt. <span class="br"></span><span class="lineNumber">4</span><span class="br"></span>Qua re animadversa Caesar expeditis<a class="footnoteLink" href="#note_LCL039_110_79" id="target_note_LCL039_110_79"><sup>79</sup></a> legionibus subsequitur. Praesidio impedimentis paucas cohortes relinquit. &lt;Relictas&gt;<a class="footnoteLink" href="#note_LCL039_110_80" id="target_note_LCL039_110_80"><sup>80</sup></a> hora decima subsequi, pabulatores equitesque revocari iubet. Celeriter equitatus ad cotidianum itineris officium revertitur. <span class="br"></span><span class="lineNumber">5</span><span class="br"></span>Pugnatur acriter ad novissimum agmen, adeo ut paene terga convertant, compluresque milites—etiam nonnulli centuriones—interficiuntur. Instabat agmen Caesaris atque universum imminebat.</p>
<p>81. Tum vero neque ad explorandum idoneum locum castris neque ad progrediendum data facultate consistunt necessario et procul ab aqua et natura iniquo loco castra ponunt. <span class="br"></span><span class="lineNumber">2</span><span class="br"></span>Sed isdem de causis Caesar quae supra sunt demonstratae proelio non lacessit. Et eo die tabernacula statui passus non est quo paratiores essent ad insequendum omnes sive noctu sive interdiu erumperent. <span class="br"></span><span class="lineNumber">3</span><span class="br"></span>Illi animadverso vitio castrorum tota nocte munitiones proferunt castraque castris convertunt. Hoc idem postero die a prima luce faciunt totumque in ea re diem consumunt. <span class="br"></span><span class="lineNumber">4</span><span class="br"></span>Sed quantum opere processerant et castra protulerant tanto aberant ab aqua longius, et praesenti malo aliis malis remedia dabantur. <span class="br"></span><span class="lineNumber">5</span><span class="br"></span>Prima nocte aquandi causa nemo 



</p></section><notes><section class="footnotes"><ul><li class="note" id="note_LCL039_110_79"><a class="footnoteCrossrefLink" href="#target_note_LCL039_110_79" title="Click to highlight in text"><sup class="lineRef">79</sup>expeditis <span class="italic">Nipperdey</span>: relictis [-tas <span class="italic">T<sup>ac</sup></span>] <span class="italic">ω</span>: refectis <span class="italic">Deiter</span>: relictis &lt;munitionibus cum&gt; <span class="italic">Köchly</span></a></li><script type="text/javascript">document.getElementById('note_LCL039_110_79').style.display = "none";</script><li class="note" id="note_LCL039_110_80"><a class="footnoteCrossrefLink" href="#target_note_LCL039_110_80" title="Click to highlight in text"><sup class="lineRef">80</sup>&lt;relictas&gt; <span class="italic">Kruse</span></a></li><script type="text/javascript">document.getElementById('note_LCL039_110_80').style.display = "none";</script></ul></section></notes></section>