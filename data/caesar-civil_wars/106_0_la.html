<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
—quod properans noctem diei coniunxerat neque iter intermiserat—ut paene omnes ex Epiro finitimisque regionibus signa relinquerent, complures arma proicerent, ac fugae simile iter videretur. <span class="br"></span><span class="lineNumber">3</span><span class="br"></span>Sed cum prope Dyrrachium Pompeius constitisset castraque metari iussisset perterrito etiam tum exercitu princeps Labienus procedit iuratque se eum non deserturum eundemque casum subiturum, quemcumque ei Fortuna tribuisset. <span class="br"></span><span class="lineNumber">4</span><span class="br"></span>Hoc idem reliqui iurant legati. Hos tribuni militum centurionesque sequuntur, atque idem omnis exercitus iurat. <span class="br"></span><span class="lineNumber">5</span><span class="br"></span>Caesar praeoccupato itinere ad Dyrrachium finem properandi facit castraque ad flumen Apsum ponit in finibus Apolloniatium ut [castellis vigiliisque]<a class="footnoteLink" href="#note_LCL039_212_23" id="target_note_LCL039_212_23"><sup>23</sup></a> bene meritae civitates tutae essent praesidio. Ibique reliquarum ex Italia legionum adventum expectare et sub pellibus hiemare constituit. <span class="br"></span><span class="lineNumber">6</span><span class="br"></span>Hoc idem Pompeius fecit et trans flumen Apsum positis castris eo copias omnes auxiliaque conduxit.</p>
<p>14. Calenus legionibus equitibusque Brundisi in naves impositis—ut erat praeceptum a Caesare—quam tum<a class="footnoteLink" href="#note_LCL039_212_24" id="target_note_LCL039_212_24"><sup>24</sup></a> navium facultatem habebat, naves solvit paulumque a portu progressus litteras a Caesare accipit quibus est certior factus portus litoraque omnia classibus adversariorum teneri. <span class="br"></span><span class="lineNumber">2</span><span class="br"></span>Quo cognito se in portum recipit navesque omnes revocat. Vna ex his, quae perseveravit neque imperio Caleni



</p></section><notes><section class="footnotes"><ul><li class="note" id="note_LCL039_212_23"><a class="footnoteCrossrefLink" href="#target_note_LCL039_212_23" title="Click to highlight in text"><sup class="lineRef">23</sup>[castellis vigiliisque] <span class="italic">Kayser</span></a></li><script type="text/javascript">document.getElementById('note_LCL039_212_23').style.display = "none";</script><li class="note" id="note_LCL039_212_24"><a class="footnoteCrossrefLink" href="#target_note_LCL039_212_24" title="Click to highlight in text"><sup class="lineRef">24</sup>quam tum <span class="italic">Faerno</span>: quantum <span class="italic">ω</span></a></li><script type="text/javascript">document.getElementById('note_LCL039_212_24').style.display = "none";</script></ul></section></notes></section>