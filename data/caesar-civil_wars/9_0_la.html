<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
rationem haberi proximis comitiis populus iussisset; <span class="br"></span><span class="lineNumber">3</span><span class="br"></span>tamen hanc iacturam honoris sui rei publicae causa aequo animo tulisse; cum litteras ad senatum miserit ut omnes ab exercitibus discederent, ne id quidem impetravisse; <span class="br"></span><span class="lineNumber">4</span><span class="br"></span>tota Italia dilectus haberi, retineri legiones duas quae ab se simulatione Parthici belli sint abductae, civitatem esse in armis; quonam haec omnia nisi ad suam perniciem pertinere? <span class="br"></span><span class="lineNumber">5</span><span class="br"></span>sed tamen ad omnia se descendere paratum atque omnia pati rei publicae causa; proficiscatur Pompeius in suas provincias, ipsi exercitus dimittant, discedant in Italia omnes ab armis, metus e civitate tollatur, libera comitia<a class="footnoteLink" href="#note_LCL039_18_21" id="target_note_LCL039_18_21"><sup>21</sup></a> atque omnis res publica senatui populoque Romano permittatur; <span class="br"></span><span class="lineNumber">6</span><span class="br"></span>haec quo facilius certisque conditionibus fiant et iureiurando sanciantur, aut ipse propius accedat aut se patiatur accedere; fore uti per colloquia omnes controversiae componantur.</p>
<p>10. Acceptis mandatis Roscius cum &lt;L.&gt;<a class="footnoteLink" href="#note_LCL039_18_22" id="target_note_LCL039_18_22"><sup>22</sup></a> Caesare Capuam pervenit ibique consules Pompeiumque invenit. Postulata Caesaris renuntiat. <span class="br"></span><span class="lineNumber">2</span><span class="br"></span>Illi &lt;re&gt; deliberata respondent scriptaque ad eum mandata per eos remittunt. Quorum haec erat summa: <span class="br"></span><span class="lineNumber">3</span><span class="br"></span>Caesar in Galliam reverteretur, Arimino excederet, exercitus dimitteret; quae si fecisset Pompeium in Hispanias iturum; <span class="br"></span><span class="lineNumber">4</span><span class="br"></span>interea quoad fides esset data Caesarem facturum quae polliceretur non intermissuros consules Pompeiumque dilectus.</p>
<p>11. Erat iniqua conditio postulare ut Caesar Arimino 



</p></section><notes><section class="footnotes"><ul><li class="note" id="note_LCL039_18_21"><a class="footnoteCrossrefLink" href="#target_note_LCL039_18_21" title="Click to highlight in text"><sup class="lineRef">21</sup>comitia &lt;habeantur&gt; <span class="italic">Fuchs</span></a></li><script type="text/javascript">document.getElementById('note_LCL039_18_21').style.display = "none";</script><li class="note" id="note_LCL039_18_22"><a class="footnoteCrossrefLink" href="#target_note_LCL039_18_22" title="Click to highlight in text"><sup class="lineRef">22</sup>&lt;L.&gt; <span class="italic">Peskett</span></a></li><script type="text/javascript">document.getElementById('note_LCL039_18_22').style.display = "none";</script></ul></section></notes></section>