<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
terra expositis praesidium equitum deiecit. Et adeo loci opportunitate profecit uti ad Pompeium litteras mitteret: naves reliquas, si vellet, subduci et refici iuberet; sua classe auxilia sese Caesaris prohibiturum.</p>
<p>24. Erat eo tempore Antonius Brundisi. Virtute militum confisus scaphas navium magnarum circiter LX cratibus pluteisque contexit eoque milites delectos imposuit atque eas in litore pluribus locis separatim disposuit, navesque triremes duas quas Brundisi faciendas curaverat per causam exercendorum remigum ad fauces portus prodire iussit. <span class="br"></span><span class="lineNumber">2</span><span class="br"></span>Has cum audacius progressas Libo vidisset sperans intercipi posse quadriremes V ad eas misit. Quae cum navibus nostris propinquassent nostri veterani in portum<a class="footnoteLink" href="#note_LCL039_228_40" id="target_note_LCL039_228_40"><sup>40</sup></a> refugiebant, illi studio incitati incautius sequebantur. <span class="br"></span><span class="lineNumber">3</span><span class="br"></span>Iam ex omnibus partibus subito Antonianae scaphae signo dato se in hostes incitaverunt. Primoque impetu unam ex his quadriremem cum remigibus defensoribusque suis ceperunt, reliquas turpiter refugere coegerunt. <span class="br"></span><span class="lineNumber">4</span><span class="br"></span>Ad hoc detrimentum accessit ut equitibus per oram maritimam ab Antonio dispositis aquari prohiberentur. Qua necessitate et ignominia permotus Libo discessit a Brundisio obsessionemque nostrorum omisit.</p>
<p>25. Multi iam menses erant, et hiems praecipitaverat, neque Brundisio naves legionesque ad Caesarem veniebant. Ac nonnullae eius rei praetermissae occasiones Caesari videbantur quod certi saepe flaverant venti, quibus 


</p></section><notes><section class="footnotes"><ul><li class="note" id="note_LCL039_228_40"><a class="footnoteCrossrefLink" href="#target_note_LCL039_228_40" title="Click to highlight in text"><sup class="lineRef">40</sup>veterani in portum] ut erat imperatum <span class="italic">KÃ¼bler</span>: ut convenerat ante i- p- <span class="italic">Castiglioni</span></a></li><script type="text/javascript">document.getElementById('note_LCL039_228_40').style.display = "none";</script></ul></section></notes></section>