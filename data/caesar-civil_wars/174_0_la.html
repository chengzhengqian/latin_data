<section class="div1 language" lang="la"><header><hgroup><h1>CAESAR</h1></hgroup></header><section class="div2"><p class="noindent">
allatae ut in aerario ponerentur. Hae cum propter publicas occupationes poni non potuissent apud Pompeium sunt depositae. Alterae eodem exemplo relictae atque obsignatae Alexandriae proferebantur.</p>
<p>109. De his rebus cum ageretur apud Caesarem isque maxime vellet pro communi amico atque arbitro controversias regum componere, subito exercitus regius equitatusque omnis venire Alexandriam nuntiatur.<span class="br"></span><span class="lineNumber">2</span><span class="br"></span> Caesaris copiae nequaquam erant tantae ut iis extra oppidum si esset dimicandum confideret. Relinquebatur ut se suis locis oppido teneret consiliumque Achillae cognosceret. <span class="br"></span><span class="lineNumber">3</span><span class="br"></span>Milites tamen omnes in armis esse iussit regemque hortatus est ut ex suis necessariis quos haberet maximae auctoritatis legatos ad Achillam mitteret et quid esset suae voluntatis ostenderet. <span class="br"></span><span class="lineNumber">4</span><span class="br"></span>A quo missi Dioscorides et Serapion, qui ambo legati Romae fuerant magnamque apud patrem Ptolomaeum auctoritatem habuerant, ad Achillam pervenerunt. <span class="br"></span><span class="lineNumber">5</span><span class="br"></span>Quos ille cum in conspectum eius venissent, priusquam adiret<a class="footnoteLink" href="#note_LCL039_348_136" id="target_note_LCL039_348_136"><sup>136</sup></a> aut cuius rei causa missi essent cognosceret, corripi atque interfici iussit. Quorum alter accepto vulnere †occupatus†<a class="footnoteLink" href="#note_LCL039_348_137" id="target_note_LCL039_348_137"><sup>137</sup></a> per suos pro occiso sublatus, alter interfectus est. <span class="br"></span><span class="lineNumber">6</span><span class="br"></span>Quo facto regem ut in sua potestate haberet Caesar efficit, magnam regium nomen apud suos auctoritatem habere existimans et ut potius privato paucorum et latronum quam regio consilio susceptum bellum videretur.</p>
</section><notes><section class="footnotes"><ul><li class="note" id="note_LCL039_348_136"><a class="footnoteCrossrefLink" href="#target_note_LCL039_348_136" title="Click to highlight in text"><sup class="lineRef">136</sup>adiret <span class="italic">MUTV</span>: audiret <span class="italic">S</span></a></li><script type="text/javascript">document.getElementById('note_LCL039_348_136').style.display = "none";</script><li class="note" id="note_LCL039_348_137"><a class="footnoteCrossrefLink" href="#target_note_LCL039_348_137" title="Click to highlight in text"><sup class="lineRef">137</sup>occupatus] occipitis <span class="italic">Jurin</span>: &lt;pallore&gt; occupatus <span class="italic">Schnelle</span>: occubans <span class="italic">Cornelissen</span>: [o-]<span class="italic"> Madvig. Perhaps</span> occultatus<span class="italic">?</span></a></li><script type="text/javascript">document.getElementById('note_LCL039_348_137').style.display = "none";</script></ul></section></notes></section>