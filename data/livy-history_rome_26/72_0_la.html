<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 544</span>quod, quia testem habere non posset,<a class="footnoteLink" href="#note_LCL367_144_1" id="target_note_LCL367_144_1"><sup>1</sup></a> liberius fingenti <span class="innerMarginNote right">11</span>esset. Ita<a class="footnoteLink" href="#note_LCL367_144_2" id="target_note_LCL367_144_2"><sup>2</sup></a> inde dimissi sunt. Nec Blattius ante abstitit tam audaci incepto quam idem obtundendo, docendoque quam ea res ipsis patriaeque salutaris esset, pervicit ut praesidium Punicum—quingenti<a class="footnoteLink" href="#note_LCL367_144_3" id="target_note_LCL367_144_3"><sup>3</sup></a> autem Numidae erant—Salapiaque traderetur Marcello.
<span class="innerMarginNote right">12</span>Nec sine caede multa tradi potuit. Longe fortissimi equitum toto Punico exercitu erant. Itaque quamquam inprovisa res fuit, nec usus equorum in urbe erat, tamen armis inter tumultum
<span class="innerMarginNote right">13</span>captis et eruptionem temptaverunt et, cum evadere nequirent, pugnantes ad ultumum occubuerunt, nec plus quinquaginta ex his<a class="footnoteLink" href="#note_LCL367_144_4" id="target_note_LCL367_144_4"><sup>4</sup></a> in potestatem hostium
<span class="innerMarginNote right">14</span>vivi venerunt. Plusque aliquanto damni haec ala equitum amissa Hannibali quam Salapia fuit; nec deinde umquam Poenus, quo longe plurimum valuerat, equitatu superior fuit.</p>
<p>XXXIX. Per idem tempus cum in arce Tarentina vix inopia tolerabilis esset, spem omnem praesidium quod ibi erat Romanum praefectusque praesidii atque arcis M. Livius in commeatibus ab Sicilia missis habebant,
<span class="innerMarginNote right">2</span>qui ut tuto praeterveherentur oram Italiae,
<span class="innerMarginNote right">3</span>classis viginti ferme navium Regii stabat. Praeerat classi commeatibusque D. Quinctius, obscuro genere ortus, ceterum multis fortibus factis militari gloria
<span class="innerMarginNote right">4</span>inlustris. Primo quinque naves, quarum maximae






</p></section><notes><section class="footnotes"><ul><li class="note" id="note_LCL367_144_1"><a class="footnoteCrossrefLink" href="#target_note_LCL367_144_1" title="Click to highlight in text"><sup class="lineRef">1</sup>posset <span class="italic">P</span>(1)<span class="italic">JK Aldus</span>: possit <span class="italic">Madvig.</span></a></li><script type="text/javascript">document.getElementById('note_LCL367_144_1').style.display = "none";</script><li class="note" id="note_LCL367_144_2"><a class="footnoteCrossrefLink" href="#target_note_LCL367_144_2" title="Click to highlight in text"><sup class="lineRef">2</sup>esset. Ita <span class="italic">A</span><sup>s</sup><span class="italic">JKx Conway</span>: sitia <span class="italic">P</span>: (-ti)s ita <span class="italic">or</span> (-ti) ita <span class="italic">P</span><sup>2</sup>(1).</a></li><script type="text/javascript">document.getElementById('note_LCL367_144_2').style.display = "none";</script><li class="note" id="note_LCL367_144_3"><a class="footnoteCrossrefLink" href="#target_note_LCL367_144_3" title="Click to highlight in text"><sup class="lineRef">3</sup>quingenti (=<span class="sc">d</span>) <span class="italic">Sigonius from Valerius Max</span>. III. viii. <span class="italic">Ext.</span> 1: <span class="italic">om. P</span>(1): hii <span class="italic">A</span><sup>s</sup><span class="italic">J</span>: hi <span class="italic">Aldus, Froben</span>: ii <span class="italic">K.</span></a></li><script type="text/javascript">document.getElementById('note_LCL367_144_3').style.display = "none";</script><li class="note" id="note_LCL367_144_4"><a class="footnoteCrossrefLink" href="#target_note_LCL367_144_4" title="Click to highlight in text"><sup class="lineRef">4</sup>his <span class="italic">P</span>(1) <span class="italic">Aldus, Froben</span>: hiis <span class="italic">J</span>: iis <span class="italic">K</span>.</a></li><script type="text/javascript">document.getElementById('note_LCL367_144_4').style.display = "none";</script></ul></section></notes></section>