<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 543</span>titulus honoris, quod imperio non populi iussu, non ex auctoritate patrum dato “propraetor senatui” scripserat, magnam partem hominum offendebat:
<span class="innerMarginNote right">2</span>rem mali exempli esse imperatores legi ab exercitibus et sollemne auspicandorum<a class="footnoteLink" href="#note_LCL367_6_1" id="target_note_LCL367_6_1"><sup>1</sup></a> comitiorum in castra et provincias, procul ab legibus magistratibusque,
<span class="innerMarginNote right">3</span>ad militarem temeritatem transferri. Et cum quidam referendum ad senatum censerent, melius visum differri eam consultationem donec proficiscerentur equites qui ab Marcio litteras attulerant.
<span class="innerMarginNote right">4</span>Rescribi de frumento et vestimentis exercitus placuit eam utramque rem curae fore senatui; adscribi autem “propraetori L. Marcio” non placuit, ne id ipsum quod consultationi reliquerant pro praeiudicato
<span class="innerMarginNote right">5</span>ferret. Dimissis equitibus, de nulla re prius consules rettulerunt, omniumque in unum sententiae congruebant, agendum cum tribunis plebis esse, primo quoque tempore ad plebem ferrent quem cum imperio mitti placeret in Hispaniam ad eum exercitum
<span class="innerMarginNote right">6</span>cui Cn. Scipio imperator praefuisset. Ea res cum tribunis acta promulgataque est; sed aliud certamen occupaverat animos.</p>
<p><span class="innerMarginNote right">7</span>C. Sempronius Blaesus die dicta Cn. Fulvium ob exercitum in Apulia amissum in contionibus vexabat, multos imperatores temeritate atque inscitia exercitum



</p></section><notes><section class="footnotes"><ul><li class="note" id="note_LCL367_6_1"><a class="footnoteCrossrefLink" href="#target_note_LCL367_6_1" title="Click to highlight in text"><sup class="lineRef">1</sup>auspicandorum <span class="italic">Madvig</span>: -ciatorum <span class="italic">P</span>(3): -catorum <span class="italic">AJK Aldus.</span></a></li><script type="text/javascript">document.getElementById('note_LCL367_6_1').style.display = "none";</script></ul></section></notes></section>