<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 544</span>concurrissent neque retro navem inhiberent nec dirimi ab se hostem paterentur, quam quis indeptus navem erat ferrea iniecta manu, ita conserebant ex propinquo pugnam ut non missilibus tantum, sed gladiis etiam prope conlato pede gereretur res.
<span class="innerMarginNote right">13</span>Prorae inter se iunctae haerebant, puppes alieno remigio circumagebantur. Ita in arto stipatae erant naves ut vix ullum telum in mari<a class="footnoteLink" href="#note_LCL367_148_1" id="target_note_LCL367_148_1"><sup>1</sup></a> vanum intercideret; frontibus velut pedestris<a class="footnoteLink" href="#note_LCL367_148_2" id="target_note_LCL367_148_2"><sup>2</sup></a> acies urgebant, 
<span class="innerMarginNote right">14</span>perviaeque naves pugnantibus erant. Insignis tamen inter ceteras pugna fuit duarum quae primae
<span class="innerMarginNote right">15</span>agminum concurrerant inter se. In Romana nave ipse Quinctius erat, in Tarentina Nico, cui Perconi fuit cognomen, non publico modo sed privato etiam odio invisus atque infestus Romanis, quod eius factionis erat quae Tarentum Hannibali prodiderat.
<span class="innerMarginNote right">16</span>Hic Quinctium simul pugnantem hortantemque suos incautum hasta transfigit. Ille ut<a class="footnoteLink" href="#note_LCL367_148_3" id="target_note_LCL367_148_3"><sup>3</sup></a> praeceps cum
<span class="innerMarginNote right">17</span>armis procidit ante proram, victor Tarentinus in turbatam duce amisso navem inpigre transgressus cum summovisset hostis, et prora iam Tarentinorum esset, puppim male conglobati tuerentur Romani, repente et alia a puppe triremis hostium apparuit;
<span class="innerMarginNote right">18</span>ita in medio circumventa Romana navis capitur.





</p></section><notes><section class="footnotes"><ul><li class="note" id="note_LCL367_148_1"><a class="footnoteCrossrefLink" href="#target_note_LCL367_148_1" title="Click to highlight in text"><sup class="lineRef">1</sup>mari <span class="italic">P</span>(1) <span class="italic">Aldus, Froben</span>: mare <span class="italic">JK Forchhammer</span>.</a></li><script type="text/javascript">document.getElementById('note_LCL367_148_1').style.display = "none";</script><li class="note" id="note_LCL367_148_2"><a class="footnoteCrossrefLink" href="#target_note_LCL367_148_2" title="Click to highlight in text"><sup class="lineRef">2</sup>pedestris <span class="italic">P</span>(1)<span class="italic">JK Aldus, Conway</span>: pedestres <span class="italic">Fabri, Madvig.</span></a></li><script type="text/javascript">document.getElementById('note_LCL367_148_2').style.display = "none";</script><li class="note" id="note_LCL367_148_3"><a class="footnoteCrossrefLink" href="#target_note_LCL367_148_3" title="Click to highlight in text"><sup class="lineRef">3</sup>Ille ut <span class="italic">A</span><sup>s</sup><span class="italic">JK</span> <span class="italic">Conway</span>: ille atque <span class="italic">P</span>(1) <span class="italic">Aldus, Froben</span>: atque ille <span class="italic">Ruperti, Madvig.</span></a></li><script type="text/javascript">document.getElementById('note_LCL367_148_3').style.display = "none";</script></ul></section></notes></section>