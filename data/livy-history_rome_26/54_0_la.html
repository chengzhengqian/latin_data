<section class="div1 language" lang="la"><header><hgroup><h1>Livy</h1></hgroup></header><section class="div2">
<p> <span class="marginNote left"><span class="sc">a.u.c.</span> 544</span>XXVIII. Ibi Laevinus, quo statu Macedonia et Graecia, Aetoli, Acarnanes Locrique essent, quasque
<span class="innerMarginNote right">2</span>ibi res ipse egisset terra marique, exposuit: Philippum inferentem bellum Aetolis in Macedoniam retro ab se conpulsum ad intuma penitus regni abisse, legionemque inde deduci posse; classem satis esse ad
<span class="innerMarginNote right">3</span>arcendum Italia regem. Haec de se deque provincia cui praefuerat consul: tum de provinciis communis relatio fuit. Decrevere patres ut alteri consulum Italia bellumque cum Hannibale provincia esset, alter classem cui T. Otacilius praefuisset Siciliamque provinciam cum L. Cincio praetore obtineret.
<span class="innerMarginNote right">4</span>Exercitus eis duo decreti qui in Etruria Galliaque essent; eae quattuor erant legiones; urbanae duae superioris anni in Etruriam, duae quibus Sulpicius
consul praefuisset in Galliam mitterentur.
<span class="innerMarginNote right">5</span>Galliae et legionibus praeesset quem consul cuius
<span class="innerMarginNote right">6</span>Italia provincia esset praefecisset; in Etruriam C. Calpurnius post praeturam prorogato in annum imperio missus. Et Q. Fulvio Capua provincia
<span class="innerMarginNote right">7</span>decreta prorogatumque in annum imperium; exercitus
civium sociorumque minui iussus, ut ex duabus legionibus una legio, quinque milia peditum et trecenti equites essent, dimissis qui plurima stipendia
<span class="innerMarginNote right">8</span>haberent, et sociorum septem milia peditum et trecenti<a class="footnoteLink" href="#note_LCL367_108_1" id="target_note_LCL367_108_1"><sup>1</sup></a> equites relinquerentur, eadem ratione



</p></section><notes><section class="footnotes"><ul><li class="note" id="note_LCL367_108_1"><a class="footnoteCrossrefLink" href="#target_note_LCL367_108_1" title="Click to highlight in text"><sup class="lineRef">1</sup>trecenti (<span class="sc">ccc</span>) <span class="italic">P</span>(1)<span class="italic">JK</span>: <span class="sc">cccc</span> <span class="italic">conj. Weissenborn.</span></a></li><script type="text/javascript">document.getElementById('note_LCL367_108_1').style.display = "none";</script></ul></section></notes></section>