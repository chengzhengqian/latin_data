<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 544</span>successu audacia atque alacritas hostium cresceret, <span class="innerMarginNote right">5</span>signum receptui datum est; quod spem non praesentis modo ab tanto certamine ac labore quietis obsessis, sed etiam in posterum dedit, scalis et corona capi urbem non posse; opera et difficilia esse et tempus datura<a class="footnoteLink" href="#note_LCL367_174_1" id="target_note_LCL367_174_1"><sup>1</sup></a> ad ferendam opem imperatoribus suis.</p>
<p><span class="innerMarginNote right">6</span>Vix prior tumultus conticuerat cum Scipio ab defessis iam volneratisque recentis integrosque alios accipere scalas iubet et<a class="footnoteLink" href="#note_LCL367_174_2" id="target_note_LCL367_174_2"><sup>2</sup></a> vi maiore adgredi urbem.
<span class="innerMarginNote right">7</span>Ipse, ut ei nuntiatum est aestum decedere, quod per piscatores Tarraconenses, nunc levibus cumbis, nunc, ubi eae siderent, vadis pervagatos stagnum, conpertum habebat facilem pedibus ad murum transitum dari, eo secum<a class="footnoteLink" href="#note_LCL367_174_3" id="target_note_LCL367_174_3"><sup>3</sup></a> armatos quingentos<a class="footnoteLink" href="#note_LCL367_174_4" id="target_note_LCL367_174_4"><sup>4</sup></a>
<span class="innerMarginNote right">8</span>duxit. Medium ferme diei erat, et ad id, quod sua sponte cedente in mare aestu trahebatur aqua, acer etiam septemtrio ortus inclinatum stagnum eodem quo aestus ferebat et adeo nudaverat vada ut alibi umbilico tenus aqua esset, alibi genua vix superaret.
<span class="innerMarginNote right">9</span>Hoc cura ac ratione compertum in prodigium ac deos vertens Scipio, qui ad transitum Romanis mare verterent et stagna auferrent viasque ante numquam initas humano vestigio aperirent, Neptunum iubebat ducem itineris sequi ac medio stagno evadere ad moenia.</p>
</section><notes><section class="footnotes"><ul><li class="note" id="note_LCL367_174_1"><a class="footnoteCrossrefLink" href="#target_note_LCL367_174_1" title="Click to highlight in text"><sup class="lineRef">1</sup>datura <span class="italic">Kz Froben</span> 1: -rum P(1)<span class="italic">Jz Aldus.</span></a></li><script type="text/javascript">document.getElementById('note_LCL367_174_1').style.display = "none";</script><li class="note" id="note_LCL367_174_2"><a class="footnoteCrossrefLink" href="#target_note_LCL367_174_2" title="Click to highlight in text"><sup class="lineRef">2</sup>et <span class="italic">JK Aldus, Froben</span>: <span class="italic">om. P</span>(l).</a></li><script type="text/javascript">document.getElementById('note_LCL367_174_2').style.display = "none";</script><li class="note" id="note_LCL367_174_3"><a class="footnoteCrossrefLink" href="#target_note_LCL367_174_3" title="Click to highlight in text"><sup class="lineRef">3</sup>eo secum <span class="italic">Gronovius</span>: eoseum <span class="italic">P</span>: eos <span class="italic">P</span><sup>2</sup>(1)<span class="italic">JK</span>: eo <span class="italic">M</span><sup>2</sup><span class="italic">x Aldus, Froben.</span></a></li><script type="text/javascript">document.getElementById('note_LCL367_174_3').style.display = "none";</script><li class="note" id="note_LCL367_174_4"><a class="footnoteCrossrefLink" href="#target_note_LCL367_174_4" title="Click to highlight in text"><sup class="lineRef">4</sup>quingentos (= <span class="sc">d</span>) <span class="italic">Weissenborn</span> (<span class="italic">cf.</span> xlvi. 2): <span class="italic">om. P</span>(1) <span class="italic">JK Aldus.</span></a></li><script type="text/javascript">document.getElementById('note_LCL367_174_4').style.display = "none";</script></ul></section></notes></section>