<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 544</span>urbe tantum laboris periculique adissent et capta cum iis qui in arcem confugerant iniquo etiam loco pugnassent,
<span class="innerMarginNote right">3</span>curare corpora iussit. Postero die militibus navalibusque sociis convocatis primum dis immortalibus
laudes gratesque egit, qui se non urbis solum opulentissimae omnium in Hispania uno die compotem
fecissent, sed ante eo congessissent omnis Africae atque Hispaniae opes, ut neque hostibus quicquam relinqueretur, et sibi ac suis omnia super-
<span class="innerMarginNote right">4</span>essent. Militum deinde virtutem conlaudavit quod eos non eruptio hostium, non altitudo moenium, non inexplorata stagni vada, non castellum in alto tumulo situm, non munitissima arx deterruisset quo minus transcenderent omnia perrumperentque.
<span class="innerMarginNote right">5</span>Itaque quamquam omnibus omnia deberet, praecipuum muralis coronae decus eius esse qui primus murum ascendisset; profiteretur qui se dignum eo
<span class="innerMarginNote right">6</span>duceret dono. Duo professi sunt, Q. Trebellius,<a class="footnoteLink" href="#note_LCL367_182_1" id="target_note_LCL367_182_1"><sup>1</sup></a> centurio legionis quartae, et Sex. Digitius, socius navalis. Nec ipsi tam inter se acriter contendebant
quam studia excitaverant uterque sui corporis
<span class="innerMarginNote right">7</span>hominum. Sociis C. Laelius, praefectus<a class="footnoteLink" href="#note_LCL367_182_2" id="target_note_LCL367_182_2"><sup>2</sup></a> classis,
<span class="innerMarginNote right">8</span>legionariis M. Sempronius Tuditanus aderat. Ea contentio cum prope seditionem veniret, Scipio tris recuperatores cum se daturum pronuntiasset qui cognita causa testibusque auditis iudicarent uter



</p></section><notes><section class="footnotes"><ul><li class="note" id="note_LCL367_182_1"><a class="footnoteCrossrefLink" href="#target_note_LCL367_182_1" title="Click to highlight in text"><sup class="lineRef">1</sup>Trebellius <span class="italic">Sp?A</span><sup>3</sup><span class="italic">JK Froben</span> 2: tiberilius <span class="italic">P</span>(1)<span class="italic">N.</span></a></li><script type="text/javascript">document.getElementById('note_LCL367_182_1').style.display = "none";</script><li class="note" id="note_LCL367_182_2"><a class="footnoteCrossrefLink" href="#target_note_LCL367_182_2" title="Click to highlight in text"><sup class="lineRef">2</sup>praefectus <span class="italic">N</span><sup>3</sup> <span class="italic">marg. Rhenanus, Froben</span> 2: que tectus <span class="italic">Sp</span>: q. <span class="italic">or</span> que <span class="italic">P</span>(3)<span class="italic">N</span>: <span class="italic">om. C</span><sup>2</sup><span class="italic">A<sup>x</sup>JK Aldus.</span></a></li><script type="text/javascript">document.getElementById('note_LCL367_182_2').style.display = "none";</script></ul></section></notes></section>