<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 543</span>defectionis auctor ab Romanis fuerat, interrogatus
<span class="innerMarginNote right">3</span>sententiam negat eos qui de legatis et de pace ac deditione loquantur meminisse nec quid facturi fuerint, si Romanos in potestate habuissent, nec quid
<span class="innerMarginNote right">4</span>ipsis patiendum sit. “Quid? vos” inquit “eam deditionem fore censetis qua quondam, ut adversus Samnites auxilium impetraremus, nos nostraque
<span class="innerMarginNote right">5</span>omnia Romanis dedidimus?<a class="footnoteLink" href="#note_LCL367_48_1" id="target_note_LCL367_48_1"><sup>1</sup></a> Iam e memoria ex-cessit quo tempore et in qua fortuna a populo Romano defecerimus? iam, quem ad modum in defectione praesidium, quod poterat emitti, per cruciatum et
<span class="innerMarginNote right">6</span>ad contumeliam necarimus? quotiens in obsidentis quam inimice eruperimus, castra oppugnarimus, Hannibalem vocaverimus ad opprimendos eos? hoc, quod recentissimum est, ad oppugnandam
<span class="innerMarginNote right">7</span>Romam hinc eum miserimus? Age contra, quae illi infeste in nos fecerint, repetite, ut ex eo quid speretis habeatis. Cum hostis alienigena in Italia esset, et Hannibal hostls, et cuncta bello arderent, omissis omnibus, omisso ipso Hannibale, ambo consules et duo consulares exercitus ad Capuam oppugnandam
<span class="innerMarginNote right">8</span>miserunt. Alterum annum circumvallatos inclusosque nos fame macerant, et ipsi nobiscum ultima pericula et<a class="footnoteLink" href="#note_LCL367_48_2" id="target_note_LCL367_48_2"><sup>2</sup></a> gravissimos labores perpessi, circa vallum ac fossas saepe trucidati ac prope ad extremum castris
<span class="innerMarginNote right">9</span>exuti. Sed omitto haec: vetus atque usitata res est





</p></section><notes><section class="footnotes"><ul><li class="note" id="note_LCL367_48_1"><a class="footnoteCrossrefLink" href="#target_note_LCL367_48_1" title="Click to highlight in text"><sup class="lineRef">1</sup>dedidimus <span class="italic">Modius</span>: dedimus <span class="italic">P</span>(1)<span class="italic">JK Aldus.</span></a></li><script type="text/javascript">document.getElementById('note_LCL367_48_1').style.display = "none";</script><li class="note" id="note_LCL367_48_2"><a class="footnoteCrossrefLink" href="#target_note_LCL367_48_2" title="Click to highlight in text"><sup class="lineRef">2</sup>et <span class="italic">C</span>: e <span class="italic">P</span>: <span class="italic">om. RMBDAJK Aldus.</span></a></li><script type="text/javascript">document.getElementById('note_LCL367_48_2').style.display = "none";</script></ul></section></notes></section>