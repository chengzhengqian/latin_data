<section class="div1 language" lang="la"><header><hgroup><h1>Livy</h1></hgroup></header><section class="div2">
<p> <span class="marginNote left"><span class="sc">a.u.c.</span> 544</span>XLII. Hac oratione accensis militum animis,relicto
ad praesidium regionis eius M. Silano cum tribus milibus peditum et trecentis equitibus, ceteras omnes copias—erant autem viginti quinque milia peditum, duo milia quingenti equites—Hiberum traiecit.
<span class="innerMarginNote right">2</span>Ibi quibusdam suadentibus ut, quoniam in tris tam diversas regiones discessissent Punici exercitus, proximum adgrederetur, periculum esse ratus ne eo facto in unum omnes contraheret, nec par esset unus tot exercitibus, Carthaginem Novam interim oppugnare
<span class="innerMarginNote right">3</span>statuit, urbem cum ipsam opulentam suis opibus, tum hostium omni bellico apparatu plenam—ibi arma, ibi pecunia, ibi totius Hispaniae obsides erant—,
<span class="innerMarginNote right">4</span>sitam praeterea cum opportune ad traiciendum in Africam, tum super portum satis amplum quantaevis classi et nescio an unum in Hispaniae
<span class="innerMarginNote right">5</span>ora qua nostro adiacet mari. Nemo omnium quo iretur sciebat praeter C. Laelium. Is classe circummissus
ita moderari cursum navium iussus erat ut eodem tempore Scipio ab terra exercitum
<span class="innerMarginNote right">6</span>ostenderet et classis portum intraret. Septimo die ab Hibero Carthaginem ventum est simul terra marique. Castra ab regione urbis qua in septemtrionem
versa est posita; his ab tergo—nam frons
<span class="innerMarginNote right">7</span>natura tuta erat—vallum<a class="footnoteLink" href="#note_LCL367_164_1" id="target_note_LCL367_164_1"><sup>1</sup></a> obiectum. Etenim<a class="footnoteLink" href="#note_LCL367_164_2" id="target_note_LCL367_164_2"><sup>2</sup></a> sita






</p></section><notes><section class="footnotes"><ul><li class="note" id="note_LCL367_164_1"><a class="footnoteCrossrefLink" href="#target_note_LCL367_164_1" title="Click to highlight in text"><sup class="lineRef">1</sup>vallum <span class="italic">Rhenanus, Froben</span> 2: nullum <span class="italic">Sp</span>: nullum vallum <span class="italic">A<sup>s</sup>JKx Aldus</span>: duplex vallum <span class="italic">Schelius from Polybius</span> X. ix. 7, <span class="italic">Weissenborn.</span></a></li><script type="text/javascript">document.getElementById('note_LCL367_164_1').style.display = "none";</script><li class="note" id="note_LCL367_164_2"><a class="footnoteCrossrefLink" href="#target_note_LCL367_164_2" title="Click to highlight in text"><sup class="lineRef">2</sup>Etenim <span class="italic">Sp?A<sup>s</sup> Froben</span> 2: ceterum <span class="italic">JKx Aldus.</span></a></li><script type="text/javascript">document.getElementById('note_LCL367_164_2').style.display = "none";</script></ul></section></notes></section>