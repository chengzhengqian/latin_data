<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 543</span><span class="innerMarginNote right">2</span>haud procul a flumine castra posuit; postero die praeter Cales in agrum Sidicinum pervenit. Ibi diem unum populando moratus per Suessanum Allifanumque et Casinatem agrum via Latina ducit. Sub Casino<a class="footnoteLink" href="#note_LCL367_32_1" id="target_note_LCL367_32_1"><sup>1</sup></a> biduo stativa habita et passim populationes
<span class="innerMarginNote right">3</span>factae. Inde praeter Interamnam Aquinumque in Fregellanum agrum ad Lirim fluvium ventum, ubi intercisum pontem a Fregellanis morandi itineris
<span class="innerMarginNote right">4</span>causa invenit. Et Fulvium Volturnus tenuerat amnis, navibus ab Hannibale incensis, rates ad traiciendum exercitum in magna inopia materiae aegre comparantem.
<span class="innerMarginNote right">5</span>Traiecto ratibus exercitu, relicum Fulvio expeditum iter, non per urbes modo sed circa viam expositis benigne commeatibus, erat; alacresque milites alius alium ut adderet gradum, memor ad
<span class="innerMarginNote right">6</span>defendendam iri<a class="footnoteLink" href="#note_LCL367_32_2" id="target_note_LCL367_32_2"><sup>2</sup></a> patriam, hortabantur. Romam Fregellanus nuntius, diem noctemque itinere continuato, ingentem attulit terrorem. Tumultuosius quam allatum erat volgatum periculum discursu<a class="footnoteLink" href="#note_LCL367_32_3" id="target_note_LCL367_32_3"><sup>3</sup></a> hominum adfingentium vana auditis totam urbem
<span class="innerMarginNote right">7</span>concitat. Ploratus mulierum non ex privatis solum domibus exaudiebatur, sed undique matronae in publicum effusae circa deum delubra discurrunt, crinibus passis aras verrentes, nixae genibus, supinas
<span class="innerMarginNote right">8</span>manus ad caelum ac deos tendentes orantesque ut urbem Romanam e manibus hostium eriperent





</p></section><notes><section class="footnotes"><ul><li class="note" id="note_LCL367_32_1"><a class="footnoteCrossrefLink" href="#target_note_LCL367_32_1" title="Click to highlight in text"><sup class="lineRef">1</sup>Casino <span class="italic">Ussing</span>: Casinum <span class="italic">P</span>(1) <span class="italic">JK.</span></a></li><script type="text/javascript">document.getElementById('note_LCL367_32_1').style.display = "none";</script><li class="note" id="note_LCL367_32_2"><a class="footnoteCrossrefLink" href="#target_note_LCL367_32_2" title="Click to highlight in text"><sup class="lineRef">2</sup>iri <span class="italic">PCR</span>: ire <span class="italic">R</span><sup>2</sup><span class="italic">MDAJK Aldus</span>: irae <span class="italic">B.</span></a></li><script type="text/javascript">document.getElementById('note_LCL367_32_2').style.display = "none";</script><li class="note" id="note_LCL367_32_3"><a class="footnoteCrossrefLink" href="#target_note_LCL367_32_3" title="Click to highlight in text"><sup class="lineRef">3</sup>volgatum periculum dis- <span class="italic">Conway</span>: propagatum dis-<span class="italic">Madvig</span>: <span class="italic">om. P</span>(1)<span class="italic">JK, a lost line, these having simply</span> cursu <span class="italic">or other cases of the same word.</span></a></li><script type="text/javascript">document.getElementById('note_LCL367_32_3').style.display = "none";</script></ul></section></notes></section>