<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 543</span>in oppugnanda hostium urbe labores ac pericula pati. Illud irae atque odii exsecrabilis<a class="footnoteLink" href="#note_LCL367_50_1" id="target_note_LCL367_50_1"><sup>1</sup></a> indicium est:
<span class="innerMarginNote right">10</span>Hannibal ingentibus copiis peditum equitumque castra oppugnavit et ex parte cepit: tanto periculo nihil moti sunt ab obsidione. Profectus trans Volturnum perussit Calenum agrum: nihil tanta
<span class="innerMarginNote right">11</span>sociorum clade avocati sunt. Ad ipsam urbem Romam infesta signa ferri iussit: eam quoque tempestatem imminentem spreverunt. Transgressus Anienem<a class="footnoteLink" href="#note_LCL367_50_2" id="target_note_LCL367_50_2"><sup>2</sup></a> tria milia passuum ab urbe castra posuit, postremo ad moenia ipsa et ad portas accessit; Romam se adempturum eis, nisi omitterent Capuam,
<span class="innerMarginNote right">12</span>ostendit: non omiserunt. Feras bestias caeco impetu ac rabie concitatas, si ad cubilia et catulos earum ire pergas, ad opem suis ferendam avertas:
<span class="innerMarginNote right">13</span>Romanos Roma circumsessa, coniuges, liberi, quorum ploratus hinc prope exaudiebantur, arae, foci, deum delubra, sepulcra maiorum temerata ac violata a Capua non averterunt; tanta aviditas supplicii expetendi, tanta sanguinis nostri hauriendi est
<span class="innerMarginNote right">14</span>sitis. Nec iniuria forsitan; nos quoque idem fecissemus, si data fortuna esset. Itaque quoniam aliter dis immortalibus est visum, cum mortem ne recusare quidem debeam, cruciatus contumeliasque quas parat hostis, dum liber, dum mei potens sum, effugere morte praeterquam honesta, etiam leni
<span class="innerMarginNote right">15</span>possum. Non videbo Ap. Claudium et Q. Fulvium victoria insolenti subnixos, neque vinctus per urbem




</p></section><notes><section class="footnotes"><ul><li class="note" id="note_LCL367_50_1"><a class="footnoteCrossrefLink" href="#target_note_LCL367_50_1" title="Click to highlight in text"><sup class="lineRef">1</sup>exsecrabilis <span class="italic">C</span><sup>2</sup><span class="italic">M</span><sup>1</sup><span class="italic">?JK Aldus</span>: <span class="italic">P</span>(1) <span class="italic">add</span> -que: inexpiabilis exsecrabilisque <span class="italic">Alschefski, Conway.</span></a></li><script type="text/javascript">document.getElementById('note_LCL367_50_1').style.display = "none";</script><li class="note" id="note_LCL367_50_2"><a class="footnoteCrossrefLink" href="#target_note_LCL367_50_2" title="Click to highlight in text"><sup class="lineRef">2</sup>Anienem <span class="italic">D Aldus</span>: <span class="italic">P</span>(3) <span class="italic">add</span> amnem (<span class="italic">before the name JK</span>).</a></li><script type="text/javascript">document.getElementById('note_LCL367_50_2').style.display = "none";</script></ul></section></notes></section>