<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 543</span>esse ut non iis modo urbibus quas per vim ademissent<a class="footnoteLink" href="#note_LCL367_92_1" id="target_note_LCL367_92_1"><sup>1</sup></a> Aetolis excedant, sed ipsam Macedoniam
<span class="innerMarginNote right">6</span>infestam habeant; et Acarnanas, quos aegre ferrent Aetoli a corpore suo diremptos, restituturum se in
<span class="innerMarginNote right">7</span>antiquam formulam iurisque ac dicionis eorum;â€”haec dicta promissaque a Romano imperatore Scopas, qui tum praetor gentis erat, et Dorimachus, princeps Aetolorum, adfirmaverunt auctoritate sua, minore cum verecundia et maiore cum fide vim maiestatemque
<span class="innerMarginNote right">8</span>populi Romani extollentes. Maxime tamen spes potiundae movebat Acarnaniae. Igitur conscriptae condiciones quibus in amicitiam societatemque
<span class="innerMarginNote right">9</span>populi Romani venirent; additumque ut, si placeret vellentque, eodem iure amicitiae Elei Lacedaemoniique et Attalus et Pleuratus et Scerdilaedus
essent, Asiae Attalus, hi Thracum et Illyriorum
<span class="innerMarginNote right">10</span>reges; bellum ut extemplo Aetoli cum Philippo terra gererent; navibus ne minus viginti quinque quinqueremibus
<span class="innerMarginNote right">11</span>adiuvaret Romanus; urbium Corcyrae tenus ab Aetolia incipienti solum tectaque et muri cum agris Aetolorum, alia omnis praeda populi Romani esset, darentque operam Romani ut Acarnaniam
<span class="innerMarginNote right">12</span>Aetoli haberent; si Aetoli pacem cum Philippo facerent, foederi adscriberent ita ratam fore<a class="footnoteLink" href="#note_LCL367_92_2" id="target_note_LCL367_92_2"><sup>2</sup></a>
</p></section><notes><section class="footnotes"><ul><li class="note" id="note_LCL367_92_1"><a class="footnoteCrossrefLink" href="#target_note_LCL367_92_1" title="Click to highlight in text"><sup class="lineRef">1</sup>ademissent <span class="italic">Aldus</span>: ademisset <span class="italic">P</span>(1)<span class="italic">JKz Conway.</span></a></li><script type="text/javascript">document.getElementById('note_LCL367_92_1').style.display = "none";</script><li class="note" id="note_LCL367_92_2"><a class="footnoteCrossrefLink" href="#target_note_LCL367_92_2" title="Click to highlight in text"><sup class="lineRef">2</sup>fore <span class="italic">Muretus</span> (<span class="italic">x?</span>): eorum <span class="italic">P</span>(1)<span class="italic">JK Aldus.</span></a></li><script type="text/javascript">document.getElementById('note_LCL367_92_2').style.display = "none";</script></ul></section></notes></section>