<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 543</span><span class="innerMarginNote right">12</span>postquam dies comitiorum aderat, Cn. Fulvius exsulatum Tarquinios abiit. Id ei iustum exsilium esse scivit plebs.</p>
<p>IV. Inter haec vis omnis belli versa in Capuam erat; obsidebatur tamen acrius quam oppugnabatur, nec aut famem tolerare servitia ac plebs poterant aut mittere nuntios ad Hannibalem per custodias
<span class="innerMarginNote right">2</span>tam artas. Inventus est Numida qui acceptis litteris evasurum se professus praestaret promissum. Per media Romana castra nocte egressus spem accendit
Campanis, dum aliquid virium superesset, ab omni
<span class="innerMarginNote right">3</span>parte eruptionem temptandi. Ceterum in multis certaminibus equestria proelia ferme prospera faciebant, pedite<a class="footnoteLink" href="#note_LCL367_14_1" id="target_note_LCL367_14_1"><sup>1</sup></a> superabantur. Sed nequaquam tam laetum vincere quam triste vinci ulla parte erat ab
<span class="innerMarginNote right">4</span>obsesso et prope expugnato hoste. Inita tandem ratio est ut quod viribus deerat arte aequaretur. Ex omnibus legionibus electi sunt iuvenes maxime vigore ac levitate corporum veloces; eis parmae breviores quam equestres et septena iacula quaternos longa pedes data, praefixa ferro quale hastis velitaribus
<span class="innerMarginNote right">5</span>inest. Eos singulos in equos suos accipientes equites adsuefecerunt et vehi post sese et desilire perniciter,
<span class="innerMarginNote right">6</span>ubi datum signum esset. Postquam<a class="footnoteLink" href="#note_LCL367_14_2" id="target_note_LCL367_14_2"><sup>2</sup></a> adsuetudine cotidiana satis intrepide fieri visum est, in campum qui medius inter castra murumque erat adversus






</p></section><notes><section class="footnotes"><ul><li class="note" id="note_LCL367_14_1"><a class="footnoteCrossrefLink" href="#target_note_LCL367_14_1" title="Click to highlight in text"><sup class="lineRef">1</sup>pedite <span class="italic">Gronovius</span>: pedites <span class="italic">P</span>(1)<span class="italic">JK.</span></a></li><script type="text/javascript">document.getElementById('note_LCL367_14_1').style.display = "none";</script><li class="note" id="note_LCL367_14_2"><a class="footnoteCrossrefLink" href="#target_note_LCL367_14_2" title="Click to highlight in text"><sup class="lineRef">2</sup>Postquam <span class="italic">P</span>(1)<span class="italic">JK</span>: postquam id <span class="italic">Koch</span>: id postquam <span class="italic">M. MÃ¼ller.</span></a></li><script type="text/javascript">document.getElementById('note_LCL367_14_2').style.display = "none";</script></ul></section></notes></section>