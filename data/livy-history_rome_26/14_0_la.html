<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 543</span>transfugae castra Romana ingressus, altera parte
<span class="innerMarginNote right">7</span>clam Capuam pervadat. Litterae autem erant adhortatione plenae: profectionem suam, quae salutaris illis foret, abstracturam ad defendendam Romam ab oppugnanda Capua duces atque exercitus
<span class="innerMarginNote right">8</span>Romanos. Ne desponderent animos; tolerando
<span class="innerMarginNote right">9</span>paucos dies totam soluturos obsidionem. Inde navis in flumine Volturno conprehensas subigi ad id quod iam ante praesidii causa fecerat castellum iussit.
<span class="innerMarginNote right">10</span>Quarum ubi tantam copiam esse ut una nocte traici posset exercitus allatum est, cibariis decem dierum praeparatis deductas nocte ad fluvium legiones ante lucem traiecit.</p>
<p>VIII. Id priusquam fieret, ita futurum conpertum ex transfugis Fulvius Flaccus senatui Romam cum scripsisset, varie animi hominum<a class="footnoteLink" href="#note_LCL367_28_1" id="target_note_LCL367_28_1"><sup>1</sup></a> pro cuiusque
<span class="innerMarginNote right">2</span>ingenio adfecti sunt. Ut in re tam trepida senatu extemplo vocato, P. Cornelius cui Asinae cognomen erat omnes duces exercitusque ex tota Italia, neque Capuae neque ullius alterius rei memor, ad urbis
<span class="innerMarginNote right">3</span>praesidium revocabat. Fabius Maximus abscedi a Capua terrerique et circumagi ad nutus comminationesque
<span class="innerMarginNote right">4</span>Hannibalis flagitiosum ducebat:<a class="footnoteLink" href="#note_LCL367_28_2" id="target_note_LCL367_28_2"><sup>2</sup></a> qui ad Cannas victor ire tamen ad urbem ausus non esset, eum a Capua repulsum spem potiundae urbis Romae





</p></section><notes><section class="footnotes"><ul><li class="note" id="note_LCL367_28_1"><a class="footnoteCrossrefLink" href="#target_note_LCL367_28_1" title="Click to highlight in text"><sup class="lineRef">1</sup>animi hominum <span class="italic">P</span>(3): hominum animi <span class="italic">AJK Aldus.</span></a></li><script type="text/javascript">document.getElementById('note_LCL367_28_1').style.display = "none";</script><li class="note" id="note_LCL367_28_2"><a class="footnoteCrossrefLink" href="#target_note_LCL367_28_2" title="Click to highlight in text"><sup class="lineRef">2</sup>ducebat <span class="italic">P</span>(1): dicebat <span class="italic">JK.</span></a></li><script type="text/javascript">document.getElementById('note_LCL367_28_2').style.display = "none";</script></ul></section></notes></section>