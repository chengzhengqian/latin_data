<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 543</span>cum emolumento quaesita etiam apud socios lenitatis species incolumitate urbis nobilissimae opulentissimaeque, cuius ruinis omnis Campania, omnes qui Campaniam circa accolunt populi ingemuissent; <span class="innerMarginNote right">13</span>confessio expressa hosti quanta vis in Romanis ad expetendas poenas ab infidelibus sociis et quam nihil in Hannibale auxili ad receptos in fidem tuendos esset.</p>
<p>XVII. Romani patres perfuncti quod ad Capuam attinebat cura, C. Neroni ex iis duabus legionibus quas ad Capuam habuerat sex milia peditum et trecentos equites quos ipse legisset et socium Latini nominis peditum numerum parem et octingentos
<span class="innerMarginNote right">2</span>equites decernunt. Eum exercitum Puteolis in naves inpositum Nero in Hispaniam transportavit. Cum Tarraconem navibus venisset, expositisque ibi copiis et navibus subductis, socios quoque navalis multitudinis
<span class="innerMarginNote right">3</span>augendae causa armasset, profectus ad Hiberum flumen exercitum ab Ti. Fonteio et L.
<span class="innerMarginNote right">4</span>Marcio accepit. Inde pergit ad hostis ire. Hasdrubal Hamilcaris ad Lapides Atros castra habebat; in Ausetanis<a class="footnoteLink" href="#note_LCL367_64_1" id="target_note_LCL367_64_1"><sup>1</sup></a> is locus est inter oppida Iliturgim et Mentissam. Huius saltus fauces Nero occupavit.
<span class="innerMarginNote right">5</span>Hasdrubal, ne<a class="footnoteLink" href="#note_LCL367_64_2" id="target_note_LCL367_64_2"><sup>2</sup></a> in arto res esset, caduceatorem misit qui promitteret, si inde emissus<a class="footnoteLink" href="#note_LCL367_64_3" id="target_note_LCL367_64_3"><sup>3</sup></a> foret, se omnem exercitum ex Hispania deportaturum.
<span class="innerMarginNote right">6</span>Quam rem cum laeto animo Romanus accepisset, diem posterum Hasdrubal conloquio petivit ut






</p></section><notes><section class="footnotes"><ul><li class="note" id="note_LCL367_64_1"><a class="footnoteCrossrefLink" href="#target_note_LCL367_64_1" title="Click to highlight in text"><sup class="lineRef">1</sup>Ausetanis <span class="italic">P</span>(1)<span class="italic">JK</span>: Oretanis <span class="italic">Glareanus.</span></a></li><script type="text/javascript">document.getElementById('note_LCL367_64_1').style.display = "none";</script><li class="note" id="note_LCL367_64_2"><a class="footnoteCrossrefLink" href="#target_note_LCL367_64_2" title="Click to highlight in text"><sup class="lineRef">2</sup>occupavit. Hasdrubal, ne <span class="italic">A<sup>s</sup>N<sup>s</sup>JK Froben</span>: <span class="italic">om. P</span>(3).</a></li><script type="text/javascript">document.getElementById('note_LCL367_64_2').style.display = "none";</script><li class="note" id="note_LCL367_64_3"><a class="footnoteCrossrefLink" href="#target_note_LCL367_64_3" title="Click to highlight in text"><sup class="lineRef">3</sup>emissus <span class="italic">Madvig:</span> missus <span class="italic">P</span>(1)<span class="italic">JK.</span></a></li><script type="text/javascript">document.getElementById('note_LCL367_64_3').style.display = "none";</script></ul></section></notes></section>