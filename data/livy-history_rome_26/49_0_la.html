<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 543</span><span class="innerMarginNote right">12</span>coniurant nisi victores se non redituros: qui victus acie excessisset, eum ne quis urbe, tecto, mensa, lare reciperet, diram exsecrationem in popularis, obtestationem quam sanctissimam potuerunt adversus
<span class="innerMarginNote right">13</span>hospites composuerunt; precatique simul Epirotas sunt ut, qui suorum in acie cecidissent, eos uno tumulo contegerent, adfigerentque<a class="footnoteLink" href="#note_LCL367_98_1" id="target_note_LCL367_98_1"><sup>1</sup></a> humatis titulum:
<span class="innerMarginNote right">14</span>“Hic siti sunt Acarnanes, qui adversus vim atque iniuriam Aetolorum pro patria pugnantes
<span class="innerMarginNote right">15</span>mortem occubuerunt.”<a class="footnoteLink" href="#note_LCL367_98_2" id="target_note_LCL367_98_2"><sup>2</sup></a> Per haec incitatis animis castra in extremis finibus suis obvia hosti posuerunt. Nuntiis ad Philippum missis, quanto res in discrimine esset, omittere Philippum id quod in manibus erat coegerunt bellum, Iamphorynna per deditionem
<span class="innerMarginNote right">16</span>recepta et prospero alio successu rerum. Aetolorum impetum tardaverat primo coniurationis fama Acarnanicae; deinde auditus Philippi adventus regredi
<span class="innerMarginNote right">17</span>etiam in intimos coegit fines. Nec Philippus, quamquam, ne opprimerentur Acarnanes, itineribus magnis ierat, ultra Dium est progressus. Inde, cum audisset reditum Aetolorum ex Acarnania, et ipse Pellam rediit.</p>
<p>XXVI. Laevinus veris principio a Corcyra profectus
navibus superato Leucata promunturio cum venisset Naupactum, Anticyram inde se petiturum edixit, ut praesto ibi Scopas Aetolique essent.





</p></section><notes><section class="footnotes"><ul><li class="note" id="note_LCL367_98_1"><a class="footnoteCrossrefLink" href="#target_note_LCL367_98_1" title="Click to highlight in text"><sup class="lineRef">1</sup>adfigerentque <span class="italic">Madvig</span>: -liberentque <span class="italic">PRM</span>: -hiberentque <span class="italic">CM</span><sup>2</sup><span class="italic">?BDAJK Aldus</span>: -icerentque <span class="italic">Weissenborn, Conway.</span></a></li><script type="text/javascript">document.getElementById('note_LCL367_98_1').style.display = "none";</script><li class="note" id="note_LCL367_98_2"><a class="footnoteCrossrefLink" href="#target_note_LCL367_98_2" title="Click to highlight in text"><sup class="lineRef">2</sup>occubuerunt <span class="italic">P</span>(3) <span class="italic">Aldus</span>: oppetierunt <span class="italic">AJKz.</span></a></li><script type="text/javascript">document.getElementById('note_LCL367_98_2').style.display = "none";</script></ul></section></notes></section>