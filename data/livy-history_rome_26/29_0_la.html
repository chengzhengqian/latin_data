<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 543</span>magistratum Sidicinum citari iussit imperavitque ut produceret Campanos quos in custodia haberet.
<span class="innerMarginNote right">8</span>Producti omnes virgisque caesi ac securi percussi. Inde citato equo Cales percurrit; ubi cum in tribunali consedisset productique Campani deligarentur ad palum, eques citus ab Roma venit litterasque a C. Calpurnio praetore Fulvio et senatus consultum
<span class="innerMarginNote right">9</span>tradit. Murmur ab tribunali totam contionem pervasit differri rem integram ad patres de Campanis. Et Fulvius, id ita esse ratus acceptas litteras neque resolutas cum in gremio reposuisset, praeconi imperavit
ut lictorem lege agere iuberet. Ita de iis quoque qui Calibus erant sumptum supplicium.
<span class="innerMarginNote right">10</span>Tum litterae lectae senatusque consultum, serum ad impediendam rem actam quae summa ope adproperata
<span class="innerMarginNote right">11</span>erat, ne impediri posset. Consurgentem iam Fulvium Taurea Vibellius Campanus, per mediam vadens turbam, nomine inclamavit et, cum mirabundus
<span class="innerMarginNote right">12</span>quidnam sese vellet resedisset Flaccus,“Me quoque” inquit “iube occidi, ut gloriari possis multo fortiorem
<span class="innerMarginNote right">13</span>quam ipse es virum abs te occisum esse.” Cum Flaccus negaret profecto satis compotem mentis esse,<a class="footnoteLink" href="#note_LCL367_58_1" id="target_note_LCL367_58_1"><sup>1</sup></a> modo prohiberi etiam se, si id vellet, senatus consulto
<span class="innerMarginNote right">14</span>diceret, tum Vibellius “Quando quidem” inquit “capta patria, propinquis amicisque amissis, cum ipse manu mea coniugem liberosque interfecerim,




</p></section><notes><section class="footnotes"><ul><li class="note" id="note_LCL367_58_1"><a class="footnoteCrossrefLink" href="#target_note_LCL367_58_1" title="Click to highlight in text"><sup class="lineRef">1</sup>mentis esse <span class="italic">P</span>(3)<span class="italic">B</span><sup>2</sup> <span class="italic">Aldus, Priscian</span>: esse mentis <span class="italic">AJKz.</span></a></li><script type="text/javascript">document.getElementById('note_LCL367_58_1').style.display = "none";</script></ul></section></notes></section>