<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span>543</span>pacem si Philippus arma ab Romanis sociisque <span class="innerMarginNote right">13</span>quique eorum dicionis essent abstinuisset; item si populus Romanus foedere iungeretur regi, ut caveret ne ius ei belli inferendi Aetolis sociisque eorum
<span class="innerMarginNote right">14</span>esset. Haec convenerunt, conscriptaque biennio post Olympiae ab Aetolis, in Capitolio ab Romanis, ut testata sacratis monumentis essent, sunt posita.
<span class="innerMarginNote right">15</span>Morae causa fuerant retenti Romae diutius legati Aetolorum; nec tamen impedimento id rebus gerendis
fuit. Et Aetoli extemplo moverunt adversus Philippum bellum, et Laevinus Zacynthum—parva insula est propinqua Aetoliae; urbem unam eodem quo ipsa est nomine habet; eam praeter arcem vi cepit—et Oeniadas Nasumque Acarnanum captas
<span class="innerMarginNote right">16</span>Aetolis contribuit; Philippum quoque<a class="footnoteLink" href="#note_LCL367_94_1" id="target_note_LCL367_94_1"><sup>1</sup></a> satis implicatum bello finitimo ratus, ne Italiam Poenosque et pacta cum Hannibale posset respicere, Corcyram ipse se recepit.</p>
<p>XXV. Philippo Aetolorum defectio Pellae hibernanti
adlata est. Itaque quia primo vere moturus
<span class="innerMarginNote right">2</span>exercitum in Graeciam erat, ut<a class="footnoteLink" href="#note_LCL367_94_2" id="target_note_LCL367_94_2"><sup>2</sup></a> Illyrios finitumasque eis urbes ab tergo metu quietas<a class="footnoteLink" href="#note_LCL367_94_3" id="target_note_LCL367_94_3"><sup>3</sup></a> Macedonia haberet, expeditionem subitam in Oricinorum atque Apolloniatium fines fecit, egressosque Apolloniatas cum magno
<span class="innerMarginNote right">3</span>terrore ac pavore compulit intra muros. Vastatis







</p></section><notes><section class="footnotes"><ul><li class="note" id="note_LCL367_94_1"><a class="footnoteCrossrefLink" href="#target_note_LCL367_94_1" title="Click to highlight in text"><sup class="lineRef">1</sup>quoque <span class="italic">P</span>(1(<span class="italic">JK</span>: -que <span class="italic">Weissenborn.</span></a></li><script type="text/javascript">document.getElementById('note_LCL367_94_1').style.display = "none";</script><li class="note" id="note_LCL367_94_2"><a class="footnoteCrossrefLink" href="#target_note_LCL367_94_2" title="Click to highlight in text"><sup class="lineRef">2</sup>ut <span class="italic">Alschefski</span>: <span class="italic">om. P</span>(1).</a></li><script type="text/javascript">document.getElementById('note_LCL367_94_2').style.display = "none";</script><li class="note" id="note_LCL367_94_3"><a class="footnoteCrossrefLink" href="#target_note_LCL367_94_3" title="Click to highlight in text"><sup class="lineRef">3</sup>quietas <span class="italic">P</span>(3) <span class="italic">Alschefski</span>: quietas ut <span class="italic">ANJK Aldus, Froben.</span></a></li><script type="text/javascript">document.getElementById('note_LCL367_94_3').style.display = "none";</script></ul></section></notes></section>