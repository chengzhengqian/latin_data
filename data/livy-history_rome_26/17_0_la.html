<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 543</span>matresque Romanas et liberos parvos inviolatos servarent. <span class="innerMarginNote right">9</span>Senatus magistratibus in foro praesto est, si quid consulere<a class="footnoteLink" href="#note_LCL367_34_1" id="target_note_LCL367_34_1"><sup>1</sup></a> velint. Alii accipiunt imperia disceduntque ad suas quisque officiorum partes, alii offerunt se, si quo usus operae sit. Praesidia in arce, in Capitolio, in muris, circa urbem, in monte etiam
<span class="innerMarginNote right">10</span>Albano atque arce Aefulana ponuntur. Inter hunc tumultum Q. Fulvium proconsulem profectum cum exercitu Capua adfertur; cui ne minueretur imperium, si in urbem venisset, decernit senatus ut Q.
<span class="innerMarginNote right">11</span>Fulvio par cum consulibus imperium esset. Hannibal, infestius perpopulato agro Fregellano propter intercisos pontis, per Frusinatem Ferentinatemque et
<span class="innerMarginNote right">12</span>Anagninum agrum in Labicanum venit. Inde Algido Tusculum petiit, nec receptus moenibus infra Tusculum dextrorsus Gabios descendit. Inde in Pupiniam exercitu demisso octo milia passuum ab
<span class="innerMarginNote right">13</span>Roma posuit castra. Quo propius hostis accedebat, eo maior caedes fiebat fugientium praecedentibus Numidis, pluresque omnium generum atque aetatium capiebantur.</p>
<p>X. In hoc tumultu Fulvius Flaccus porta Capena cum exercitu Romam ingressus, media urbe per Carinas Esquilias contendit; inde egressus inter Esquilinam Collinamque portam posuit castra. <span class="innerMarginNote right">2</span>Aediles plebis commeatum eo conportarunt;
consules





</p></section><notes><section class="footnotes"><ul><li class="note" id="note_LCL367_34_1"><a class="footnoteCrossrefLink" href="#target_note_LCL367_34_1" title="Click to highlight in text"><sup class="lineRef">1</sup>consulere <span class="italic">C</span><sup>4</sup><span class="italic">A<sup>3</sup>JK</span>: consule <span class="italic">PCR</span>: consules <span class="italic">R</span><sup>2</sup><span class="italic">MDBA.</span></a></li><script type="text/javascript">document.getElementById('note_LCL367_34_1').style.display = "none";</script></ul></section></notes></section>