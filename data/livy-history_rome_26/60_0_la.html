<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 544</span>quidem contumeliis in eos dicendis parcitis; tantum
<span class="innerMarginNote right">6</span>abest ut et ipsi tale quicquam facturi fueritis. Ipsa humilitas eorum, patres conscripti, quam isti obiciunt, maximo argumento est me neminem qui navatam operam rei publicae nostrae vellet aversatum esse.
<span class="innerMarginNote right">7</span>Et antequam obsiderem Syracusas, nunc legatis mittendis, nunc ad conloquium eundo temptavi pacem, et posteaquam neque legatos violandi verecundia erat, nec mihi ipsi congresso ad portas cum principibus responsum dabatur, multis terra marique exhaustis laboribus tandem vi atque armis
<span class="innerMarginNote right">8</span>Syracusas cepi. Quae captis acciderint apud Hannibalem et Carthaginienses victos iustius quam apud
<span class="innerMarginNote right">9</span>victoris populi senatum quererentur. Ego, patres conscripti, Syracusas spoliatas si negaturus essem, numquam spoliis earum urbem Romam exornarem. Quae autem singulis victor aut ademi aut dedi, cum belli iure tum ex cuiusque merito satis scio me
<span class="innerMarginNote right">10</span>fecisse. Ea vos rata habeatis, patres conscripti, necne,<a class="footnoteLink" href="#note_LCL367_120_1" id="target_note_LCL367_120_1"><sup>1</sup></a> magis rei publicae interest quam mea. Quippe mea fides exsoluta est: ad rem publicam pertinet ne acta mea rescindendo alios in posterum
<span class="innerMarginNote right">11</span>segniores duces faciatis. Et quoniam coram et Siculorum et mea verba audistis, patres conscripti, simul templo excedemus, ut me absente liberius



</p></section><notes><section class="footnotes"><ul><li class="note" id="note_LCL367_120_1"><a class="footnoteCrossrefLink" href="#target_note_LCL367_120_1" title="Click to highlight in text"><sup class="lineRef">1</sup>necne <span class="italic">x Aldus, Froben</span>: ne <span class="italic">P</span>(1)<span class="italic">JK.</span></a></li><script type="text/javascript">document.getElementById('note_LCL367_120_1').style.display = "none";</script></ul></section></notes></section>