<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 544</span>plerosque et propinquis iam<a class="footnoteLink" href="#note_LCL367_126_1" id="target_note_LCL367_126_1"><sup>1</sup></a> cognationibus ex conubio vetusto iunctos.</p>
<p><span class="innerMarginNote right">4</span>Summotis deinde a templo paulisper dubitatum an arcessendus a Capua Q. Fulvius esset—mortuus enim post captam Claudius consul erat—ut<a class="footnoteLink" href="#note_LCL367_126_2" id="target_note_LCL367_126_2"><sup>2</sup></a> coram imperatore qui res gessisset, sicut inter Marcellum
<span class="innerMarginNote right">5</span>Siculosque disceptatum fuerat, disceptaretur. Dein cum M. Atilium, C. Fulvium fratrem Flacci, legatos eius, et Q. Minucium et L. Veturium Philonem, item Claudii legatos, qui omnibus gerendis rebus adfuerant, in senatu viderent nec Fulvium avocari a Capua nec
<span class="innerMarginNote right">6</span>differri Campanos vellent, interrogatus
sententiam M. Atilius Regulus, cuius ex iis qui ad Capuam
<span class="innerMarginNote right">7</span>fuerant maxima auctoritas erat, “In consilio” inquit “arbitror me fuisse consulibus, Capua capta cum quaereretur ecqui Campanorum bene meritus
<span class="innerMarginNote right">8</span>de re publica nostra esset. Duas mulieres conpertum est, Vestiam Oppiam Atellanam Capuae habitantem et Paculam Cluviam, quae quondam quaestum corpore fecisset, illam cotidie sacrificasse pro salute et victoria populi Romani, hanc captivis egentibus
<span class="innerMarginNote right">9</span>alimenta clam suppeditasse; ceterorum omnium Campanorum eundem erga nos animum quem Carthaginiensium fuisse, securique percussos a Q. Fulvio fuisse<a class="footnoteLink" href="#note_LCL367_126_3" id="target_note_LCL367_126_3"><sup>3</sup></a> magis quorum dignitas inter alios
<span class="innerMarginNote right">10</span>quam quorum culpa eminebat. Per senatum agi de






</p></section><notes><section class="footnotes"><ul><li class="note" id="note_LCL367_126_1"><a class="footnoteCrossrefLink" href="#target_note_LCL367_126_1" title="Click to highlight in text"><sup class="lineRef">1</sup>iam <span class="italic">Froben</span> 2: iamiam <span class="italic">P</span>(1)<span class="italic">NJK Aldus</span>: etiam <span class="italic">Madvig</span>: iam etiam <span class="italic">Gronovius.</span></a></li><script type="text/javascript">document.getElementById('note_LCL367_126_1').style.display = "none";</script><li class="note" id="note_LCL367_126_2"><a class="footnoteCrossrefLink" href="#target_note_LCL367_126_2" title="Click to highlight in text"><sup class="lineRef">2</sup>ut <span class="italic">A</span><sup>s</sup><span class="italic">JK Aldus, Froben</span>: <span class="italic">om. P</span>(1)<span class="italic">N.</span></a></li><script type="text/javascript">document.getElementById('note_LCL367_126_2').style.display = "none";</script><li class="note" id="note_LCL367_126_3"><a class="footnoteCrossrefLink" href="#target_note_LCL367_126_3" title="Click to highlight in text"><sup class="lineRef">3</sup>Fulvio fuisse <span class="italic">A</span><sup>s</sup><span class="italic">JK Aldus, Froben</span>: fulvi cisse <span class="italic">P</span>: fulvio vicisse <span class="italic">P</span><sup>2</sup>(3): Fulvio esse <span class="italic">Gronovius.</span></a></li><script type="text/javascript">document.getElementById('note_LCL367_126_3').style.display = "none";</script></ul></section></notes></section>