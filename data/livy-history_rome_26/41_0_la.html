<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 543</span>Syracusas introitum erat, alter Nasum quodque ibi
<span class="innerMarginNote right">11</span>praesidii erat prodiderat. His ambobus civitas data et quingena iugera agri, Sosidi in agro Syracusano, qui aut regius aut hostium populi Romani fuisset, et aedes Syracusis cuius vellet eorum in quos belli iure
<span class="innerMarginNote right">12</span>animadversum esset; Moerico Hispanisque qui cum eo transierant urbs agerque in Sicilia ex iis qui a
<span class="innerMarginNote right">13</span>populo Romano defecissent, iussa dari. Id M. Cornelio mandatum ut, ubi ei videretur, urbem agrumque eis adsignaret. In eodem agro Belligeni, per quem inlectus ad transitionem Moericus erat, quadringenta iugera agri decreta.</p>
<p><span class="innerMarginNote right">14</span>Post profectionem ex Sicilia Marcelli Punica classis octo milia peditum, tria Numidarum equitum exposuit. Ad eos Murgentia et Ergetium urbes defecere.<a class="footnoteLink" href="#note_LCL367_82_1" id="target_note_LCL367_82_1"><sup>1</sup></a> Secutae defectionem earum Hybla et Macella sunt
<span class="innerMarginNote right">15</span>et<a class="footnoteLink" href="#note_LCL367_82_2" id="target_note_LCL367_82_2"><sup>2</sup></a> ignobiliores quaedam aliae. Et Numidae praefecto Muttine vagi per totam Siciliam sociorum
<span class="innerMarginNote right">16</span>populi Romani agros urebant. Super haec exercitus Romanus iratus, partim quod cum imperatore non devectus ex provincia esset, partim quod in oppidis hibernare vetiti erant, segni fungebantur militia, magisque eis auctor ad seditionem quam animus
<span class="innerMarginNote right">17</span>deerat. Inter has difficultates M. Cornelius praetor et militum animos nunc consolando nunc castigando






</p></section><notes><section class="footnotes"><ul><li class="note" id="note_LCL367_82_1"><a class="footnoteCrossrefLink" href="#target_note_LCL367_82_1" title="Click to highlight in text"><sup class="lineRef">1</sup>-tia et Ergetium urbes defecere <span class="italic">Weissenborn:</span> -tiaeterre <span class="italic">P, a line lost after</span> er: -i(a)eterr(a)e (1)<span class="italic">JK.</span></a></li><script type="text/javascript">document.getElementById('note_LCL367_82_1').style.display = "none";</script><li class="note" id="note_LCL367_82_2"><a class="footnoteCrossrefLink" href="#target_note_LCL367_82_2" title="Click to highlight in text"><sup class="lineRef">2</sup>sunt et <span class="italic">z Aldus:</span> st <span class="italic">PCRM:</span> sunt <span class="italic">AJK</span>: et <span class="italic">Weissenborn: om. M</span><sup>3</sup><span class="italic">BC<sup>x</sup></span>.</a></li><script type="text/javascript">document.getElementById('note_LCL367_82_2').style.display = "none";</script></ul></section></notes></section>