<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 543</span>ratus, ut et Campani quam haud multum in Hannibale <span class="innerMarginNote right">8</span>praesidii esset, et ipse Hannibal sentiret. Caesa eo die quidam<a class="footnoteLink" href="#note_LCL367_24_1" id="target_note_LCL367_24_1"><sup>1</sup></a>, qui huius pugnae auctores sunt, octo milia hominum de Hannibalis exercitu, tria ex Campanis tradunt, signaque Carthaginiensibus quindecim adempta, duodeviginti Campanis.</p>
<p><span class="innerMarginNote right">9</span>Apud alios nequaquam tantam molem pugnae inveni<a class="footnoteLink" href="#note_LCL367_24_2" id="target_note_LCL367_24_2"><sup>2</sup></a> plusque pavoris quam certaminis fuisse, cum inopinato in castra Romana Numidae Hispanique
<span class="innerMarginNote right">10</span>cum elephantis inrupissent, elephanti per media castra vadentes stragem tabernaculorum ingenti sonitu ac fugam abrumpentium vincula iumentorum
<span class="innerMarginNote right">11</span>facerent; fraudem quoque super tumultum adiectam, inmissis ab Hannibale qui habitu Italico gnari Latinae linguae iuberent consulum verbis, quoniam amissa castra essent, pro se quemque militum in
<span class="innerMarginNote right">12</span>proxumos montes fugere; sed eam celeriter cognitam fraudem oppressamque magna caede hostium;
<span class="innerMarginNote right">13</span>elephantos igni e castris exactos. Hoc ultimum, utcumque initum finitumque est, ante deditionem Capuae proelium fuit.</p>
<p>Medix tuticus, qui summus magistratus apud Campanos est, eo anno Seppius Loesius erat, loco
<span class="innerMarginNote right">14</span>obscuro tenuique fortuna
ortus. Matrem eius quondam pro pupillo eo procurantem familiare ostentum, cum respondisset haruspex summum quod esset imperium Capuae perventurum ad eum puerum, nihil ad eam spem adgnoscentem dixisse






</p></section><notes><section class="footnotes"><ul><li class="note" id="note_LCL367_24_1"><a class="footnoteCrossrefLink" href="#target_note_LCL367_24_1" title="Click to highlight in text"><sup class="lineRef">1</sup>quidam <span class="italic">Luchs</span>: <span class="italic">om. P</span>(1)<span class="italic">JK Conway.</span></a></li><script type="text/javascript">document.getElementById('note_LCL367_24_1').style.display = "none";</script><li class="note" id="note_LCL367_24_2"><a class="footnoteCrossrefLink" href="#target_note_LCL367_24_2" title="Click to highlight in text"><sup class="lineRef">2</sup>inveni <span class="italic">P</span>: inveniri <span class="italic">P</span><sup>2</sup><span class="italic">?</span>(1): invenio <span class="italic">A</span><sup>s</sup><span class="italic">JKz.</span></a></li><script type="text/javascript">document.getElementById('note_LCL367_24_2').style.display = "none";</script></ul></section></notes></section>