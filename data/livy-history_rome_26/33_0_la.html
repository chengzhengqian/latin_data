<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 543</span>coram<a class="footnoteLink" href="#note_LCL367_66_1" id="target_note_LCL367_66_1"><sup>1</sup></a> leges conscriberentur de tradendis arcibus urbium dieque statuenda ad quam praesidia
deducerentur suaque omnia sine fraude Poeni deportarent.
<span class="innerMarginNote right">7</span>Quod ubi impetravit, extemplo primis tenebris atque inde tota nocte quod gravissimum exercitus erat Hasdrubal quacumque posset evadere e saltu<a class="footnoteLink" href="#note_LCL367_66_2" id="target_note_LCL367_66_2"><sup>2</sup></a>
<span class="innerMarginNote right">8</span>iussit. Data sedulo opera est ne multi ea nocte exirent, ut ipsa paucitas cum ad hostem silentio fallendum aptior, tum ad evadendum per artas
<span class="innerMarginNote right">9</span>semitas ac difficilis esset. Ventum insequenti die ad conloquium est; sed loquendo plura scribendoque dedita opera quae in rem non essent die consumpto,
<span class="innerMarginNote right">10</span>in posterum dilatum est. Addita insequens nox spatium dedit et alios emittendi; nec postero die
<span class="innerMarginNote right">11</span>res finem invenit. Ita aliquot dies disceptando palam de legibus noctesque emittendis clam e castris Carthaginiensibus absumptae. Et postquam pars maior emissa exercitus erat, iam ne iis quidem quae
<span class="innerMarginNote right">12</span>ultro dicta erant stabatur; minusque ac minus, cum timore simul fide decrescente, conveniebat. Iam ferme pedestres omnes copiae evaserant e saltu, cum prima luce densa nebula saltum omnem camposque
circa intexit. Quod ubi sensit Hasdrubal, mittit ad Neronem qui in posterum diem conloquium differret: illum diem religiosum Carthaginiensibus
<span class="innerMarginNote right">13</span>ad agendum quicquam rei seriae<a class="footnoteLink" href="#note_LCL367_66_3" id="target_note_LCL367_66_3"><sup>3</sup></a> esse. Ne tum



</p></section><notes><section class="footnotes"><ul><li class="note" id="note_LCL367_66_1"><a class="footnoteCrossrefLink" href="#target_note_LCL367_66_1" title="Click to highlight in text"><sup class="lineRef">1</sup>coram <span class="italic">Madvig:</span> romam <span class="italic">P</span>(1)<span class="italic">J</span>: romani (<span class="italic">with</span> conscriberent) <span class="italic">M</span><sup>2</sup><span class="italic">A</span><sup>y</sup><span class="italic">K Aldus.</span></a></li><script type="text/javascript">document.getElementById('note_LCL367_66_1').style.display = "none";</script><li class="note" id="note_LCL367_66_2"><a class="footnoteCrossrefLink" href="#target_note_LCL367_66_2" title="Click to highlight in text"><sup class="lineRef">2</sup>e saltu <span class="italic">BDAJK Aldus:</span> saltu <span class="italic">M</span><sup>1</sup>: salu <span class="italic">P</span>(3).</a></li><script type="text/javascript">document.getElementById('note_LCL367_66_2').style.display = "none";</script><li class="note" id="note_LCL367_66_3"><a class="footnoteCrossrefLink" href="#target_note_LCL367_66_3" title="Click to highlight in text"><sup class="lineRef">3</sup>seriae <span class="italic">C</span><sup>2</sup>? <span class="italic">Gronovius</span>: seria <span class="italic">P</span>(3): feria <span class="italic">D</span>: feriam <span class="italic">M</span><sup>2</sup>?: feriatum <span class="italic">Aldus</span> (<span class="italic">and A, which omits</span> esse).</a></li><script type="text/javascript">document.getElementById('note_LCL367_66_3').style.display = "none";</script></ul></section></notes></section>