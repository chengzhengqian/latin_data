<section class="div1 language" lang="la"><header><hgroup><h1>Livy</h1></hgroup></header><section class="div2">
<p> <span class="marginNote left"><span class="sc">a.u.c.</span> 543</span><span class="innerMarginNote right">7</span>Aestatis eius extremo qua capta est Capua et Scipio in Hispaniam venit Punica classis ex Sicilia Tarentum accita ad arcendos commeatus praesidii
<span class="innerMarginNote right">8</span>Romani quod in arce Tarentina erat, clauserat quidem omnis ad arcem a mari aditus, sed adsidendo diutius artiorem annonam sociis quam hosti<a class="footnoteLink" href="#note_LCL367_78_1" id="target_note_LCL367_78_1"><sup>1</sup></a> faciebat.
<span class="innerMarginNote right">9</span>Non enim tantum subvehi oppidanis per pacata litora apertosque portus praesidio navium Punicarum poterat quantum frumenti classis ipsa turba navali mixta ex omni genere hominum absumebat,
<span class="innerMarginNote right">10</span>ut arcis praesidium etiam sine invecto, quia pauci erant, ex ante praeparato sustentari posset, Tarentinis classique ne invectum quidem sufficeret.
<span class="innerMarginNote right">11</span>Tandem maiore gratia quam venerat classis dimissa est; annona haud multum laxaverat,<a class="footnoteLink" href="#note_LCL367_78_2" id="target_note_LCL367_78_2"><sup>2</sup></a> quia remoto maritimo praesidio subvehi frumentum non poterat.</p>
<p>XXI. Eiusdem aestatis exitu M. Marcellus ex Sicilia provincia cum ad urbem venisset, a C. Calpurnio praetore senatus ei ad aedem Bellonae datus
<span class="innerMarginNote right">2</span>est. Ibi cum de rebus ab se gestis disseruisset, questus leniter non suam magis quam militum vicem quod provincia confecta exercitum deportare non licuisset, postulavit ut triumphanti urbem inire
<span class="innerMarginNote right">3</span>liceret. Id non impetravit. Cum multis verbis actum esset utrum minus conveniret, cuius nomine




</p></section><notes><section class="footnotes"><ul><li class="note" id="note_LCL367_78_1"><a class="footnoteCrossrefLink" href="#target_note_LCL367_78_1" title="Click to highlight in text"><sup class="lineRef">1</sup>hosti <span class="italic">M</span><sup>1</sup><span class="italic">AJK Aldus</span>: hostis <span class="italic">P</span>(3): hostibus <span class="italic">Alschefski.</span></a></li><script type="text/javascript">document.getElementById('note_LCL367_78_1').style.display = "none";</script><li class="note" id="note_LCL367_78_2"><a class="footnoteCrossrefLink" href="#target_note_LCL367_78_2" title="Click to highlight in text"><sup class="lineRef">2</sup>laxaverat <span class="italic">P</span>(1)<span class="italic">JK</span>: laxata est <span class="italic">conj. Luchs.</span></a></li><script type="text/javascript">document.getElementById('note_LCL367_78_2').style.display = "none";</script></ul></section></notes></section>