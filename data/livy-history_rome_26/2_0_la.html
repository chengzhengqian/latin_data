<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 543</span>anni, M. Iunio in Etruria, P. Sempronio in Gallia, cum binis legionibus quas habuerant prorogatum est
<span class="innerMarginNote right">6</span>imperium. Prorogatum et M. Marcello, ut pro consule in Sicilia reliqua belli perficeret eo exercitu
<span class="innerMarginNote right">7</span>quem haberet; si supplemento opus esset, suppleret de legionibus quibus P. Cornelius pro praetore in
<span class="innerMarginNote right">8</span>Sicilia praeesset, dum ne quem militem legeret ex eo numero quibus senatus missionem reditumque in
<span class="innerMarginNote right">9</span>patriam negasset ante belli finem. C. Sulpicio, cui Sicilia evenerat, duae legiones quas P. Cornelius habuisset decretae et supplementum de exercitu Cn. Fulvii, qui priore anno in Apulia foede caesus fugatusque
<span class="innerMarginNote right">10</span>erat. Huic generi militum senatus eundem quem Cannensibus finem statuerat militiae. Additum etiam utrorumque ignominiae est ne in oppidis hibernarent neve hiberna propius ullam urbem decem
<span class="innerMarginNote right">11</span>milibus passuum aedificarent. L. Cornelio in Sardinia duae legiones datae quibus Q. Mucius praefuerat; supplementum, si opus esset, consules scribere iussi.
<span class="innerMarginNote right">12</span>T. Otacilio et M. Valerio Siciliae Graeciaeque orae<a class="footnoteLink" href="#note_LCL367_4_1" id="target_note_LCL367_4_1"><sup>1</sup></a> cum legionibus classibusque quibus praeerant decretae; quinquaginta Graecia cum legione una, centum Sicilia cum duabus legionibus habebat<a class="footnoteLink" href="#note_LCL367_4_2" id="target_note_LCL367_4_2"><sup>2</sup></a>
<span class="innerMarginNote right">13</span>naves. Tribus et viginti legionibus Romanis eo anno bellum terra marique est gestum.</p>
<p>II. Principio eius anni cum de litteris L. Marcii referretur, res gestae magnificae senatui visae:






</p></section><notes><section class="footnotes"><ul><li class="note" id="note_LCL367_4_1"><a class="footnoteCrossrefLink" href="#target_note_LCL367_4_1" title="Click to highlight in text"><sup class="lineRef">1</sup>orae <span class="italic">Walters</span>: ora <span class="italic">P</span>(1)<span class="italic">JK Aldus, Froben.</span></a></li><script type="text/javascript">document.getElementById('note_LCL367_4_1').style.display = "none";</script><li class="note" id="note_LCL367_4_2"><a class="footnoteCrossrefLink" href="#target_note_LCL367_4_2" title="Click to highlight in text"><sup class="lineRef">2</sup>habebat <span class="italic">Walters</span>: habebant <span class="italic">P</span>(1)<span class="italic">JK.</span></a></li><script type="text/javascript">document.getElementById('note_LCL367_4_2').style.display = "none";</script></ul></section></notes></section>