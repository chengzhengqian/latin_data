<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 544</span>“... Nunc dii immortales imperii Romani praesides,
qui centuriis omnibus ut mihi imperium iuberent
dari fuere auctores, iidem auguriis auspiciisque et per nocturnos etiam visus omnia laeta ac prospera
<span class="innerMarginNote right">19</span>portendunt. Animus quoque meus, maximus mihi ad hoc tempus vates, praesagit nostram Hispaniam esse, brevi extorre hinc omne Punicum nomen maria
<span class="innerMarginNote right">20</span>terrasque foeda fuga impleturum. Quod mens sua sponte divinat, idem subicit ratio haud fallax. Vexati ab iis socii nostram fidem per legatos implorant;
tres duces discordantes, prope ut defecerint alii ab aliis, trifariam exercitum in diversissimas
<span class="innerMarginNote right">21</span>regiones distraxere. Eadem in illos ingruit fortuna quae nuper nos adflixit; nam et deseruntur ab sociis, ut prius ab Celtiberis nos, et diduxere exercitus,
<span class="innerMarginNote right">22</span>quae patri patruoque meo causa exitii fuit. Nec discordia intestina coire eos in unum sinet, neque singuli nobis resistere poterunt. Vos modo, milites, favete nomini Scipionum, suboli imperatorum vestrorum
<span class="innerMarginNote right">23</span>velut accisis recrescenti stirpibus. Agite, veteres milites, novum exercitum novumque ducem traducite Hiberum, traducite in terras cum multis fortibus
<span class="innerMarginNote right">24</span>factis saepe a vobis peragratas. Brevi faciam ut, quem ad modum nunc noscitatis in me patris patruique similitudinem oris vultusque et lineamenta
<span class="innerMarginNote right">25</span>corporis, ita ingenii, fidei virtutisque effigiem<a class="footnoteLink" href="#note_LCL367_162_1" id="target_note_LCL367_162_1"><sup>1</sup></a> vobis reddam, ut revixisse aut renatum sibi quisque Scipionem imperatorem dicat.”</p>
</section><notes><section class="footnotes"><ul><li class="note" id="note_LCL367_162_1"><a class="footnoteCrossrefLink" href="#target_note_LCL367_162_1" title="Click to highlight in text"><sup class="lineRef">1</sup>effigiem <span class="italic">Hertz</span>: exemplum ef- <span class="italic">A</span><sup>3</sup><span class="italic">JKx</span>: exemplum ac ef-<span class="italic">Aldus, Froben.</span></a></li><script type="text/javascript">document.getElementById('note_LCL367_162_1').style.display = "none";</script></ul></section></notes></section>