<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span>543</span><span class="innerMarginNote right">5</span>cepisse! Non ad Romam obsidendam, sed ad Capuae liberandam obsidionem ire. Romam cum eo exercitu qui ad urbem esset Iovem foederum ruptorum ab Hannibale testem deosque alios defensuros esse.
<span class="innerMarginNote right">6</span>Has diversas sententias media sententia P. Valerii Flacci vicit, qui utriusque rei memor imperatoribus qui ad Capuam essent scribendum censuit quid ad urbem praesidii esset; quantas autem Hannibal copias duceret aut quanto exercitu ad Capuam
<span class="innerMarginNote right">7</span>obsidendam opus esset, ipsos scire. Si ita<a class="footnoteLink" href="#note_LCL367_30_1" id="target_note_LCL367_30_1"><sup>1</sup></a> Romam e ducibus alter et exercitus pars mitti posset, ut ab reliquo et duce et exercitu Capua recte obsideretur,
<span class="innerMarginNote right">8</span>inter se compararent Claudius Fulviusque utri obsidenda Capua, utri ad prohibendam obsidione patriam
<span class="innerMarginNote right">9</span>Romam veniundum esset. Hoc senatus consulto Capuam perlato Q. Fulvius proconsul, cui, collega ex volnere aegro, redeundum<a class="footnoteLink" href="#note_LCL367_30_2" id="target_note_LCL367_30_2"><sup>2</sup></a> Romam erat, e tribus exercitibus milite electo, ad quindecim milia
<span class="innerMarginNote right">10</span>peditum, mille equites Volturnum traducit. Inde cum Hannibalem Latina via iturum satis comperisset, ipse per Appiae municipia quaeque propter eam viam
<span class="innerMarginNote right">11</span>sunt, Setiam, Coram, Lavinium praemisit, ut commeatus paratos et in urbibus haberent et ex agris deviis in viam proferrent, praesidiaque in urbes contraherent, ut sua cuique res publica in manu esset.</p>
<p>IX. Hannibal quo die Volturnum est transgressus,




</p></section><notes><section class="footnotes"><ul><li class="note" id="note_LCL367_30_1"><a class="footnoteCrossrefLink" href="#target_note_LCL367_30_1" title="Click to highlight in text"><sup class="lineRef">1</sup>Si ita <span class="italic">Alschefski</span>: sieta <span class="italic">PCR</span>: si et <span class="italic">C</span><sup>x</sup><span class="italic">R</span><sup>1</sup><span class="italic">?MBDAJK Aldus.</span></a></li><script type="text/javascript">document.getElementById('note_LCL367_30_1').style.display = "none";</script><li class="note" id="note_LCL367_30_2"><a class="footnoteCrossrefLink" href="#target_note_LCL367_30_2" title="Click to highlight in text"><sup class="lineRef">2</sup>aegro, redeundum <span class="italic">Walters</span>: aegro eundum <span class="italic">C</span><sup>2</sup>: aegrediundum <span class="italic">PR</span>; egrediundum <span class="italic">CR</span><sup>x</sup><span class="italic">MBDAJKz</span> (-endum <span class="italic">JK</span>).</a></li><script type="text/javascript">document.getElementById('note_LCL367_30_2').style.display = "none";</script></ul></section></notes></section>