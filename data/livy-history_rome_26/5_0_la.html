<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 543</span>nuntium deleti exercitus Romam redisse. Facinus
indignum esse Cannensem exercitum, quod ex acie fugerit, in Siciliam deportatum, ne prius inde dimittatur quam hostis ex Italia decesserit, et hoc idem
<span class="innerMarginNote right">15</span>in Cn. Fulvi legionibus nuper decretum, Cn. Fulvio fugam ex proelio ipsius temeritate commisso impunitam esse, et eum in ganea lustrisque, ubi iuventam
<span class="innerMarginNote right">16</span>egerit, senectutem acturum, milites qui nihil aliud peccaverint quam quod imperatoris similes fuerint, relegatos prope in exsilium ignominiosam pati militiam. Adeo imparem libertatem Romae diti ac pauperi, honorato atque inhonorato esse.</p>
<p>III. Reus ab se culpam in milites transferebat: eos ferociter pugnam poscentis, productos in aciem non eo quo voluerint, quia serum diei fuerit, sed postero die, et tempore et loco aequo instructos, seu
<span class="innerMarginNote right">2</span>famam seu vim hostium non sustinuisse. Cum effuse omnes fugerent, se quoque turba ablatum, ut Varronem Cannensi pugna, ut multos alios imperatores.
<span class="innerMarginNote right">3</span>Qui<a class="footnoteLink" href="#note_LCL367_10_1" id="target_note_LCL367_10_1"><sup>1</sup></a> autem solum se restantem prodesse rei publicae, nisi si mors sua remedio publicis cladibus futura
<span class="innerMarginNote right">4</span>esset, potuisse?<a class="footnoteLink" href="#note_LCL367_10_2" id="target_note_LCL367_10_2"><sup>2</sup></a> Non se inopia commeatus in loca iniqua incaute deductum, non agmine inexplorato euntem insidiis circumventum: vi aperta, armis, acie


</p></section><notes><section class="footnotes"><ul><li class="note" id="note_LCL367_10_1"><a class="footnoteCrossrefLink" href="#target_note_LCL367_10_1" title="Click to highlight in text"><sup class="lineRef">1</sup>Qui <span class="italic">P</span>(3): quid <span class="italic">M</span><sup>3</sup><span class="italic">BDAJK Aldus.</span></a></li><script type="text/javascript">document.getElementById('note_LCL367_10_1').style.display = "none";</script><li class="note" id="note_LCL367_10_2"><a class="footnoteCrossrefLink" href="#target_note_LCL367_10_2" title="Click to highlight in text"><sup class="lineRef">2</sup>esset, potuisse <span class="italic">Gronovius</span>: esse potuisset <span class="italic">P</span>(1)<span class="italic">JK.</span></a></li><script type="text/javascript">document.getElementById('note_LCL367_10_2').style.display = "none";</script></ul></section></notes></section>