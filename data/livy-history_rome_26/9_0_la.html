<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 543</span>Capuae, consedit. Adveniens cum castellum Galatiam<a class="footnoteLink" href="#note_LCL367_18_1" id="target_note_LCL367_18_1"><sup>1</sup></a> praesidio vi pulso cepisset, in circumsedentis <span class="innerMarginNote right">5</span>Capuam se vertit, praemissisque nuntiis Capuam, quo tempore castra Romana adgressurus esset, ut eodem et illi ad eruptionem parati portis omnibus
<span class="innerMarginNote right">6</span>sese effunderent, ingentem praebuit terrorem. Nam alia parte ipse adortus est, alia Campani omnes, equites peditesque, et cum iis Punicum praesidium, cui Bostar et Hanno praeerant, erupit.</p>
<p><span class="innerMarginNote right">7</span>Romani ut in re trepida, ne ad unam concurrendo partem aliquid indefensi relinquerent, ita inter sese
<span class="innerMarginNote right">8</span>copias partiti sunt: Ap. Claudius Campanis, Fulvius Hannibali est oppositus; C. Nero propraetor cum equitibus sex legionum via quae Suessulam fert, C. Fulvius Flaccus legatus cum sociali equitatu
<span class="innerMarginNote right">9</span>constitit e regione Volturni amnis. Proelium non solito modo clamore ac tumultu est coeptum, sed ad alium virorum, equorum armorumque sonum disposita in muris Campanorum inbellis multitudo tantum cum aeris crepitu, qualis in defectu lunae silenti nocte cieri solet, edidit clamorem ut averteret<a class="footnoteLink" href="#note_LCL367_18_2" id="target_note_LCL367_18_2"><sup>2</sup></a>
<span class="innerMarginNote right">10</span>etiam pugnantium animos. Campanos facile a vallo Appius arcebat: maior vis ab altera parte Fulvium
<span class="innerMarginNote right">11</span>Hannibal et Poeni urgebant. Legio ibi sexta loco cessit, qua pulsa cohors Hispanorum cum tribus elephantis usque ad vallum pervasit, ruperatque





</p></section><notes><section class="footnotes"><ul><li class="note" id="note_LCL367_18_1"><a class="footnoteCrossrefLink" href="#target_note_LCL367_18_1" title="Click to highlight in text"><sup class="lineRef">1</sup>Galatiam <span class="italic">P Madvig, Wsb., Hertz. Luchs</span>: Calatiam <span class="italic">Conway.</span></a></li><script type="text/javascript">document.getElementById('note_LCL367_18_1').style.display = "none";</script><li class="note" id="note_LCL367_18_2"><a class="footnoteCrossrefLink" href="#target_note_LCL367_18_2" title="Click to highlight in text"><sup class="lineRef">2</sup>averteret <span class="italic">P</span>(1)<span class="italic">JK</span>: adverteret <span class="italic">x Muretus.</span></a></li><script type="text/javascript">document.getElementById('note_LCL367_18_2').style.display = "none";</script></ul></section></notes></section>