<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 543</span>
Sita Anticyra est in Locride<a class="footnoteLink" href="#note_LCL367_100_1" id="target_note_LCL367_100_1"><sup>1</sup></a> laeva parte sinum
<span class="innerMarginNote right">2, 3</span>Corinthiacum intranti; breve terra iter eo, brevis navigatio ab Naupacto est. Tertio ferme post die utrimque oppugnari coepta est. Gravior a mari oppugnatio erat, quia et tormenta machinaeque omnis generis in navibus erant, et Romani inde oppugnabant. Itaque intra paucos dies recepta urbs per deditionem Aetolis traditur, praeda ex pacto Romanis
<span class="innerMarginNote right">4</span>cessit. Litterae interea Laevino redditae consulem eum absentem declaratum, et successorem venire P. Sulpicium; ceterum diuturno ibi morbo inplicitus serius spe omnium Romam venit.</p>
<p><span class="innerMarginNote right">5</span>M. Marcellus cum idibus Martiis consulatum inisset, senatum eo die moris modo causa habuit, professus nihil se absente conlega neque de re publica
<span class="innerMarginNote right">6</span>neque de provinciis acturum. Scire se frequentis Siculos prope urbem in villis obtrectatorum suorum esse; quibus tantum abesse ut per se non liceat
<span class="innerMarginNote right">7</span>palam Romae crimina edita<a class="footnoteLink" href="#note_LCL367_100_2" id="target_note_LCL367_100_2"><sup>2</sup></a> ab inimicis volgare, ut, ni simularent aliquem sibi timorem absente conlega dicendi de consule esse, ipse eis extemplo daturus senatum fuerit. Ubi quidem conlega venisset, non passurum quicquam prius agi quam ut Siculi in




</p></section><notes><section class="footnotes"><ul><li class="note" id="note_LCL367_100_1"><a class="footnoteCrossrefLink" href="#target_note_LCL367_100_1" title="Click to highlight in text"><sup class="lineRef">1</sup>Locride <span class="italic">z</span>: locide <span class="italic">P</span>: <span class="italic">same or</span> loci de (3)<span class="italic">B</span><sup>2</sup><span class="italic">JKx</span>: Phocide <span class="italic">Cellarius.</span></a></li><script type="text/javascript">document.getElementById('note_LCL367_100_1').style.display = "none";</script><li class="note" id="note_LCL367_100_2"><a class="footnoteCrossrefLink" href="#target_note_LCL367_100_2" title="Click to highlight in text"><sup class="lineRef">2</sup>edita <span class="italic">Madvig, Emend.</span>: edita ficta <span class="italic">P</span>(3)<span class="italic">A</span><sup>s</sup>: edicta ficta <span class="italic">BD</span>: edicta facta <span class="italic">AJKx</span>: edita fictaque <span class="italic">z Aldus</span>: ficta <span class="italic">Ussing.</span></a></li><script type="text/javascript">document.getElementById('note_LCL367_100_2').style.display = "none";</script></ul></section></notes></section>