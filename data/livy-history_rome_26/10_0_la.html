<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 543</span>mediam aciem Romanorum et in ancipiti spe ac periculo erat utrum in castra perrumperet an intercluderetur
<span class="innerMarginNote right">12</span>a suis. Quem pavorem legionis periculumque castrorum Fulvius ubi vidit, Q. Navium primoresque alios centurionum hortatur ut cohortem hostium sub
<span class="innerMarginNote right">13</span>vallo pugnantem invadant: in summo discrimine rem verti; aut viam dandam iis esse—et minore conatu quam condensam aciem rupissent<a class="footnoteLink" href="#note_LCL367_20_1" id="target_note_LCL367_20_1"><sup>1</sup></a> in castra
<span class="innerMarginNote right">14</span>inrupturos—aut conficiendos sub vallo esse. Nec magni certaminis rem fore; paucos esse et ab suis inter-clusos, et quae, dum paveat Romanus, interrupta acies videatur, eam, si se utrimque<a class="footnoteLink" href="#note_LCL367_20_2" id="target_note_LCL367_20_2"><sup>2</sup></a> in hostem vertat,
<span class="innerMarginNote right">15</span>ancipiti pugna medios circumventuram. Navius ubi haec imperatoris dicta accepit, secundi hastati signum ademptum signifero in hostis infert, iacturum in medios eos minitans, ni se propere sequantur
<span class="innerMarginNote right">16</span>milites et partem capessant pugnae. Ingens corpus erat et arma honestabant; et sublatum alte signum
<span class="innerMarginNote right">17</span>converterat ad spectaculum cives hostesque. Ceterum postquam iam ad signa pervenerat Hispanorum, tum undique in eum tragulae coniectae et prope tota in unum acies versa; sed neque multitudo hostium neque telorum vis arcere impetum eius viri potuerunt.<a class="footnoteLink" href="#note_LCL367_20_3" id="target_note_LCL367_20_3"><sup>3</sup></a></p>
<p>VI. Et M. Atilius legatus primi principis ex eadem



</p></section><notes><section class="footnotes"><ul><li class="note" id="note_LCL367_20_1"><a class="footnoteCrossrefLink" href="#target_note_LCL367_20_1" title="Click to highlight in text"><sup class="lineRef">1</sup>rupissent <span class="italic">Crévier</span>: inrupissent <span class="italic">P</span>(3)<span class="italic">A</span><sup>x</sup><span class="italic">JK Aldus.</span></a></li><script type="text/javascript">document.getElementById('note_LCL367_20_1').style.display = "none";</script><li class="note" id="note_LCL367_20_2"><a class="footnoteCrossrefLink" href="#target_note_LCL367_20_2" title="Click to highlight in text"><sup class="lineRef">2</sup>utrimque <span class="italic">PCM</span><sup>1</sup><span class="italic">z</span>: utrumque <span class="italic">RMBDAJK.</span></a></li><script type="text/javascript">document.getElementById('note_LCL367_20_2').style.display = "none";</script><li class="note" id="note_LCL367_20_3"><a class="footnoteCrossrefLink" href="#target_note_LCL367_20_3" title="Click to highlight in text"><sup class="lineRef">3</sup>potuerunt <span class="italic">P</span>(3) <span class="italic">Aldus</span>: potuit <span class="italic">AJKz.</span></a></li><script type="text/javascript">document.getElementById('note_LCL367_20_3').style.display = "none";</script></ul></section></notes></section>