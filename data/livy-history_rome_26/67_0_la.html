<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 544</span>nudam ac vastam habere. Tecta hostis incendisse, servos agri cultores rem publicam abduxisse, nunc ad militiam parvo aere emendo, nunc remiges <span class="innerMarginNote right">6</span>imperando; si quid cui argenti aerisve fuerit, stipendio remigum et tributis annuis ablatum. Se ut dent quod non habeant nulla vi, nullo imperio cogi posse. Bona sua venderent; in corpora quae reliqua
essent saevirent; ne unde redimantur quidem
<span class="innerMarginNote right">7</span>quicquam superesse. Haec non in occulto, sed propalam in foro atque oculis ipsorum consulum
<span class="innerMarginNote right">8</span>ingens turba circumfusi fremebant; nec eos sedare consules nunc castigando, nunc consolando poterant. Spatium deinde iis tridui se dare ad cogitandum dixerunt; quo ipsi ad rem inspiciendam et expediendam<a class="footnoteLink" href="#note_LCL367_134_1" id="target_note_LCL367_134_1"><sup>1</sup></a>
<span class="innerMarginNote right">9</span>usi sunt. Senatum postero die habuerunt de remigum supplemento; ubi cum multa disseruissent
cur aequa plebis recusatio esset, verterunt orationem eo ut dicerent privatis id seu aequum seu
<span class="innerMarginNote right">10</span>iniquum onus iniungendum esse; nam unde, cum pecunia in aerario non esset, paraturos navalis socios? Quo modo autem sine classibus aut Siciliam obtineri aut Italia Philippum arceri posse aut tuta Italiae litora esse?</p>
<p>XXXVI. Cum in hac difficultate rerum consilium haereret, ac prope torpor quidam occupasset hominum
<span class="innerMarginNote right">2</span>mentes, tum Laevinus consul: magistratus



</p></section><notes><section class="footnotes"><ul><li class="note" id="note_LCL367_134_1"><a class="footnoteCrossrefLink" href="#target_note_LCL367_134_1" title="Click to highlight in text"><sup class="lineRef">1</sup>et expediendam <span class="italic">Alschefski</span>: -damque <span class="italic">K Aldus, Froben</span>: -dam <span class="italic">P</span>(1)<span class="italic">J.</span></a></li><script type="text/javascript">document.getElementById('note_LCL367_134_1').style.display = "none";</script></ul></section></notes></section>