<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 543</span><span class="innerMarginNote right">6</span>Ea prodigia hostiis maioribus sunt procurata, et obsecratio in unum diem populo indicta et novemdiale sacrum. Sacerdotes publici aliquot eo anno demortui
<span class="innerMarginNote right">7</span>sunt novique suffecti: in locum Mâ€™. Aemili Numidae decemviri sacrorum M. Aemilius Lepidus, in locum M. Pomponi Mathonis pontificis C. Livius,
<span class="innerMarginNote right">8</span>in locum Sp. Carvili Maximi auguris M. Servilius. T. Otacilius Crassus pontifex quia exacto anno mortuus erat, ideo nominatio in locum eius non est facta. C. Claudius flamen Dialis, quod exta perperam dederat, flamonio abiit.</p>
<p>XXIV. Per idem tempus M. Valerius Laevinus, temptatis prius per secreta conloquia principum animis, ad indictum ante ad id ipsum concilium
<span class="innerMarginNote right">2</span>Aetolorum classe expedita venit. Ubi cum Syracusas Capuamque captam<a class="footnoteLink" href="#note_LCL367_90_1" id="target_note_LCL367_90_1"><sup>1</sup></a> in fidem in Italia Siciliaque<a class="footnoteLink" href="#note_LCL367_90_2" id="target_note_LCL367_90_2"><sup>2</sup></a>
<span class="innerMarginNote right">3</span>rerum secundarum ostentasset, adiecissetque iam inde a maioribus traditum morem Romanis colendi socios, ex quibus alios in civitatem atque aequum secum ius accepissent, alios in ea fortuna
<span class="innerMarginNote right">4</span>haberent ut socii esse quam cives mallent; Aetolos eo in maiore futuros honore quod gentium transmarinarum
<span class="innerMarginNote right">5</span>in amicitiam primi venissent; Philippum eis et Macedonas gravis accolas esse, quorum se vim ac spiritus et iam fregisse et eo redacturum




</p></section><notes><section class="footnotes"><ul><li class="note" id="note_LCL367_90_1"><a class="footnoteCrossrefLink" href="#target_note_LCL367_90_1" title="Click to highlight in text"><sup class="lineRef">1</sup>captam <span class="italic">P</span>(1): capitam <span class="italic">N</span>: captas <span class="italic">A</span><sup>s</sup><span class="italic">JK Aldus, Froben</span>: itas <span class="italic">N</span><sup>s</sup>.</a></li><script type="text/javascript">document.getElementById('note_LCL367_90_1').style.display = "none";</script><li class="note" id="note_LCL367_90_2"><a class="footnoteCrossrefLink" href="#target_note_LCL367_90_2" title="Click to highlight in text"><sup class="lineRef">2</sup>Italia Siciliaque <span class="italic">Alschefski</span>: italiaque <span class="italic">P</span>(3)<span class="italic">A<sup>s</sup>JK Aldus</span>: Sicilia Italiaque <span class="italic">A<sup>y</sup> Gronovius.</span></a></li><script type="text/javascript">document.getElementById('note_LCL367_90_2').style.display = "none";</script></ul></section></notes></section>