<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 544</span><span class="innerMarginNote right">2</span>componere res, Agrigentum inde, quod belli reliquum erat tenebaturque a Carthaginiensium valido praesidio, duxit legiones. Et adfuit fortuna incepto.
<span class="innerMarginNote right">3</span>Hanno erat imperator Carthaginiensium, sed omnem in Muttine Numidisque spem repositam habebant.
<span class="innerMarginNote right">4</span>Per totam Siciliam vagus praedas agebat ex sociis Romanorum neque intercludi ab Agrigento vi aut arte ulla nec quin erumperet, ubi vellet, prohiberi
<span class="innerMarginNote right">5</span>poterat. Haec eius gloria quia iam imperatoris quoque famae officiebat, postremo in invidiam vertit, ut ne bene gestae quidem res iam Hannoni propter
<span class="innerMarginNote right">6</span>auctorem satis laetae essent. Postremo<a class="footnoteLink" href="#note_LCL367_152_1" id="target_note_LCL367_152_1"><sup>1</sup></a> praefecturam
eius filio suo dedit, ratus cum imperio auctoritatem quoque ei inter Numidas erepturum.
<span class="innerMarginNote right">7</span>Quod longe aliter evenit; nam veterem favorem eius sua insuper invidia auxit; neque ille indignitatem
iniuriae tulit confestimque ad Laevinum occultos nuntios misit de tradendo Agrigento.
<span class="innerMarginNote right">8</span>Per quos ut est facta fides compositusque rei gerendae modus, portam ad mare ferentem Numidae cum occupassent pulsis inde custodibus aut caesis, Romanos ad id<a class="footnoteLink" href="#note_LCL367_152_2" id="target_note_LCL367_152_2"><sup>2</sup></a> ipsum missos in urbem acceperunt.
<span class="innerMarginNote right">9</span>Et cum agmine iam in media urbis ac forum magno tumultu iretur, ratus Hanno non aliud quam tumultum
ac secessionem, id quod et ante acciderat, Numidarum esse, ad conprimendam seditionem
<span class="innerMarginNote right">10</span>processit. Atque ille, cum ei multitudo maior




</p></section><notes><section class="footnotes"><ul><li class="note" id="note_LCL367_152_1"><a class="footnoteCrossrefLink" href="#target_note_LCL367_152_1" title="Click to highlight in text"><sup class="lineRef">1</sup>Postremo <span class="italic">C</span><sup>x</sup><span class="italic">M</span><sup>2</sup><span class="italic">?B</span>, <span class="italic">also</span> (<span class="italic">with</span> propter <span class="italic">prefixed</span>) <span class="italic">P</span>(3)<span class="italic">B</span><sup>2</sup> <span class="italic">and so</span> (<span class="italic">with</span> propterea) <span class="italic">A</span><sup>s</sup>: propterea <span class="italic">JK</span>: propter quae <span class="italic">Aldus, Froben.</span></a></li><script type="text/javascript">document.getElementById('note_LCL367_152_1').style.display = "none";</script><li class="note" id="note_LCL367_152_2"><a class="footnoteCrossrefLink" href="#target_note_LCL367_152_2" title="Click to highlight in text"><sup class="lineRef">2</sup>id <span class="italic">C</span><sup>4</sup> <span class="italic">Aldus, Froben: om. P</span>(1)<span class="italic">JK.</span></a></li><script type="text/javascript">document.getElementById('note_LCL367_152_2').style.display = "none";</script></ul></section></notes></section>