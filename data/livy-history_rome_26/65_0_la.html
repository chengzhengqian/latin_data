<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 544</span><span class="innerMarginNote right">3</span>enumerare: aliorum bona publicanda, ipsos liberosque eorum et coniuges vendendas, extra filias quae enupsissent priusquam in populi Romani potestatem
<span class="innerMarginNote right">4</span>venirent; alios in vincula condendos, ac de iis posterius consulendum; aliorum Campanorum summam<a class="footnoteLink" href="#note_LCL367_130_1" id="target_note_LCL367_130_1"><sup>1</sup></a>
etiam census distinxerunt publicanda necne
<span class="innerMarginNote right">5</span>bona essent. Pecua captiva praeter equos et mancipia praeter puberes virilis sexus<a class="footnoteLink" href="#note_LCL367_130_2" id="target_note_LCL367_130_2"><sup>2</sup></a> et omnia quae solo non continerentur restituenda censuerunt
<span class="innerMarginNote right">6</span>dominis. Campanos omnis, Atellanos, Calatinos, Sabatinos, extraquam qui eorum aut ipsi aut parentes
<span class="innerMarginNote right">7</span>eorum apud hostis essent, liberos esse iusserunt, ita ut nemo eorum civis Romanus aut Latini nominis esset, neve quis eorum qui Capuae fuisset, dum portae clausae essent, in urbe agrove Campano intra certam diem maneret; locus ubi habitarent trans Tiberim qui non contingeret Tiberim daretur;
<span class="innerMarginNote right">8</span>qui nec Capuae nec in urbe Campana quae a populo Romano defecisset per bellum fuissent, eos cis Lirim
<span class="innerMarginNote right">9</span>amnem Romam versus, qui ad Romanos transissent, priusquam Capuam Hannibal veniret, cis Volturnum emovendos censuerunt, ne quis eorum propius mare quindecim milibus passuum agrum aedificiumve
<span class="innerMarginNote right">10</span>haberet. Qui eorum trans Tiberim emoti essent, ne ipsi posterive eorum uspiam pararent haberentve






</p></section><notes><section class="footnotes"><ul><li class="note" id="note_LCL367_130_1"><a class="footnoteCrossrefLink" href="#target_note_LCL367_130_1" title="Click to highlight in text"><sup class="lineRef">1</sup>summam <span class="italic">P</span>(1)<span class="italic">JKM</span><sup>1</sup><span class="italic">?</span>: summa <span class="italic">M? Duker.</span></a></li><script type="text/javascript">document.getElementById('note_LCL367_130_1').style.display = "none";</script><li class="note" id="note_LCL367_130_2"><a class="footnoteCrossrefLink" href="#target_note_LCL367_130_2" title="Click to highlight in text"><sup class="lineRef">2</sup>virilis sexus <span class="italic">CM</span><sup>2</sup><span class="italic">AJK Aldus, Froben</span>: viriles sexus <span class="italic">P</span>(3): virile secus <span class="italic">Jac. Gronovius.</span></a></li><script type="text/javascript">document.getElementById('note_LCL367_130_2').style.display = "none";</script></ul></section></notes></section>