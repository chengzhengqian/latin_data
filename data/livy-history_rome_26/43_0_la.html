<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 543</span>ante menses arserint<a class="footnoteLink" href="#note_LCL367_86_1" id="target_note_LCL367_86_1"><sup>1</sup></a> prope
moenia Romana.
Post haec cum centuria frequens succlamasset nihil se mutare sententiae eosdemque consules dicturos <span class="innerMarginNote right">9</span>esse, tum Torquatus “Neque ego vestros” inquit “mores consul ferre potero neque vos imperium meum. Redite in suffragium et cogitate bellum Punicum in Italia et hostium ducem Hannibalem
<span class="innerMarginNote right">10</span>esse.” Tum centuria et auctoritate mota viri et admirantium circa fremitu, petiit a consule ut
<span class="innerMarginNote right">11</span>Voturiam seniorum citaret: velle sese cum maioribus natu conloqui et ex auctoritate eorum consules dicere. Citatis Voturiae senioribus, datum secreto
<span class="innerMarginNote right">12</span>in Ovili cum iis conloquendi tempus. Seniores de tribus consulendum dixerunt esse, duobus plenis iam honorum, Q. Fabio et M. Marcello, et si utique novum aliquem adversus Poenos consulem creari vellent, M. Valerio Laevino: egregie adversus
<span class="innerMarginNote right">13</span>Philippum regem terra marique rem gessisse. Ita de tribus consultatione data, senioribus dimissis iuniores suffragium ineunt. M.<a class="footnoteLink" href="#note_LCL367_86_2" id="target_note_LCL367_86_2"><sup>2</sup></a> Claudium, fulgentem tum Sicilia domita, et M. Valerium absentis consules dixerunt. Auctoritatem praerogativae omnes centuriae
<span class="innerMarginNote right">14</span>secutae sunt. Eludant nunc antiqua mirantis: non equidem, si qua sit sapientium civitas, quam





</p></section><notes><section class="footnotes"><ul><li class="note" id="note_LCL367_86_1"><a class="footnoteCrossrefLink" href="#target_note_LCL367_86_1" title="Click to highlight in text"><sup class="lineRef">1</sup>arserint <span class="italic">Alschefski</span>: asserint <span class="italic">P</span>(1): cesserint <span class="italic">M</span><sup>7</sup> <span class="italic">Madvig, Conway.</span></a></li><script type="text/javascript">document.getElementById('note_LCL367_86_1').style.display = "none";</script><li class="note" id="note_LCL367_86_2"><a class="footnoteCrossrefLink" href="#target_note_LCL367_86_2" title="Click to highlight in text"><sup class="lineRef">2</sup>M., <span class="italic">here P</span>(1)<span class="italic">J Aldus insert</span> Marcellus <span class="italic">or</span> -um: <span class="italic">K has normal order of the three names.</span></a></li><script type="text/javascript">document.getElementById('note_LCL367_86_2').style.display = "none";</script></ul></section></notes></section>