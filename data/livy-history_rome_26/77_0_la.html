<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 544</span>quam Numidarum procul visa, et clamor Romanus haudquaquam ignotus ad auris accidisset, priusquam
<span class="innerMarginNote right">11</span>ad ictum teli veniret, capessit fugam. Per aversam portam emissus adsumpto comite Epicyde cum paucis ad mare pervenit, nactique opportune parvum navigium, relicta hostibus Sicilia, de qua per tot
<span class="innerMarginNote right">12</span>annos certatum erat, in Africam traiecerunt. Alia multitudo Poenorum Siculorumque ne temptato quidem certamine cum caeci in fugam ruerent clausique exitus essent, circa portas caesa.</p>
<p><span class="innerMarginNote right">13</span>Oppido recepto Laevinus qui capita rerum Agrigenti
erant virgis caesos securi percussit, ceteros praedamque vendidit; omnem pecuniam Romam
<span class="innerMarginNote right">14</span>misit. Fama Agrigentinorum cladis Siciliam cum pervasisset, omnia repente ad Romanos inclinaverunt. Prodita brevi sunt viginti oppida, sex vi capta; voluntaria deditione in fidem venerunt ad quadraginta.
<span class="innerMarginNote right">15</span>Quarum civitatium principibus cum pro cuiusque merito consul pretia<a class="footnoteLink" href="#note_LCL367_154_1" id="target_note_LCL367_154_1"><sup>1</sup></a> poenasque exsolvisset, coegissetque Siculos positis tandem armis ad agrum
<span class="innerMarginNote right">16</span>colendum animos convertere, ut esset non incolarum modo alimentis frugifera insula, sed urbis Romae atque Italiae, id quod multis saepe tempestatibus fecerat, annonam levaret, ab Agathyrna inconditam
<span class="innerMarginNote right">17</span>multitudinem secum in Italiam transvexit. Quattuor
milia hominum erant, mixti ex omni conluvione, exsules, obaerati, capitalia ausi plerique, cum<a class="footnoteLink" href="#note_LCL367_154_2" id="target_note_LCL367_154_2"><sup>2</sup></a> in civitatibus suis ac sub legibus vixerant, et postquam





</p></section><notes><section class="footnotes"><ul><li class="note" id="note_LCL367_154_1"><a class="footnoteCrossrefLink" href="#target_note_LCL367_154_1" title="Click to highlight in text"><sup class="lineRef">1</sup>pretia <span class="italic">P</span>(3): praemia <span class="italic">AJK Aldus, Froben.</span></a></li><script type="text/javascript">document.getElementById('note_LCL367_154_1').style.display = "none";</script><li class="note" id="note_LCL367_154_2"><a class="footnoteCrossrefLink" href="#target_note_LCL367_154_2" title="Click to highlight in text"><sup class="lineRef">2</sup>cum <span class="italic">Madvig</span>: et cum <span class="italic">P</span>(1)<span class="italic">JK Aldus, Froben.</span></a></li><script type="text/javascript">document.getElementById('note_LCL367_154_2').style.display = "none";</script></ul></section></notes></section>