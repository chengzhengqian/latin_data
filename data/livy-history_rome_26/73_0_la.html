<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 544</span>duae triremes, a Marcello ei traditae erant;<a class="footnoteLink" href="#note_LCL367_146_1" id="target_note_LCL367_146_1"><sup>1</sup></a> postea rem impigre saepe gerenti tres additae quinqueremes; 
<span class="innerMarginNote right">5</span>postremo ipse a sociis Reginisque et a Velia et a Paesto debitas ex foedere exigendo, classem viginti
<span class="innerMarginNote right">6</span>navium, sicut ante dictum est, efficit. Huic ab Regio profectae classi Democrates cum pari navium Tarentinarum numero quindecim milia ferme
ab
<span class="innerMarginNote right">7</span>urbe ad Sapriportem obvius fuit. Velis tum forte inprovidus futuri certaminis Romanus veniebat; sed circa Crotonem Sybarimque suppleverat remigio navis, instructamque et armatam egregie pro magnitudine 
<span class="innerMarginNote right">8</span>navium classem habebat. Et tum forte sub idem<a class="footnoteLink" href="#note_LCL367_146_2" id="target_note_LCL367_146_2"><sup>2</sup></a> tempus et venti vis omnis cecidit et hostes in conspectu fuere, ut ad componenda armamenta expediendumque remigem ac militem ad
<span class="innerMarginNote right">9</span>imminens certamen satis temporis esset. Raro alias tantis animis iustae concurrerunt classes, quippe cum in maioris discrimen rei quam ipsae erant pugnarent, 
<span class="innerMarginNote right">10</span>Tarentini, ut recuperata urbe ab Romanis post centesimum prope annum, arcem etiam liberarent,
spe commeatus quoque hostibus, si navali proelio possessionem maris ademissent, interclusuros,<a class="footnoteLink" href="#note_LCL367_146_3" id="target_note_LCL367_146_3"><sup>3</sup></a>
<span class="innerMarginNote right">11</span>Romani, ut retenta possessione arcis ostenderent non vi ac virtute, sed proditione ac furto Tarentum amissum.</p>
<p><span class="innerMarginNote right">12</span>Itaque ex utraque parte signo dato cum rostris







</p></section><notes><section class="footnotes"><ul><li class="note" id="note_LCL367_146_1"><a class="footnoteCrossrefLink" href="#target_note_LCL367_146_1" title="Click to highlight in text"><sup class="lineRef">1</sup>erant <span class="italic">P</span>(1)<span class="italic">JK Aldus, Froben, but all add</span> habuit.</a></li><script type="text/javascript">document.getElementById('note_LCL367_146_1').style.display = "none";</script><li class="note" id="note_LCL367_146_2"><a class="footnoteCrossrefLink" href="#target_note_LCL367_146_2" title="Click to highlight in text"><sup class="lineRef">2</sup>idem, <span class="italic">AJK Aldus, Froben add</span> fere.</a></li><script type="text/javascript">document.getElementById('note_LCL367_146_2').style.display = "none";</script><li class="note" id="note_LCL367_146_3"><a class="footnoteCrossrefLink" href="#target_note_LCL367_146_3" title="Click to highlight in text"><sup class="lineRef">3</sup>spe . . . interclusuros <span class="italic">P</span>(3): spem . . . interclusuri <span class="italic">A</span><sup>s</sup><span class="italic">JK Aldus, Froben.</span></a></li><script type="text/javascript">document.getElementById('note_LCL367_146_3').style.display = "none";</script></ul></section></notes></section>