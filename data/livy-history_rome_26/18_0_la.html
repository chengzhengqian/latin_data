<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 543</span>senatusque in castra venerunt; ibi de summa re publica consultatum. Placuit consules circa portas Collinam Esquilinamque ponere castra; C. Calpurnium praetorem urbanum Capitolio atque arci praeesse, et senatum frequentem in foro contineri, si quid in tam subitis rebus consulto opus esset.
<span class="innerMarginNote right">3</span>Inter haec Hannibal ad Anienem fluvium tria milia passuum ab urbe castra admovit. Ibi stativis positis ipse cum duobus milibus equitum ad portam Collinam usque ad Herculis templum est progressus atque, unde proxime poterat, moenia situmque urbis
<span class="innerMarginNote right">4</span>obequitans contemplabatur. Id eum tam licenter atque otiose facere Flacco indignum visum est; itaque immisit equites summoverique atque in castra
<span class="innerMarginNote right">5</span>redigi hostium equitatum iussit. Cum commissum proelium esset, consules transfugas Numidarum, qui tum in Aventino ad mille et ducenti erant, media
<span class="innerMarginNote right">6</span>urbe transire Esquilias iusserunt, nullos aptiores inter convalles tectaque hortorum et sepulcra et cavas<a class="footnoteLink" href="#note_LCL367_36_1" id="target_note_LCL367_36_1"><sup>1</sup></a> undique vias ad pugnandum futuros rati. Quos cum ex arce Capitolioque clivo Publicio in equis decurrentis quidam vidissent, captum Aventinum
<span class="innerMarginNote right">7</span>conclamaverunt. Ea res tantum tumultum ac fugam praebuit ut, nisi castra Punica extra urbem fuissent, effusura se omnis pavida multitudo fuerit; tunc in domos atque in tecta refugiebant, vagosque





</p></section><notes><section class="footnotes"><ul><li class="note" id="note_LCL367_36_1"><a class="footnoteCrossrefLink" href="#target_note_LCL367_36_1" title="Click to highlight in text"><sup class="lineRef">1</sup>cavas <span class="italic">P</span>(3)<span class="italic">A</span><sup>y</sup> <span class="italic">Aldus</span>: vacuas <span class="italic">B</span><sup>2</sup><span class="italic">AJKz.</span></a></li><script type="text/javascript">document.getElementById('note_LCL367_36_1').style.display = "none";</script></ul></section></notes></section>