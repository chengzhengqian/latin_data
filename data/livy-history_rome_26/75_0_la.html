<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 544</span>Hinc ceteris terror iniectus, ubi<a class="footnoteLink" href="#note_LCL367_150_1" id="target_note_LCL367_150_1"><sup>1</sup></a> praetoriam navem captam videre; fugientesque passim aliae in alto mersae, aliae in terram remis abreptae mox praedae
<span class="innerMarginNote right">19</span>fuere Thurinis Metapontinisque. Ex onerariis, quae cum commeatu sequebantur, perpaucae in potestatem hostium venere; aliae ad incertos ventos hinc atque illinc obliqua transferentes vela in altum evectae sunt.</p>
<p><span class="innerMarginNote right">20</span>Nequaquam pari fortuna per eos dies Tarenti res gesta. Nam ad quattuor milia hominum frumentatum
<span class="innerMarginNote right">21</span>egressa cum in agris passim vagarentur, Livius, qui arci praesidioque Romano praeerat, intentus in omnis occasiones gerendae rei, C. Persium, inpigrum
virum, cum duobus milibus et quingentis<a class="footnoteLink" href="#note_LCL367_150_2" id="target_note_LCL367_150_2"><sup>2</sup></a>
<span class="innerMarginNote right">22</span>armatorum ex arce emisit, qui vage effusos per agros palatosque adortus cum diu passim cecidisset, paucos ex multis, trepida fuga incidentis semiapertis portarum foribus, in urbem compulit, neque multum
<span class="innerMarginNote right">23</span>afuit quin<a class="footnoteLink" href="#note_LCL367_150_3" id="target_note_LCL367_150_3"><sup>3</sup></a> urbs eodem impetu caperetur. Ita aequatae res ad Tarentum, Romanis victoribus terra, Tarentinis<a class="footnoteLink" href="#note_LCL367_150_4" id="target_note_LCL367_150_4"><sup>4</sup></a> mari. Frumenti spes, quae in oculis fuerat, utrosque frustrata pariter.</p>
<p>XL. Per idem tempus Laevinus consul, iam magna parte anni circumacta, in Siciliam veteribus novisque sociis exspectatus cum venisset, primum ac potissimum omnium ratus Syracusis nova pace inconditas







</p></section><notes><section class="footnotes"><ul><li class="note" id="note_LCL367_150_1"><a class="footnoteCrossrefLink" href="#target_note_LCL367_150_1" title="Click to highlight in text"><sup class="lineRef">1</sup>ubi <span class="italic">WÃ¶lfflin</span>: uti <span class="italic">M</span><sup>2</sup> <span class="italic">Conway</span>: utin <span class="italic">P</span>(3): ut <span class="italic">C</span><sup>2</sup><span class="italic">BDAJK Aldus, Froben.</span></a></li><script type="text/javascript">document.getElementById('note_LCL367_150_1').style.display = "none";</script><li class="note" id="note_LCL367_150_2"><a class="footnoteCrossrefLink" href="#target_note_LCL367_150_2" title="Click to highlight in text"><sup class="lineRef">2</sup>et quingentis (=<span class="sc">d</span>) <span class="italic">Alschefski</span>: et <span class="italic">P</span>(3): <span class="italic">om. BDAJK Aldus, Froben.</span></a></li><script type="text/javascript">document.getElementById('note_LCL367_150_2').style.display = "none";</script><li class="note" id="note_LCL367_150_3"><a class="footnoteCrossrefLink" href="#target_note_LCL367_150_3" title="Click to highlight in text"><sup class="lineRef">3</sup>neque multum afuit quin (<span class="italic">after Alschefski</span>) <span class="italic">Madvig, a lost line</span>: ne <span class="italic">P</span>(3)<span class="italic">JK Aldus, Froben.</span></a></li><script type="text/javascript">document.getElementById('note_LCL367_150_3').style.display = "none";</script><li class="note" id="note_LCL367_150_4"><a class="footnoteCrossrefLink" href="#target_note_LCL367_150_4" title="Click to highlight in text"><sup class="lineRef">4</sup>terra, Tarentinis <span class="italic">z</span>: terra <span class="italic">x</span>: <span class="italic">om. P</span>(1)<span class="italic">J, a lost line</span>: cartaginensibus <span class="italic">K</span>: terra, Carthaginiensibus <span class="italic">Conway.</span></a></li><script type="text/javascript">document.getElementById('note_LCL367_150_4').style.display = "none";</script></ul></section></notes></section>