<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 543</span>venissent, ut inde tempore capto abirent, famesque, quae tam<a class="footnoteLink" href="#note_LCL367_46_1" id="target_note_LCL367_46_1"><sup>1</sup></a> diu Capuae erat, nulli non probabilem
<span class="innerMarginNote right">16</span>causam transitionis faceret, mulier repente Campana in castra venit, scortum transfugarum unius, indicatque imperatori Romano Numidas fraude composita
<span class="innerMarginNote right">17</span>transisse litterasque ad Hannibalem ferre: id unum ex iis qui sibi rem aperuisset arguere sese paratam esse. Productus primo satis constanter ignorare se mulierem simulabat; paulatim dein convictus veris,
<span class="innerMarginNote right">18</span>cum tormenta posci et parari videret, fassus<a class="footnoteLink" href="#note_LCL367_46_2" id="target_note_LCL367_46_2"><sup>2</sup></a> id ita
<span class="innerMarginNote right">19</span>esse, litteraeque prolatae. Additum<a class="footnoteLink" href="#note_LCL367_46_3" id="target_note_LCL367_46_3"><sup>3</sup></a> etiam indicio quod celabatur, et alios specie transfugarum Numidas vagari in castris Romanis. Ii supra septuaginta comprensi et cum transfugis novis mulcati virgis manibusque praecisis Capuam rediguntur.</p>
<p>XIII. Conspectum tam triste supplicium fregit animos Campanorum. Concursus ad curiam populi factus coegit Loesium senatum vocare; et primoribus, qui iam diu publicis consiliis aberant, propalam minabantur, nisi venirent in senatum, circa domos eorum ituros se et in publicum omnis vi extracturos esse. Is timor frequentem senatum magistratui <span class="innerMarginNote right">2</span>praebuit. Ibi cum ceteri de legatis mittendis ad imperatores Romanos agerent, Vibius Virrius, qui






</p></section><notes><section class="footnotes"><ul><li class="note" id="note_LCL367_46_1"><a class="footnoteCrossrefLink" href="#target_note_LCL367_46_1" title="Click to highlight in text"><sup class="lineRef">1</sup>tam <span class="italic">P</span>(1)<span class="italic">JK Aldus</span>: iam <span class="italic">Sigonius.</span></a></li><script type="text/javascript">document.getElementById('note_LCL367_46_1').style.display = "none";</script><li class="note" id="note_LCL367_46_2"><a class="footnoteCrossrefLink" href="#target_note_LCL367_46_2" title="Click to highlight in text"><sup class="lineRef">2</sup>fassus <span class="italic">P</span>(3)<span class="italic">B</span><sup>2</sup><span class="italic">JK</span>: <span class="italic">fassus</span> est <span class="italic">Madvig.</span></a></li><script type="text/javascript">document.getElementById('note_LCL367_46_2').style.display = "none";</script><li class="note" id="note_LCL367_46_3"><a class="footnoteCrossrefLink" href="#target_note_LCL367_46_3" title="Click to highlight in text"><sup class="lineRef">3</sup>Additum <span class="italic">Duker, Madvig</span>: et additum <span class="italic">P</span>(1)<span class="italic">JK.</span></a></li><script type="text/javascript">document.getElementById('note_LCL367_46_3').style.display = "none";</script></ul></section></notes></section>