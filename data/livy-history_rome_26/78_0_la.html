<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 544</span>eos ex variis causis fortuna similis conglobaverat Agathyrnam, per latrocinia ac rapinam tolerantes <span class="innerMarginNote right">18</span>vitam. Hos neque relinquere Laevinus in<a class="footnoteLink" href="#note_LCL367_156_1" id="target_note_LCL367_156_1"><sup>1</sup></a> insula tum primum nova pace coalescente velut materiam novandis rebus satis tutum ratus est, et Reginis usui futuri erant ad populandum Bruttium agrum adsuetam latrociniis quaerentibus manum. Et quod ad Siciliam attinet eo anno debellatum est.</p>
<p>XLI. In Hispania principio veris P. Scipio navibus deductis evocatisque edicto Tarraconem sociorum auxiliis classem onerariasque ostium inde Hiberi
<span class="innerMarginNote right">2</span>fluminis petere iubet. Eodem legiones ex hibernis convenire cum iussisset, ipse cum quinque milibus sociorum ab Tarracone profectus ad exercitum est. Quo cum venisset, adloquendos maxime veteres milites qui tantis superfuerunt<a class="footnoteLink" href="#note_LCL367_156_2" id="target_note_LCL367_156_2"><sup>2</sup></a> cladibus ratus,
<span class="innerMarginNote right">3</span>contione advocata ita disseruit: â€œNemo ante me novus imperator militibus suis, priusquam opera eorum usus esset, gratias agere iure ac merito
<span class="innerMarginNote right">4</span>potuit: me vobis, priusquam provinciam aut castra viderem, obligavit fortuna, primum quod ea pietate erga patrem patruumque meum vivos mortuosque
<span class="innerMarginNote right">5</span>fuistis, deinde quod amissam tanta clade provinciae possessionem integram et populo Romano et successori
<span class="innerMarginNote right">6</span>mihi virtute vestra obtinuistis. Sed cum iam benignitate deum id paremus atque agamus, non ut ipsi maneamus in Hispania, sed ne Poeni maneant,




</p></section><notes><section class="footnotes"><ul><li class="note" id="note_LCL367_156_1"><a class="footnoteCrossrefLink" href="#target_note_LCL367_156_1" title="Click to highlight in text"><sup class="lineRef">1</sup>in <span class="italic">C</span><sup>4</sup><span class="italic">M</span><sup>2</sup><span class="italic">A</span><sup>3</sup> <span class="italic">Aldus, Froben</span>: om. <span class="italic">P</span>(1)<span class="italic">JK.</span></a></li><script type="text/javascript">document.getElementById('note_LCL367_156_1').style.display = "none";</script><li class="note" id="note_LCL367_156_2"><a class="footnoteCrossrefLink" href="#target_note_LCL367_156_2" title="Click to highlight in text"><sup class="lineRef">2</sup>superfuerunt <span class="italic">P</span>(l)<span class="italic">Jx</span>: -fuerant <span class="italic">K Aldus, Froben.</span></a></li><script type="text/javascript">document.getElementById('note_LCL367_156_2').style.display = "none";</script></ul></section></notes></section>