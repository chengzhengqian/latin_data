<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 544</span>animadvertit<a class="footnoteLink" href="#note_LCL367_172_1" id="target_note_LCL367_172_1"><sup>1</sup></a> multis partibus nudata defensoribus moenia esse, omnis e castris excitos ire ad oppugnandam
<span class="innerMarginNote right">7</span>urbem et ferre scalas iubet. Ipse trium prae se iuvenum validorum scutis oppositis—ingens enim iam vis omnis generis telorum e muris volabat—ad urbem succedit, hortatur, imperat quae in rem sunt,
<span class="innerMarginNote right">8</span>quodque plurumum ad accendendos militum animos intererat, testis spectatorque virtutis atque ignaviae
<span class="innerMarginNote right">9</span>cuiusque adest. Itaque in volnera ac tela ruunt, neque illos muri neque superstantes armati arcere
<span class="innerMarginNote right">10</span>queunt quin certatim ascendant. Et ab navibus eodem tempore ea quae mari adluitur pars urbis oppugnari coepta est. Ceterum tumultus inde
<span class="innerMarginNote right">11</span>maior quam vis adhiberi poterat. Dum adplicant, dum raptim<a class="footnoteLink" href="#note_LCL367_172_2" id="target_note_LCL367_172_2"><sup>2</sup></a> exponunt scalas militesque, dum qua cuique proximum est in terram evadere properant. ipsa festinatione et certamine alii alios inpediunt.</p>
<p>XLV. Inter haec repleverat iam Poenus armatis muros, et vis magna ex ingenti<a class="footnoteLink" href="#note_LCL367_172_3" id="target_note_LCL367_172_3"><sup>3</sup></a> copia congesta
<span class="innerMarginNote right">2</span>telorum suppeditabat. Sed neque viri nec tela nec quicquam aliud aeque quam moenia ipsa sese defendebant. Rarae enim scalae altitudini aequari poterant, et quo quaeque altiores, eo infirmiores
<span class="innerMarginNote right">3</span>erant. Itaque cum summus quisque evadere non posset, subirent tamen alii, onere ipso frangebantur.
Quidam stantibus scalis, cum altitudo caliginem oculis offudisset, ad terram delati sunt.
<span class="innerMarginNote right">4</span>Et cum passim homines scalaeque ruerent, et ipso



</p></section><notes><section class="footnotes"><ul><li class="note" id="note_LCL367_172_1"><a class="footnoteCrossrefLink" href="#target_note_LCL367_172_1" title="Click to highlight in text"><sup class="lineRef">1</sup>vocant animadvertit <span class="italic">C</span><sup>4</sup> <span class="italic">Salmasius</span>: (-ium) cantanti advertit <span class="italic">P</span>(3)<span class="italic">JK.</span></a></li><script type="text/javascript">document.getElementById('note_LCL367_172_1').style.display = "none";</script><li class="note" id="note_LCL367_172_2"><a class="footnoteCrossrefLink" href="#target_note_LCL367_172_2" title="Click to highlight in text"><sup class="lineRef">2</sup>raptim <span class="italic">Crévier</span>: partim <span class="italic">P</span>(1)<span class="italic">JK Aldus, Froben.</span></a></li><script type="text/javascript">document.getElementById('note_LCL367_172_2').style.display = "none";</script><li class="note" id="note_LCL367_172_3"><a class="footnoteCrossrefLink" href="#target_note_LCL367_172_3" title="Click to highlight in text"><sup class="lineRef">3</sup>ex ingenti <span class="italic">Gronovius</span>: et ingenti <span class="italic">P</span>(l): et ingens <span class="italic">A</span><sup>6</sup><span class="italic">?JK Aldus, Froben.</span></a></li><script type="text/javascript">document.getElementById('note_LCL367_172_3').style.display = "none";</script></ul></section></notes></section>