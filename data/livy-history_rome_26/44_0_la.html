<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 543</span>docti fingunt magis quam norunt, aut principes graviores temperantioresque<a class="footnoteLink" href="#note_LCL367_88_1" id="target_note_LCL367_88_1"><sup>1</sup></a> a cupidine imperii aut multitudinem melius moratam censeam fieri <span class="innerMarginNote right">15</span>posse. Centuriam vero iuniorum seniores consulere voluisse quibus imperium suffragio mandaret, vix ut veri simile sit parentium quoque hoc saeculo vilis levisque apud liberos auctoritas fecit.</p>
<p>XXIII. Praetoria inde comitia habita. P. Manlius Volso<a class="footnoteLink" href="#note_LCL367_88_2" id="target_note_LCL367_88_2"><sup>2</sup></a> et L. Manlius Acidinus et C. Laetorius et L.
<span class="innerMarginNote right">2</span>Cincius Alimentus creati sunt. Forte ita incidit ut comitiis perfectis nuntiaretur T. Otacilium, quem T. Manlio, nisi interpellatus ordo comitiorum esset, conlegam absentem daturus fuisse videbatur populus,
<span class="innerMarginNote right">3</span>mortuum in Sicilia esse. Ludi Apollinares et priore anno fuerant et eo anno ut fierent referente Calpurnio praetore, senatus decrevit ut in perpetuum voverentur.
<span class="innerMarginNote right">4</span>Eodem anno prodigia aliquot visa nuntiataque sunt. In aede Concordiae Victoria quae in culmine erat fulmine icta decussaque ad Victorias quae in
<span class="innerMarginNote right">5</span>antefixis erant haesit neque inde procidit. Et Anagniae<a class="footnoteLink" href="#note_LCL367_88_3" id="target_note_LCL367_88_3"><sup>3</sup></a> et Fregellis nuntiatum est murum portasque de caelo tactas,<a class="footnoteLink" href="#note_LCL367_88_4" id="target_note_LCL367_88_4"><sup>4</sup></a> et in foro Subertano sanguinis rivos per diem totum fluxisse, et Ereti lapidibus pluvisse, et Reate mulam peperisse.







</p></section><notes><section class="footnotes"><ul><li class="note" id="note_LCL367_88_1"><a class="footnoteCrossrefLink" href="#target_note_LCL367_88_1" title="Click to highlight in text"><sup class="lineRef">1</sup>temperantioresque <span class="italic">B</span><sup>2</sup><span class="italic">J Sigonius</span>: -atioresque <span class="italic">P</span>(1)<span class="italic">K.</span></a></li><script type="text/javascript">document.getElementById('note_LCL367_88_1').style.display = "none";</script><li class="note" id="note_LCL367_88_2"><a class="footnoteCrossrefLink" href="#target_note_LCL367_88_2" title="Click to highlight in text"><sup class="lineRef">2</sup>Volso <span class="italic">Aldus</span>: Vulso <span class="italic">Sigonius</span>: valens <span class="italic">P</span>(1)<span class="italic">JKz.</span></a></li><script type="text/javascript">document.getElementById('note_LCL367_88_2').style.display = "none";</script><li class="note" id="note_LCL367_88_3"><a class="footnoteCrossrefLink" href="#target_note_LCL367_88_3" title="Click to highlight in text"><sup class="lineRef">3</sup>Anagniae <span class="italic">C Aldus</span>: angnia <span class="italic">P</span>: anagnia <span class="italic">P</span><sup>1</sup>(3).</a></li><script type="text/javascript">document.getElementById('note_LCL367_88_3').style.display = "none";</script><li class="note" id="note_LCL367_88_4"><a class="footnoteCrossrefLink" href="#target_note_LCL367_88_4" title="Click to highlight in text"><sup class="lineRef">4</sup>tactas <span class="italic">P<sup>x</sup></span>(1)<span class="italic">JK</span>(-tus <span class="italic">D</span>) <span class="italic">Aldus</span>: tacta <span class="italic">P.</span></a></li><script type="text/javascript">document.getElementById('note_LCL367_88_4').style.display = "none";</script></ul></section></notes></section>