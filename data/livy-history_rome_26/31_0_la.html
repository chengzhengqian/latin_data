<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 543</span><span class="innerMarginNote right">6</span>capita rerum erant animadversum. Ita ad septuaginta principes senatus interfecti, trecenti ferme nobiles Campani in carcerem conditi, alii per sociorum Latini nominis urbes in custodias dati, variis casibus interierunt: multitudo alia civium Campanorum
<span class="innerMarginNote right">7</span>venum data. De urbe agroque reliqua consultatio fuit, quibusdam delendam censentibus urbem praevalidam, propinquam, inimicam. Ceterum praesens utilitas vicit; nam propter agrum, quem omni fertilitate terrae satis constabat primum in Italia esse, urbs servata est, ut esset aliqua aratorum
<span class="innerMarginNote right">8</span>sedes. Urbi frequentandae multitudo incolarum libertinorumque et institorum opificumque retenta: ager omnis et tecta publica populi Romani facta.
<span class="innerMarginNote right">9</span>Ceterum habitari tantum tamquam urbem Capuam frequentarique placuit, corpus nullum civitatis nec senatum<a class="footnoteLink" href="#note_LCL367_62_1" id="target_note_LCL367_62_1"><sup>1</sup></a> nec plebis concilium nec magistratus esse:
<span class="innerMarginNote right">10</span>sine consilio publico, sine imperio multitudinem, nullius rei inter se sociam, ad consensum inhabilem fore; praefectum ad iura reddenda ab Roma quotannis
<span class="innerMarginNote right">11</span>missuros. Ita ad Capuam res compositae consilio ab omni parte laudabili. Severe et celeriter in maxime noxios animadversum; multitudo civium
<span class="innerMarginNote right">12</span>dissipata in nullam spem reditus; non saevitum incendiis ruinisque in tecta innoxia murosque, et





</p></section><notes><section class="footnotes"><ul><li class="note" id="note_LCL367_62_1"><a class="footnoteCrossrefLink" href="#target_note_LCL367_62_1" title="Click to highlight in text"><sup class="lineRef">1</sup>senatum <span class="italic">JKxz Duker</span>: senatus <span class="italic">P</span>(1) <span class="italic">Aldus.</span></a></li><script type="text/javascript">document.getElementById('note_LCL367_62_1').style.display = "none";</script></ul></section></notes></section>