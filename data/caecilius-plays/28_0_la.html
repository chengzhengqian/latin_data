<section class="div1 language" lang="la"><header><hgroup><h1>Caecilius</h1></hgroup></header><section class="div2">
<span class="label">151–5</span>
<p>Gellius, II, 23, 11: Praeter venustatem autem rerum atque verborum in duobus libris nequaquam parem in hoc equidem soleo animum attendere, quod quae Menander praeclare et apposite et facete scripsit, ea Caecilius ne qua potuit quidem conatus est enarrare, sed quasi minime probanda praeter-misit et alia nescio quae mimica inculcavit et illud Menandri de vita hominum media sumptum simplex et verum et delectabile nescio quo pacto omisit. Idem enim ille maritus senex cum altero sene vicino colloquens et uxoris locupletis superbiam deprecans haec ait:</p>
<div class="sp"><p class="lineGroup">
<span class="line indent2">(A) ἔχω δ᾿ ἐπίκληρον Λάμιαν· οὐκ εἴρηκά σοι</span><span class="linebreak"></span>
<span class="line indent3">τοῦτ᾿, εἶτ᾿ ἄρ᾿ οὐχί; κυρίαν τῆς οἰκίας</span><span class="linebreak"></span>
<span class="line indent3">καὶ τῶν ἀγρῶν καὶ τῶν ἁπάντων ἄντικρυς</span><span class="linebreak"></span>
<span class="line indent3">ἔχομεν, Ἄπολλον, ὡς χαλεπῶν χελεπώτατον,</span><span class="linebreak"></span>
<span class="line indent3">ἅπασι δ᾿ ἀργαλέα ’στίν οὐχ ἐμοὶ μόνῳ,</span><span class="linebreak"></span>
</p></div>
<div class="sp"><p class="lineGroup">
<span class="line indent2">(B)  πρᾶγμ᾿ ἄμαχον λέγεις.</span><span class="linebreak"></span>
</p></div>
<div class="sp"><p class="lineGroup">
<span class="line indent2">(A) εὖ οἶδα. (Allinson, <span class="italic">Men.</span>, pp. 428, 430.)</span><span class="linebreak"></span>
</p></div>
<p>Caecilius vero hoc in loco ridiculus magis quam personae isti quam tractabat aptus atque conveniens videri maluit. Sic enim haec corrupit—</p>
<div class="sp"><p class="lineGroup">
<span class="line">(B) Sed tua morosane uxor quaeso est?</span><span class="linebreak"></span>
</p></div>
<div class="sp"><p class="lineGroup">
<span class="line indent2">(A) Va!</span><span class="linebreak"></span>
<span class="line indent1">Rogas?</span><span class="linebreak"></span>
</p></div>
<div class="sp"><p class="lineGroup">
<span class="line">(B) Qui tandem?</span><span class="linebreak"></span>
</p></div>
<div class="sp"><p class="lineGroup">
<span class="line indent2">(A) Taedet mentionis quae mihi</span><span class="linebreak"></span>
<span class="line">ubi domum adveni, adsedi, extemplo savium</span><span class="linebreak"></span>
<span class="line">dat ieiuna anima.</span><span class="linebreak"></span>
</p></div>
<div class="sp"><p class="lineGroup">
<span class="line indent2">(B) Nil peccat de savio;</span><span class="linebreak"></span>
<span class="line">ut devomas vult quod foris potaveris.</span><span class="linebreak"></span>
</p></div>
<p>Cp. Non., 233, 12 (152–4).</p>
</section><notes><section class="footnotes"><ul><li class="note text" id="note_LCL294_522_151"><sup class="lineRef">151</sup>Va! Rogas? Ribb. (<span class="italic">coni.</span> quam, rogas?) q <span class="italic">Roit.</span> quam erogas <span class="italic">Reg.</span> q. errogas <span class="italic">Vat</span>. quam erogas
<span class="italic">coni.</span> Spengel</li><li class="note text" id="note_LCL294_522_152"><sup class="lineRef">152</sup>qui Ribb. qui quia <span class="italic">Reg.</span> quas qui <span class="italic">Rott.</span>
</li></ul></section></notes></section>