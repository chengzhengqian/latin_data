<section class="div1 language" lang="la"><header><hgroup><h1>Caecilius</h1></hgroup></header><section class="div2">
<span class="label">156</span>
<p>Nonius, 314, 21: Et graviter multum intellegitur. . .. —</p>
<span class="label">(B)</span>
<p>Placere occepit graviter, postquam emortuast.</p>
<p>Gellius, II, 23, 14: Quid de illo quoque loco in utraque comoedia posito existimari debeat manifestum est, cuius loci haec ferme sententia. Filia hominis pauperis in pervigilio
vitiata est. Ea res clam patrem fuit. Et habebatur pro virgine. Ex eo vitio gravida mensibus exactis parturit. Servus bonae frugi, cum pro foribus domus staret et propinquare
partum erili filiae atque omnino vitium esse oblatum ignoraret, gemitum et ploratum audit puellae in puerperio enitentis; timet irascitur suspicatur miseretur dolet. Hi omnes motus eius affectionesque animi in Graeca quidem comoedia mirabiliter acres et illustres, apud Caecilium autem pigra istaec omnia et a rerum dignitate atque gratia vacua sunt.</p>
<span class="label">157–8</span>
<p>Gellius, III, 16, 3: Hoc idem tradit etiam Menander poeta vetustior, humanarum opinionum vel peritissimus. Versus eius super ea re de fabula Plocio posui:</p>
<p>γυνὴ κυεῖ δέκα μῆνας * * * * Sed noster Caecilius cum faceret eodem nomine et eiusdem argumenti comoediam ac pleraque a Menandro sumeret, in mensibus tamen genitalibus nominandis non praetermisit octavum, quem praeterierat Menander. Caecilii versus hice sunt—</p>
<span class="label"><span class="italic">Parmeno</span></span>
<p>Soletne mulier decimo mense parere?</p>
</section><notes><section class="footnotes"><ul><li class="note text" id="note_LCL294_524_156"><sup class="lineRef">156</sup>emortuast Ribb. emortuas <span class="italic">Lu.</span> 1, <span class="italic">Gen., Bern.</span> 83 emortua <span class="italic">Harl.</span> 1 est mortua <span class="italic">rell.</span>
</li><li class="note text" id="note_LCL294_524_157"><sup class="lineRef">157</sup>
<span class="italic">vide</span> p. 526</li></ul></section></notes></section>