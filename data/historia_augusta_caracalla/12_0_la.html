<section class="div1 language" lang="la"><header><hgroup><h1>Antoninus Caracalla</h1></hgroup></header><section class="div2">
<span class="br"></span><span class="lineNumber">3</span><span class="br"></span><p>Fuit male moratus et patre duro crudelior. avidus cibi, vini etiam adpetens, suis odiosus et praeter milites praetorianos omnibus castris exosus. prorsus nihil inter fratres simile.</p>
<span class="br"></span><span class="lineNumber">4</span><span class="br"></span><p>Opera Romae reliquit thermas nominis sui eximias, quarum cellam soliarem architecti negant posse ulla <span class="br"></span><span class="lineNumber">5</span><span class="br"></span>imitatione qua facta est fieri, nam et ex aere vel cupro cancelli subterpositi esse dicuntur, quibus cameratio tota concredita est, et tantum est spatii, ut id ipsum fieri negent potuisse docti mechanis. <span class="br"></span><span class="lineNumber">6</span><span class="br"></span>reliquit et porticum patris nomine, quae gesta illius <span class="br"></span><span class="lineNumber">7</span><span class="br"></span>contineret et triumphos et bella. ipse Caracalli nomen accepit a vestimento, quod populo dederat, <span class="br"></span><span class="lineNumber">8</span><span class="br"></span>demisso usque ad talos. quod ante non fuerat. unde hodieque Antoninianae dicuntur caracallae huiusmodi, <span class="br"></span><span class="lineNumber">9</span><span class="br"></span>in usu maxime Romanae plebis frequentatae. idem viam novam munivit, quae est sub eius thermis, Antoninianis scilicet, qua pulchrius inter Romanas <span class="br"></span><span class="lineNumber">10</span><span class="br"></span>plateas non facile quicquam invenias. sacra Isidis Romam deportavit et templa ubique magnifica eidem deae fecit, sacra etiam maiore reverentia celebravit, <span class="br"></span><span class="lineNumber">11</span><span class="br"></span>quam ante celebrabantur. in quo quidem mihi mirum
<span class="br"></span><span class="lineNumber"></span><span class="br"></span>
</p></section><notes></notes></section>