<section class="div1 language" lang="la"><header><hgroup><h1>Antoninus Caracalla</h1></hgroup></header><section class="div2">
<p>atque ita fratrem in Palatio fecit occidi. eius corpus <span class="br"></span><span class="lineNumber">5</span><span class="br"></span>statim cremari praecepit. dixit praeterea in Castris fratrem sibi venenum parasse, matri eum inreverentem fuisse; egitque publice iis gratias qui eum occiderunt. <span class="br"></span><span class="lineNumber">6</span><span class="br"></span>addidit denique his quasi<a class="footnoteLink" href="#note_LCL140_6_1" id="target_note_LCL140_6_1"><sup>1</sup></a> fidelioribus erga se stipendium. <span class="br"></span><span class="lineNumber">7</span><span class="br"></span>pars militum apud Albam Getam occisum aegerrime accepit, dicentibus cunctis duobus<a class="footnoteLink" href="#note_LCL140_6_2" id="target_note_LCL140_6_2"><sup>2</sup></a> se fidem promisisse liberis Severi, duobus servare debere. <span class="br"></span><span class="lineNumber">8</span><span class="br"></span>clausisque portis diu imperator non admissus nisi delenitis animis, non solum querellis de Geta et criminationibus editis sed inormitate stipendii militibus, ut solet, placatis, atque inde Romam rediit. <span class="br"></span><span class="lineNumber">9</span><span class="br"></span>tunc sub veste senatoria loricam habens cum armatis militibus Curiam ingressus est. hos in medio inter subsellia duplici ordine conlocavit et sic verba fecit. <span class="br"></span><span class="lineNumber">10</span><span class="br"></span>questus est de fratris insidiis involute et incondite ad <span class="br"></span><span class="lineNumber">11</span><span class="br"></span>illius accusationem, sui vero excusationem.<a class="footnoteLink" href="#note_LCL140_6_3" id="target_note_LCL140_6_3"><sup>3</sup></a> quod quidem nec senatus libenter accepit, cum ille dixisset fratri se omnia permisisse, fratrem ab insidiis liberasse, et illum tamen sibi gravissimas insidias fecisse nec</p>
</section>
<section class="div2">
<p>III. vicem amori reddidisse fraterno. post hoc relegatis deportatisque reditum in patriam restituit.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL140_6_1"><a class="footnoteCrossrefLink" href="#target_note_LCL140_6_1" title="Click to highlight in text"><sup class="lineRef">1</sup><span class="italic">quasi</span> Peter; <span class="italic">quos</span> P.</a></li><script type="text/javascript">document.getElementById('note_LCL140_6_1').style.display = "none";</script><li class="note inline" id="note_LCL140_6_2"><a class="footnoteCrossrefLink" href="#target_note_LCL140_6_2" title="Click to highlight in text"><sup class="lineRef">2</sup><span class="italic">ducibus</span> P.</a></li><script type="text/javascript">document.getElementById('note_LCL140_6_2').style.display = "none";</script><li class="note inline" id="note_LCL140_6_3"><a class="footnoteCrossrefLink" href="#target_note_LCL140_6_3" title="Click to highlight in text"><sup class="lineRef">3</sup>So P corr., Peter<sup>1</sup>; <span class="italic">uero excusationem</span> om. in P<sup>1</sup>; <span class="italic">excusationem sui</span> Peter<sup>2</sup>.</a></li><script type="text/javascript">document.getElementById('note_LCL140_6_3').style.display = "none";</script></ul></section></notes></section>