<section class="div1 language" lang="la"><header><hgroup><h1>Antoninus Caracalla</h1></hgroup></header><section class="div2"><p class="noindent">
gentem devicerat) Helvius Pertinax, filius Pertinacis, dicitur ioco dixisse, “Adde, si placet, etiam Geticus Maximum,” quod Getam occiderat fratrem, et Gothi Getae dicerentur, quos ille, dum ad orientem transiit, tumultuariis proeliis devicerat.</p>
</section>
<section class="div2">
<p>XI. Occidendi Getae multa prodigia exstiterunt, ut <span class="br"></span><span class="lineNumber">2</span><span class="br"></span>in vita eius exponemus. nam quamvis prior ille e vita excesserit, nos tamen ordinem secuti sumus, ut qui et prior natus est et qui prior imperare coeperat, prior scriberetur.</p>
<span class="br"></span><span class="lineNumber">3</span><span class="br"></span><p>Eo sane tempore quo ab exercitu appellatus est Augustus vivo patre, quod ille pedibus aeger gubernare non posse videretur imperium, contunsis animis militum et tribunorum Severus dicitur animo volutasse, ut et hunc occideret, nisi repugnassent<a class="footnoteLink" href="#note_LCL140_28_1" id="target_note_LCL140_28_1"><sup>1</sup></a> praefecti <span class="br"></span><span class="lineNumber">4</span><span class="br"></span>eius, graves<a class="footnoteLink" href="#note_LCL140_28_2" id="target_note_LCL140_28_2"><sup>2</sup></a> viri. aliqui contra dicunt praefectos voluisse id fieri, sed Septimium noluisse, ne et severitas illius crudelitatis nomine inquinaretur, et, cum auctores criminis milites fuerint. adulescens stultae temeritatis poenas lueret tam gravis supplicii titulo, ut a patre videretur occisus.</p>
<span class="br"></span><span class="lineNumber">5</span><span class="br"></span><p>Hic tamen omnium durissimus et, ut uno complectamur verbo, parricida et incestus, patris, matris, fratris inimicus, a Macrino, qui eum occiderat, timore militum et maxime praetorianorum inter deos relatus est.


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL140_28_1"><a class="footnoteCrossrefLink" href="#target_note_LCL140_28_1" title="Click to highlight in text"><sup class="lineRef">1</sup><span class="italic">pugnassent</span> P.</a></li><script type="text/javascript">document.getElementById('note_LCL140_28_1').style.display = "none";</script><li class="note inline" id="note_LCL140_28_2"><a class="footnoteCrossrefLink" href="#target_note_LCL140_28_2" title="Click to highlight in text"><sup class="lineRef">2</sup><span class="italic">grauis</span> P, Peter.</a></li><script type="text/javascript">document.getElementById('note_LCL140_28_2').style.display = "none";</script></ul></section></notes></section>