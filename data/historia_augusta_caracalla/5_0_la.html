<section class="div1 language" lang="la"><header><hgroup><h1>Antoninus Caracalla</h1></hgroup></header><section class="div2"><p class="noindent">
quem et consulem his fecerat et omnibus bellis praeposuerat, quae gravissima tunc fuerunt, et ita quidem</p>
</section>
<section class="div2">
<p>IV. ut videretur a latronibus interemptus. dein in conspectu eius Papinianus securi percussus a militibus et occisus est. quo facto percussori dixit, “Gladio te <span class="br"></span><span class="lineNumber">2</span><span class="br"></span>exsequi oportuit meum iussum”. occisus est etiam eius iussu Patruinus<a class="footnoteLink" href="#note_LCL140_10_1" id="target_note_LCL140_10_1"><sup>1</sup></a> ante templum Divi Pii, tractaque sunt eorum per plateam cadavera sine aliqua humanitatis reverentia. filium etiam Papiniani, qui ante triduum quaestor opulentum munus ediderat, interemit. <span class="br"></span><span class="lineNumber">3</span><span class="br"></span>iisdem diebus occisi sunt innumeri, qui fratris eius partibus faverant. occisi etiam liberti, qui Getae administraverant. <span class="br"></span><span class="lineNumber">4</span><span class="br"></span>caedes deinde in omnibus locis. et in balneis facta caedes, occisique nonnulli etiam cenantes, inter quos etiam Sammonicus Serenus, cuius libri <span class="br"></span><span class="lineNumber">5</span><span class="br"></span>plurimi ad doctrinam exstant. in summum discrimen etiam Cilo iterum praefectus et consul venit ob hoc <span class="br"></span><span class="lineNumber">6</span><span class="br"></span>quod concordiam inter fratres suaserat. et cum idem Cilo sublata veste senatoria nudis pedibus ab urbanicianis raptus esset, Antoninus seditionem compressit. <span class="br"></span><span class="lineNumber">7</span><span class="br"></span>multas praeterea postea caedes in urbe fecit, passim raptis a militibus nonnullis hominibus et occisis, quasi

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL140_10_1"><a class="footnoteCrossrefLink" href="#target_note_LCL140_10_1" title="Click to highlight in text"><sup class="lineRef">1</sup><span class="italic">Patruinus</span> Borghesi; <span class="italic">patrous</span> P.</a></li><script type="text/javascript">document.getElementById('note_LCL140_10_1').style.display = "none";</script></ul></section></notes></section>