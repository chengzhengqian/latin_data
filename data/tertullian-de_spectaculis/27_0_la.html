<section class="div1 language" lang="la"><header><hgroup><h1>Tertullian</h1></hgroup></header><section class="div2">
</section>
<section class="div2">
<p>XXI. Ethnici, quos penes nulla est veritatis plenitudo, quia nec doctor veritatis deus, malum et bonum pro arbitrio et libidine interpretantur : alibi bonum quod alibi malum, et alibi malum quod alibi bonum. Sic ergo evenit, ut qui in publico vix necessitate vesicae <span class="br"></span><span class="lineNumber">[101v]</span><span class="br"></span>tunicam levet, idem in circo aliter non exuat, nisi totum pudorem in faciem omnium intentet,<a class="footnoteLink" href="#note_LCL250_282_1" id="target_note_LCL250_282_1"><sup>1</sup></a> ut et qui filiae virginis ab omni spurco verbo aures tuetur, ipse eam in theatrum ad illas voces gesticulationesque deducat, et qui in plateis litem manu agentem aut compescit aut detestatur, idem in stadio gravioribus pugnis suffragium ferat, et qui ad cadaver hominis communi lege defuncti exhorret, idem in amphitheatro derosa et dissipata et in suo sanguine squalentia corpora patientissimis oculis desuper incumbat, immo qui propter homicidae poenam probandam ad spectaculum veniat, idem gladiatorem ad homicidium flagellis et virgis compellat invitum, et qui insigniori cuique homicidae leonem poscit, idem gladiatori atroci petat rudem et pilleum praemium conferat, illum vero confectum etiam oris spectaculo repetat, libentius recognoscens de proximo quem voluit occidere de longinquo, tanto durior, si non voluit.</p>
</section>
<section class="div2">
<p>XXII. Quid mirum? Inaequata ista hominum miscentium et commutantium statum boni et mali per


</p></section><notes><section class="footnotes"><ul><li class="note" id="note_LCL250_282_1"><a class="footnoteCrossrefLink" href="#target_note_LCL250_282_1" title="Click to highlight in text"><sup class="lineRef">1</sup><span class="italic">Here I have followed Oehler. The Vienna text keeps the <span class="sc">ms</span>. readings</span> †exuet <span class="italic">and</span> intendit. <span class="italic">One commentator writes of</span> exuat “cave ne trahas ad tunicam cum pertineat ad vesicam.”</a></li><script type="text/javascript">document.getElementById('note_LCL250_282_1').style.display = "none";</script></ul></section></notes></section>