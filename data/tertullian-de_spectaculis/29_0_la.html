<section class="div1 language" lang="la"><header><hgroup><h1>Tertullian</h1></hgroup></header><section class="div2"><p class="noindent">

Saturno et Isidi et Libero proximam facere insuper contumeliis alaparum sic obicit, tamquam de praecepto domini ludat? Docet scilicet et diabolus verberandam maxillam patienter offerre. Sic et tragoe-dos cothurnis extulit, quia “ nemo potest adicere cubitum unum ad staturam suam ” : mendacem facere vult Christum. Iam vero ipsum opus personarum quaero an deo placeat, qui omnem similitudinem vetat fieri, <span class="br"></span><span class="lineNumber">[102v]</span><span class="br"></span>quanto magis imaginis suae? Non amat falsum auctor veritatis; adulterium est apud illum omne quod fingitur. Proinde vocem sexus aetates mentientem, amores iras gemitus lacrimas asseverantem non probabit: omnem enim hypocrisin damnat. Ceterum cum in lege praescribit maledictum esse qui muliebribus vestietur, quid de pantomimo iudicabit, qui etiam muliebribus curvatur<a class="footnoteLink" href="#note_LCL250_286_1" id="target_note_LCL250_286_1"><sup>1</sup></a>? Sane et ille artifex pugnorum impunitus ibit? Tales enim cicatrices caestuum et callos pugnorum et aurium fungos a deo cum plasmaretur accepit; ideo illi oculos deus commodavit, ut vapulando deficiant. Taceo de illo, qui hominem leoni prae se opponit, ne parum sit homicida qui eundem postmodum iugulat.</p>
</section>
<section class="div2">
<p>XXIV. Quot adhuc modis probavimus, nihil ex his quae spectaculis deputantur placitum deo esse! At congruens servo dei quod deo placitum non sit? Si







</p></section><notes><section class="footnotes"><ul><li class="note" id="note_LCL250_286_1"><a class="footnoteCrossrefLink" href="#target_note_LCL250_286_1" title="Click to highlight in text"><sup class="lineRef">1</sup><span class="italic">The <span class="sc">ms</span>. has</span> cu . . . ur: <span class="italic">Oehler prints</span> curatur; <span class="italic">the translation follows his explanation, but seems dubious.</span></a></li><script type="text/javascript">document.getElementById('note_LCL250_286_1').style.display = "none";</script></ul></section></notes></section>