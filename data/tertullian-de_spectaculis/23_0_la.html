<section class="div1 language" lang="la"><header><hgroup><h1>Tertullian</h1></hgroup></header><section class="div2">
</section>
<section class="div2">
<p>XVII. Similiter inpudicitiam omnem amoliri iubemur. Hoc igitur modo etiam a theatro separamur, <span class="br"></span><span class="lineNumber">[99v]</span><span class="br"></span>quod est privatum consistorium inpudicitiae, ubi nihil probatur quam quod alibi non probatur. Ita summa gratia eius de spurcitia plurimum concinnata est, quam Atellanus gesticulatur, quam mimus etiam per muliebres res repraesentat, sensum sexus et pudoris exterminans, ut facilius domi quam in scaena erubescant, quam denique pantomimus a pueritia patitur ex corpore, ut artifex esse possit. Ipsa etiam prostibula, publicae libidinis hostiae, in scaena proferuntur, plus miserae in praesentia feminarum, quibus solis latebant, perque omnis aetatis, omnis dignitatis ora transducuntur; locus, stipes, elogium, etiam quibus opus non est, praedicatur, etiam (taceo de reliquis) [etiam] quae in tenebris et in speluncis suis delitescere decebat, ne diem contaminarent. Erubescat senatus, erubescant ordines omnes; ipsae illae pudoris sui interemptrices de gestibus suis ad lucem et populum expavescentes semel anno erubescunt.<a class="footnoteLink" href="#note_LCL250_274_1" id="target_note_LCL250_274_1"><sup>1</sup></a></p>
<p>Quodsi nobis omnis impudicitia exsecranda est, cur liceat audire quod loqui non licet, cum etiam scur-rilitatem et omne vanum verbum iudicatum a deo sciamus? Cur aeque liceat videre quae facere flagitium est? Cur quae ore prolata communicant homiÂ­nem,





</p></section><notes><section class="footnotes"><ul><li class="note" id="note_LCL250_274_1"><a class="footnoteCrossrefLink" href="#target_note_LCL250_274_1" title="Click to highlight in text"><sup class="lineRef">1</sup><span class="italic">Oehler prints the indicative</span> erubescunt <span class="italic">for the <span class="sc">ms</span>. subjunctive, and Kellner follows him. It is stronger, and it squares better with</span> expavescentes.</a></li><script type="text/javascript">document.getElementById('note_LCL250_274_1').style.display = "none";</script></ul></section></notes></section>