<section class="div1 language" lang="la"><header><hgroup><h1>Tertullian</h1></hgroup></header><section class="div2"><p class="noindent">
moveantur, sciunt homines illius urbis, in qua daemo-niorum conventus consedit. Ea si minore cura per provincias pro minoribus viribus administrantur, tamen omnes ubique circenses illuc deputandi, unde et petuntur, inde inquirantur,<a class="footnoteLink" href="#note_LCL250_250_1" id="target_note_LCL250_250_1"><sup>1</sup></a> unde sumuntur. Nam et rivulus tenuis ex suo fonte et surculus modicus ex sua fronde qualitatem originis continet. Viderit ambitio sive frugalitas eius * * sit.<a class="footnoteLink" href="#note_LCL250_250_2" id="target_note_LCL250_250_2"><sup>2</sup></a> Deum offendit <span class="br"></span><span class="lineNumber">[94]</span><span class="br"></span>qualiscumque pompa circi : etsi pauca simulacra circumferat, in uno idololatria est; etsi unam tensam trahat, Iovis tamen plaustrum est; quaevis idololatria sordide instructa vel modice locuples et splendida est censu criminis sui.</p>
</section>
<section class="div2">
<p>VIII. Ut et de locis secundum propositum exequar, circus Soli principaliter consecratur. Cuius aedes in medio spatio et effigies de fastigio aedis emicat, quod non putaverunt sub tecto consecrandum quem in aperto habent. Qui spectaculum primum a Circa [habent] Soli patri suo, ut volunt, editum affirmant, ab ea et circi appellationem argumentantur. Plane venefica eis utique negotium gessit hoc nomine, quorum sacerdos erat, daemoniis et angelis scilicet. Quot igitur in habitu loci illius idololatrias recognoscis? Singula ornamenta circi singula templa sunt. Ova honori Castorum adscribunt qui illos ovo editos







</p></section><notes><section class="footnotes"><ul><li class="note" id="note_LCL250_250_1"><a class="footnoteCrossrefLink" href="#target_note_LCL250_250_1" title="Click to highlight in text"><sup class="lineRef">1</sup><span class="italic">Oehler reads</span> inquinantur, “<span class="italic">they are defiled at their source.</span>”.</a></li><script type="text/javascript">document.getElementById('note_LCL250_250_1').style.display = "none";</script><li class="note" id="note_LCL250_250_2"><a class="footnoteCrossrefLink" href="#target_note_LCL250_250_2" title="Click to highlight in text"><sup class="lineRef">2</sup><span class="italic">The Vienna text marks a lacuna</span> * *: <span class="italic">Oehler for</span> sit <span class="italic">reads</span> si, <span class="italic">and makes one sentence of this and the next.</span></a></li><script type="text/javascript">document.getElementById('note_LCL250_250_2').style.display = "none";</script></ul></section></notes></section>