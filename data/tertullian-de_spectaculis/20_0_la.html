<section class="div1 language" lang="la"><header><hgroup><h1>Tertullian</h1></hgroup></header><section class="div2"><p class="noindent">

intestinis transiguntur, sed in ipso spiritu et anima digeruntur, quorum munditia magis ad deum pertinet quam intestinorum.</p>
</section>
<section class="div2">
<p>XIV. Nunc interposito nomine idololatriae, quod solum subiectum sufficere debet ad abdicationem spectaculorum, alia iam ratione tractemus ex abundanti, propter eos maxime qui sibi blandiuntur quod non nominatim abstinentia ista praescripta sit. Quasi parum etiam de spectaculis pronuntietur, cum concupiscentiae saeculi damnantur. Nam sicut pecuniae vel dignitatis vel gulae vel libidinis vel gloriae, ita et voluptatis concupiscentia est; species autem voluptatis etiam spectacula. Opinor, generaliter nominatae concupiscentiae continent in se et voluptates, aeque generaliter intellectae voluptates specialiter et in spectacula disseruntur.</p>
</section>
<section class="div2">
<p>XV. Ceterum rettulimus supra de locorum condicione, quod non per semetipsa nos inquinent, sed per ea quae illic geruntur, per quae, simul inquinamentum combiberunt, tunc etiam in alteros respuunt. Viderit ergo, ut diximus, principalis titulus, idololatria; reliquas ipsarum rerum qualitates contra ut dei omnes feramus.<a class="footnoteLink" href="#note_LCL250_268_1" id="target_note_LCL250_268_1"><sup>1</sup></a> Deus praecepit spiritum sanctum, utpote pro naturae suae bono tenerum et delicatum, <span class="br"></span><span class="lineNumber">[98v]</span><span class="br"></span>tranquillitate et lenitate et quiete et pace tractare, non furore, non bile, non ira, non dolore inquietare. Huic quomodo cum spectaculis poterit convenire? Omne enim spectaculum sine concussione spiritus non



</p></section><notes><section class="footnotes"><ul><li class="note" id="note_LCL250_268_1"><a class="footnoteCrossrefLink" href="#target_note_LCL250_268_1" title="Click to highlight in text"><sup class="lineRef">1</sup><span class="italic">This half sentence but for the insertion of the</span> ut <span class="italic">is as the Codex Agobardinus gives it.</span> contra ferre <span class="italic">the commentators have alleged to be equivalent to</span> conferre <span class="italic">or</span> committere, <span class="italic">for which Kellner knows of no analogy. A variety of conjectural alterations are made, but are not convincing. But there can be little doubt as to what Tertullian meant us to understand, in whatever form time has given it to us.</span></a></li><script type="text/javascript">document.getElementById('note_LCL250_268_1').style.display = "none";</script></ul></section></notes></section>