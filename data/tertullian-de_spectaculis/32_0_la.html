<section class="div1 language" lang="la"><header><hgroup><h1>Tertullian</h1></hgroup></header><section class="div2">
</section>
<section class="div2">
<p>XXVII. Odisse debemus istos conventus et coetus ethnicorum, vel quod illic nomen dei blasphematur, illic in nos quotidiani leones expostulantur, inde persecutiones decernuntur, inde temptationes emittuntur. Quid facies in illo suffragiorum impiorum aestuario reprehensus? Non quasi aliquid illic pati possis ab hominibus (nemo te cognoscit Christianum), sed recogita, quid de te fiat in caelo. Dubitas illo enim momento, quo diabolus in ecclesia<a class="footnoteLink" href="#note_LCL250_292_1" id="target_note_LCL250_292_1"><sup>1</sup></a> furit, omnes angelos prospicere de caelo et singulos denotare, quis blasphemiam dixerit, quis audierit, quis linguam, quis aures diabolo adversus deum ministraverit? Non ergo fugies sedilia hostium Christi, illam cathedram pestilentiarum ipsumque aerem qui <span class="br"></span><span class="lineNumber">[104]</span><span class="br"></span>desuper incubat scelestis vocibus conspurcatum? Sint dulcia licebit et grata et simplicia, etiam honesta quaedam. Nemo venenum temperat felle et elleboro, sed conditis pulmentis et bene saporatis, et plurimum dulcibus id mali inicit. Ita et diabolus letale quod conficit rebus dei gratissimis et acceptissimis imbuit. Omnia illic seu fortia seu honesta seu sonora seu canora seu subtilia perinde habe ac stillicidia mellis de lucunculo venenato nec tanti gulam facias voluptatis quanti periculum per suavitatem.</p>
</section>
<section class="div2">
<p>XXVIII. Saginentur eiusmodi dulcibus convivae sui: et loca et tempora et invitator ipsorum est. Nostrae coenae, nostrae nuptiae nondum sunt. Non




</p></section><notes><section class="footnotes"><ul><li class="note" id="note_LCL250_292_1"><a class="footnoteCrossrefLink" href="#target_note_LCL250_292_1" title="Click to highlight in text"><sup class="lineRef">1</sup><span class="italic">The Vienna editors read</span> in ecclesiam—“<span class="italic">the devil is raging against the church</span>”; <span class="italic">but the scene seems to require the devil’s</span> ecclesia, <span class="italic">cf. the previous chapter.</span></a></li><script type="text/javascript">document.getElementById('note_LCL250_292_1').style.display = "none";</script></ul></section></notes></section>