<section class="div1 language" lang="la"><header><hgroup><h1>Tertullian</h1></hgroup></header><section class="div2"><p class="noindent">

illi per luxum dissolutis. Quae vero voce et modis et organis et litteris <span class="italic"><a class="footnoteLink" href="#note_LCL250_260_1" id="target_note_LCL250_260_1"><sup>1</sup></a></span> transiguntur, Apollines et Musas et Minervas et Mercurios mancipes habent.</p>
<p>Oderis, Christiane, quorum auctores non potes non odisse.</p>
<p>Iam nunc volumus suggerere de artibus et de his, quorum auctores in nominibus exsecramur. Scimus nihil esse nomina mortuorum, sicut nec ipsa simulacra eorum; sed non ignoramus, qui sub istis nominibus institutis simulacris operentur et gaudeant et divinitatem mentiantur, nequam spiritus scilicet, daemones. Videmus igitur etiam artes eorum honoribus dicatas esse, qui nomina incolunt auctorum earum, nec ab idololatria vacare, quarum institutores etiam propterea dei habentur. Immo quod ad artes pertinent, altius praescripsisse<a class="footnoteLink" href="#note_LCL250_260_2" id="target_note_LCL250_260_2"><sup>2</sup></a> debemus, daemonas ab initio <span class="br"></span><span class="lineNumber">[96v]</span><span class="br"></span>prospicientes sibi inter cetera idololatriae etiam spectaculorum inquinamenta, quibus hominem a domino avocarent et suo honori obligarent, eiusmodi quoque artium ingenia inspirasse. Neque enim ab aliis procuratum fuisset quod ad illos perventurum esset nec per alios tunc homines edidissent quam per ipsos, in quorum nominibus et imaginibus et historiis fallaciam consecrationis sibi negotium acturi conÂ­stituerunt.</p>
</section><notes><section class="footnotes"><ul><li class="note" id="note_LCL250_260_1"><a class="footnoteCrossrefLink" href="#target_note_LCL250_260_1" title="Click to highlight in text"><sup class="lineRef">1</sup>lyris <span class="italic">is an old and very attractive correction adopted by Oehler</span>: <span class="italic">Kellner keeps to</span> litteris.</a></li><script type="text/javascript">document.getElementById('note_LCL250_260_1').style.display = "none";</script><li class="note" id="note_LCL250_260_2"><a class="footnoteCrossrefLink" href="#target_note_LCL250_260_2" title="Click to highlight in text"><sup class="lineRef">2</sup><span class="italic">The Vienna text substitutes</span> percepisse <span class="italic">for the older reading, which I restore;</span> praescribo <span class="italic">and its derivative</span> praescriptio <span class="italic">are a favourite idea of Tertullian.</span></a></li><script type="text/javascript">document.getElementById('note_LCL250_260_2').style.display = "none";</script></ul></section></notes></section>