<section class="div1 language" lang="la"><header><hgroup><h1>Tertullian</h1></hgroup></header><section class="div2"><p class="noindent">

credendo de cygno love non erubescunt. Delphines Neptuno vomunt, columnae Sessias a sementationi-bus, Messias a messibus, Tutulinas a tutela fructuum sustinent; ante eas tres arae trinis deis parent, Magnis Potentibus Valentibus. Eosdem Samothracas existimant. Obelisci enormitas, ut Hermateles affirmat, Soli prostituta. Scriptura eius unde eius et census : de Aegypto superstitio est. Frigebat daemonum concilium sine sua Matre Magna; ea itaque <span class="br"></span><span class="lineNumber">[94v]</span><span class="br"></span>illic praesidet euripo. Consus, ut diximus, apud metas sub terra delitescit Murcias. Eas quoque idolum fecit : Murciam enim deam amoris volunt, cui in illa parte aedem voverunt.</p>
<p>Animadverte, Christiane, quot nomina inmunda possederint circum. Aliena est tibi religio, quam tot diaboli spiritus occupaverunt.</p>
<p>De locis quidem locus est retractandi ad praeveniendam quorundam interrogationem. Quid enim, inquis, si alio in tempore circum adiero, periclitabor de inquinamento? Nulla est praescriptio de locis. Nam non sola ista conciliabula spectaculorum, sed etiam templa ipsa sine periculo disciplinae adire servus dei potest urguente causa simplici dumtaxat, quae non pertineat ad proprium eius loci negotium vel officium. Ceterum et plateae et forum et balneae et stabula et ipsae domus nostrae sine idolis omnino



</p></section><notes></notes></section>