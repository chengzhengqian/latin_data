<section class="div1 language" lang="la"><header><hgroup><h1>Tertullian</h1></hgroup></header><section class="div2"><p class="noindent">

est. Ubi enim voluptas, ibi et studium, per quod scilicet voluptas sapit; ubi studium, ibi et aemulatio, per quam studium sapit. Porro et ubi aemulatio, ibi et furor et bilis et ira et dolor et cetera ex his, quae cum his non conpetunt disciplinae. Nam et si qui modeste et probe spectaculis fruitur pro dignitatis vel aetatis vel etiam naturae suae condicione, non tamen immobilis animi est et sine tacita spiritus passione. Nemo ad voluptatem venit sine affectu, nemo affectum sine casibus suis patitur. Ipsi casus incitamenta sunt affectus. Ceterum si cessat affectus, nulla est voluptas, et est reus iam ille vanitatis eo conveniens, ubi nihil consequitur. Sed puto, [autem] etiam vanitas ex-tranea est nobis. Quid quod et ipse se iudicat inter eos positus, quorum se simul<a class="footnoteLink" href="#note_LCL250_270_1" id="target_note_LCL250_270_1"><sup>1</sup></a> nolens utique detestatorem confitetur? Nobis satis non est, si ipsi nihil tale facimus, nisi et talia factitantibus non conferamur. “Si furem,” inquit, “videbas, concurrebas cum eo.” Utinam ne in saeculo quidem simul cum illis moraremur. Sed tamen in saecularibus separamur, quia saeculum dei est, saecularia autem diaboli.</p>
</section>
<section class="div2">
<p>XVI. Cum ergo furor interdicitur nobis, ab omni spectaculo auferimur, etiam a circo, ubi proprie furor praesidet. Aspice populum ad id spectaculum iam <span class="br"></span><span class="lineNumber">[99]</span><span class="br"></span>cum furore venientem, iam tumultuosum, iam cae­cum,







</p></section><notes><section class="footnotes"><ul><li class="note" id="note_LCL250_270_1"><a class="footnoteCrossrefLink" href="#target_note_LCL250_270_1" title="Click to highlight in text"><sup class="lineRef">1</sup>simul <span class="italic">is the <span class="sc">ms</span>. reading, kept by the Vienna editors. Oehler and Kellner adopt the correction</span> similem, <span class="italic">with the rendering, “whom he does not wish to resemble.”</span></a></li><script type="text/javascript">document.getElementById('note_LCL250_270_1').style.display = "none";</script></ul></section></notes></section>