<section class="div1 language" lang="la"><header><hgroup><h1>Tertullian</h1></hgroup></header><section class="div2"><p class="noindent noindent">

id opus suum dedicavit. Si Romae Romulus quadrigam primus ostendit, puto et ipse inter idola conscriptus est, si idem est Quirinus. Talibus auctoribus quadrigae productae merito et aurigas coloribus idololatriae vestierunt. Namque initio duo soli fuerunt, albus et russeus. Albus hiemi ob nives candidas, russeus aestati ob solis ruborem voti erant. Sed postea tam voluptate quam superstitione provecta russeum alii Marti, alii album Zephyris consecraverunt, prasinum vero Terrae matri vel verno, venetum Caelo et Mari vel autumno. Cum autem omnis species idololatriae damnata sit a deo, utique etiam illa damnatur, quae elementis mundialibus profanatur.</p>
</section>
<section class="div2">
<p><span class="br"></span><span class="lineNumber">[95v]</span><span class="br"></span>X. Transeamus ad scaenicas res, quarum et originem communem et titulos pares secundum ipsam ab initio ludorum appellationem et administrationem coniunctam cum re equestri iam ostendimus. Apparatus etiam ex ea parte consortes, qua ad scaenam a templis et aris et illa infelicitate turis et sanguinis inter tibias et tubas itur duobus inquinatissimis arbitris funerum et sacrorum, dissignatore et haruspice. Ita cum de originibus ludorum ad circenses transiimus, inde nunc ad scaenicos ludos dirigemus a loci vitio.<a class="footnoteLink" href="#note_LCL250_256_1" id="target_note_LCL250_256_1"><sup>1</sup></a> Theatrum proprie sacrarium Veneris est. Hoc denique modo id genus operis in saeculo evasit.</p>
</section><notes><section class="footnotes"><ul><li class="note" id="note_LCL250_256_1"><a class="footnoteCrossrefLink" href="#target_note_LCL250_256_1" title="Click to highlight in text"><sup class="lineRef">1</sup><span class="italic">The <span class="sc">ms</span>. reading is</span> a loci vitio: initio <span class="italic">is a correction early made; but in both cases the problem, is punctuation. The Vienna text puts the full stop at</span> dirigemus; <span class="italic">I have shifted it, as does Kellner.</span></a></li><script type="text/javascript">document.getElementById('note_LCL250_256_1').style.display = "none";</script></ul></section></notes></section>