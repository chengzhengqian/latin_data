<section class="div1 language" lang="la"><header><hgroup><h1>Tertullian</h1></hgroup></header><section class="div2"><p class="noindent">

ea per aures et oculos admissa non videantur hominem communicare, cum spiritui appareant aures et oculi nec possit mundus praestari cuius apparitores <span class="br"></span><span class="lineNumber">[100]</span><span class="br"></span>inquinantur? Habes igitur et theatri interdictionem de interdictione impudicitiae. Si et doctrinam saecularis litteraturae ut stultitiae apud deum deputatam aspernamur, satis praescribitur nobis et de illis speciebus spectaculorum, quae saeculari litteratura lusoriam vel agonisticam scaenam dispungunt. Quodsi sunt tragoediae et comoediae scelerum et libidinum auctrices<a class="footnoteLink" href="#note_LCL250_276_1" id="target_note_LCL250_276_1"><sup>1</sup></a> cruentae et lascivae, impiae et prodigae, nullius rei aut atrocis aut vilis commemoratio melior est : quod in facto reicitur, etiam in dicto non est recipiendum.</p>
</section>
<section class="div2">
<p>XVIII. Quodsi et stadium contendas in scripturis nominari, sane obtinebis. Sed quae in stadio geruntur, indigna conspectu tuo non negabis, pugnos et calces et colaphos et omnem petulantiam manus et quamcumque humani oris, id est divinae imaginis, depugnationem. Non probabis usquam vanos cursus et iaculatus et saltus vaniores, nusquam tibi vires aut iniuriosae aut vanae placebunt, sed nec cura facticii corporis, ut plasticam dei supergressa, et propter Graeciae otium altiles homines oderis. Et palaestrica diaboli negotium est : primos homines diabolus elisit. Ipse caestus colubrina vis est, tenax ad occupandum, tortuosa ad obligandum, liquida ad elabendum.</p>
</section><notes><section class="footnotes"><ul><li class="note" id="note_LCL250_276_1"><a class="footnoteCrossrefLink" href="#target_note_LCL250_276_1" title="Click to highlight in text"><sup class="lineRef">1</sup>auctrices <span class="italic">adopted by Oehler</span>, actrices <span class="italic">by the Vienna edition, for</span> autrices <span class="italic">of <span class="sc">ms</span>.</span></a></li><script type="text/javascript">document.getElementById('note_LCL250_276_1').style.display = "none";</script></ul></section></notes></section>