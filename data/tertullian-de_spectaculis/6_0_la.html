<section class="div1 language" lang="la"><header><hgroup><h1>Tertullian</h1></hgroup></header><section class="div2"><p class="noindent">
<span class="br"></span><span class="lineNumber">[91v]</span><span class="br"></span>hic quoque non sit aliena vox a spectaculorum interdictione. Si enim pauculos tunc Iudaeos impiorum concilium vocavit, quanto magis tantum conventum ethnici populi? Minus impii ethnici, minus peccatores, minus hostes Christi quam tunc Iudaei? Quid quod et cetera congruunt. Nam apud spectacula et in cathedra sedetur et in via statur; vias enim et cardines vocant balteorum per ambitum et discrimina popularium per proclivum; cathedra quoque nominatur ipse in anfractu ad consessum situs. Itaque e contrario “ infelix qui in quodcumque concilium impiorum abierit et in quacumque via peccatorum steterit et in quacumque cathedra pestium sederit.’’ Generaliter dictum intellegamus, cum quid<a class="footnoteLink" href="#note_LCL250_240_1" id="target_note_LCL250_240_1"><sup>1</sup></a> aliud, etiam specialiter interpretari capit. Nam et specialiter quaedam pronuntiata generaliter sapiunt. Cum deus Israhelitas admonet disciplinae vel obiurgat, utique ad omnes habet; cum Aegypto et Aethiopiae exitium comminatur, utique in omnem gentem peccatricem praeiudicat. Sic omnis gens peccatrix Aegyptus et Aethiopia a specie ad genus, quemadmodum etiam omne spectaculum concilium impiorum a genere ad speciem.</p>
</section>
<section class="div2">
<p>IV. Ne quis argutari nos putet, ad principalem



</p></section><notes><section class="footnotes"><ul><li class="note" id="note_LCL250_240_1"><a class="footnoteCrossrefLink" href="#target_note_LCL250_240_1" title="Click to highlight in text"><sup class="lineRef">1</sup><span class="italic">Here I have used Oehler’s punctuation against Reifferscheid, who puts a stop at</span> intellegamus.</a></li><script type="text/javascript">document.getElementById('note_LCL250_240_1').style.display = "none";</script></ul></section></notes></section>