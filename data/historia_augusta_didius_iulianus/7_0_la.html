<section class="div1 language" lang="la"><header><hgroup><h1>Didius Iulianus</h1></hgroup></header><section class="div2"><p class="noindent">

Severum secuti fuerant dies praestitutus, ultra quam, si cum Severo fuissent, hostium numero haberentur. <span class="br"></span><span class="lineNumber">5</span><span class="br"></span>missi sunt praeterea legati a senatu consulares ad milites, qui suaderent ut Severus repudiaretur, et is <span class="br"></span><span class="lineNumber">6</span><span class="br"></span>esset imperator quem senatus elegerat. inter ceteros legatus est Vespronius Candidus, vetus consularis, olim militibus invisus ob durum et sordidum imperium. <span class="br"></span><span class="lineNumber">7</span><span class="br"></span>missus est successor Severo Valerius Catullinus, quasi posset ei succedi, qui militem iam sibi <span class="br"></span><span class="lineNumber">8</span><span class="br"></span>tenebat. missus praeterea Aquilius centurio, notus <span class="br"></span><span class="lineNumber">9</span><span class="br"></span>caedibus senatoriis, qui Severum occideret. ipse autem Iulianus praetorianos in campum deduci iubet, muniri turres, sed milites desides et urbana luxuria dissolutos invitissimos ad exercitium militare produxit, ita ut vicarios operis, quod unicuique praescribebatur, mercede conducerent.</p>
</section>
<section class="div2">
<p>VI. Et Severus quidem ad urbem infesto agmine veniebat, sed Didius Iulianus nihil cum exercitu praetoriano proficiebat, quem cotidie populus et magis <span class="br"></span><span class="lineNumber">2</span><span class="br"></span>oderat et ridebat. et Iulianus sperans Laetum fautorem Severi, cum per eum Commodi manus evasisset ingratus tanto beneficio iussit eum occidi. iussit etiam Marciam una<a class="footnoteLink" href="#note_LCL139_360_1" id="target_note_LCL139_360_1"><sup>1</sup></a> interfici.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL139_360_1"><a class="footnoteCrossrefLink" href="#target_note_LCL139_360_1" title="Click to highlight in text"><sup class="lineRef">1</sup><span class="italic">Marciam una</span> Mommsen; <span class="italic">marci mannum</span> P.</a></li><script type="text/javascript">document.getElementById('note_LCL139_360_1').style.display = "none";</script></ul></section></notes></section>