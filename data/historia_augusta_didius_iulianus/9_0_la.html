<section class="div1 language" lang="la"><header><hgroup><h1>Didius Iulianus</h1></hgroup></header><section class="div2"><p class="noindent">

nuntiasset: “Didium Iulianum imperatorem appellandum esse censeo,” Iulianus suggessit “Adde et Severum,” quod cognomentum avi<a class="footnoteLink" href="#note_LCL139_364_1" id="target_note_LCL139_364_1"><sup>1</sup></a> et proavi sibi <span class="br"></span><span class="lineNumber">3</span><span class="br"></span>Iulianus adsciverat. sunt tamen qui dicant nullum fuisse Iuliani consilium de obtruncando senatu, cum tanta in eum senatus consuluisset.<a class="footnoteLink" href="#note_LCL139_364_2" id="target_note_LCL139_364_2"><sup>2</sup></a></p>
<p>

Post senatus consultum statim Didius Iulianus <span class="br"></span><span class="lineNumber">4, 5</span><span class="br"></span>unum ex praefectis, Tullium Crispinum, misit. ipse autem tertium fecit praefectum Veturium Macrinum, ad quem Severus litteras miserat, ut esset praefectus. <span class="br"></span><span class="lineNumber">6</span><span class="br"></span>sed pacem simulatam esse mandatamque<a class="footnoteLink" href="#note_LCL139_364_3" id="target_note_LCL139_364_3"><sup>3</sup></a> caedem Severi Tullio Crispino, praefecto praetorii, et populus <span class="br"></span><span class="lineNumber">7</span><span class="br"></span>locutus est et Severus suspicatus. denique hostem se Iuliano Severus esse maluit quam participem consensu <span class="br"></span><span class="lineNumber">8</span><span class="br"></span>militum. Severus autem statim et ad plurimos Romam scripsit et occulto misit edicta, quae proposita <span class="br"></span><span class="lineNumber">9</span><span class="br"></span>sunt. fuit praeterea in Iuliano haec amentia, ut per magos pleraque faceret, quibus putaret<a class="footnoteLink" href="#note_LCL139_364_4" id="target_note_LCL139_364_4"><sup>4</sup></a> vel odium <span class="br"></span><span class="lineNumber">10</span><span class="br"></span>populi deleniri vel militum arma compesci. nam et quasdam non convenientes Romanis sacris hostias immolaverunt et carmina profana incantaverunt, et ea quae ad speculum dicunt<a class="footnoteLink" href="#note_LCL139_364_5" id="target_note_LCL139_364_5"><sup>5</sup></a> fieri, in quo pueri praeligatis oculis incantato vertice respicere dicuntur, <span class="br"></span><span class="lineNumber">11</span><span class="br"></span>Iulianus fecit, tuncque puer vidisse dicitur et adventum Severi et Iuliani decessionem.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL139_364_1"><a class="footnoteCrossrefLink" href="#target_note_LCL139_364_1" title="Click to highlight in text"><sup class="lineRef">1</sup><span class="italic">habui</span> P.</a></li><script type="text/javascript">document.getElementById('note_LCL139_364_1').style.display = "none";</script><li class="note inline" id="note_LCL139_364_2"><a class="footnoteCrossrefLink" href="#target_note_LCL139_364_2" title="Click to highlight in text"><sup class="lineRef">2</sup><span class="italic">consuluisset</span> P; <span class="italic">contulisset</span> Peter.</a></li><script type="text/javascript">document.getElementById('note_LCL139_364_2').style.display = "none";</script><li class="note inline" id="note_LCL139_364_3"><a class="footnoteCrossrefLink" href="#target_note_LCL139_364_3" title="Click to highlight in text"><sup class="lineRef">3</sup><span class="italic">mandatamque</span> Ursinus; <span class="italic">tantamque</span> P.</a></li><script type="text/javascript">document.getElementById('note_LCL139_364_3').style.display = "none";</script><li class="note inline" id="note_LCL139_364_4"><a class="footnoteCrossrefLink" href="#target_note_LCL139_364_4" title="Click to highlight in text"><sup class="lineRef">4</sup><span class="italic">putaret</span> Egnatius; <span class="italic">uitaret</span> P.</a></li><script type="text/javascript">document.getElementById('note_LCL139_364_4').style.display = "none";</script><li class="note inline" id="note_LCL139_364_5"><a class="footnoteCrossrefLink" href="#target_note_LCL139_364_5" title="Click to highlight in text"><sup class="lineRef">5</sup><span class="italic">ducunt</span> P.</a></li><script type="text/javascript">document.getElementById('note_LCL139_364_5').style.display = "none";</script></ul></section></notes></section>