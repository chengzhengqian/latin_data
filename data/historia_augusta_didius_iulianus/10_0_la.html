<section class="div1 language" lang="la"><header><hgroup><h1>Didius Iulianus</h1></hgroup></header><section class="div2">
</section>
<section class="div2">
<p>VIII. Et Crispinus quidem, cum occurrisset praecursoribus Severi, Iulio Laeto auctore a Severo interemptus <span class="br"></span><span class="lineNumber">2</span><span class="br"></span>est. deiecta sunt etiam consulta senatus. Iulianus convocato senatu quaesitisque sententiis, quid facto <span class="br"></span><span class="lineNumber">3</span><span class="br"></span>opus esset, certi nihil comperit a senatu. sed postea sponte sua gladiatores Capuae iussit armari per Lollianum Titianum, et Claudium Pompeianum e Tarracinensi ad participatum evocavit, quod et gener imperatoris fuisset et diu militibus praefuisset. sed hoc ille recusavit, senem se et debilem luminibus respondens. <span class="br"></span><span class="lineNumber">4,5</span><span class="br"></span>transierant et ex Umbria milites ad Severum. et praemiserat quidem litteras Severus, quibus iubebat interfectores Pertinacis servari.</p>
<p><span class="br"></span><span class="lineNumber">6</span><span class="br"></span>Brevi autem desertus est ab omnibus Iulianus et remansit in Palatio cum uno de praefectis suis Geniali <span class="br"></span><span class="lineNumber">7</span><span class="br"></span>et genero Repentino. actum est denique ut Iuliano senatus auctoritate abrogaretur imperium. et abrogatum est, appellatusque statim Severus imperator, cum fingeretur quod veneno se<a class="footnoteLink" href="#note_LCL139_366_1" id="target_note_LCL139_366_1"><sup>1</sup></a> absumpsisset Iulianus. <span class="br"></span><span class="lineNumber">8</span><span class="br"></span>missi tamen a senatu, quorum cura per militem gregarium in Palatio idem Iulianus occisus est fidem <span class="br"></span><span class="lineNumber">9</span><span class="br"></span>Caesaris implorans, hoc est Severi. filiam suam potitus imperio dato patrimonio emancipaverat.

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL139_366_1"><a class="footnoteCrossrefLink" href="#target_note_LCL139_366_1" title="Click to highlight in text"><sup class="lineRef">1</sup><span class="italic">se</span> P; om. by Peter.</a></li><script type="text/javascript">document.getElementById('note_LCL139_366_1').style.display = "none";</script></ul></section></notes></section>