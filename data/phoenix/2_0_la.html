<section class="div1 language" lang="la"><header><hgroup><h1>Minor Latin Poets</h1></hgroup></header><p class="lineGroup">
<span class="line">nulla super campos tendit sua vellera nubes</span><span class="linebreak"></span>
<span class="line indent2">nec cadit ex alto turbidus umor aquae.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>sed fons in medio, quem vivum nomine dicunt,</span><span class="linebreak"></span>
<span class="line indent2">perspicuus, lenis, dulcibus uber aquis;</span><span class="linebreak"></span>
<span class="line">qui semel erumpens per singula tempora mensum</span><span class="linebreak"></span>
<span class="line indent2">duodeciens undis irrigat omne nemus.</span><span class="linebreak"></span>
<span class="line">hic genus arboreum procero stipite surgens</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>non lapsura solo mitia poma gerit.</span><span class="linebreak"></span>
<span class="line">hoc nemus, hos lucos avis incolit unica Phoenix,</span><span class="linebreak"></span>
<span class="line indent2">unica, si vivit morte refecta sua.</span><span class="linebreak"></span>
<span class="line">paret et obsequitur Phoebo memoranda satelles:</span><span class="linebreak"></span>
<span class="line indent2">hoc Natura parens munus habere dedit.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>lutea cum primum surgens Aurora rubescit,</span><span class="linebreak"></span>
<span class="line indent2">cum primum rosea sidera luce fugat,</span><span class="linebreak"></span>
<span class="line">ter quater illa pias immergit corpus in undas,</span><span class="linebreak"></span>
<span class="line indent2">ter quater e vivo gurgite libat aquam.</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>tollitur ac summo considit in arboris altae</span><span class="linebreak"></span>
<span class="line indent2">vertice. quae totum despicit una nemus,</span><span class="linebreak"></span>
<span class="line">et conversa novos Phoebi nascentis ad ortus</span><span class="linebreak"></span>
<span class="line indent2">exspectat radios et iubar exoriens.</span><span class="linebreak"></span>
<span class="line">atque ubi Sol pepulit fulgentis limina portae</span><span class="linebreak"></span>
<span class="line indent2">et primi emicuit luminis aura levis,</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>incipit illa sacri modulamina fundere cantus</span><span class="linebreak"></span>
<span class="line indent2">et mira lucem voce ciere novam,</span><span class="linebreak"></span>
<span class="line">quam nec aedoniae voces nec tibia possit</span><span class="linebreak"></span>
<span class="line indent2">musica Cirrheis adsimulare modis;</span><span class="linebreak"></span>
</p><notes><section class="footnotes"><ul><li class="note text" id="note_LCL434_652_25"><sup class="lineRef">25</sup>sed O: est <span class="italic">Baehrens.</span>
</li><li class="note text" id="note_LCL434_652_32"><sup class="lineRef">32</sup>sed O: si (= siquidem) <span class="italic">Baehrens.</span>
</li><li class="note text" id="note_LCL434_652_33"><sup class="lineRef">33</sup>memoranda O: veneranda <span class="italic">Baehrens.</span>
</li><li class="note text" id="note_LCL434_652_47"><sup class="lineRef">47</sup>voces O: fauces <span class="italic">Baehrens.</span>
</li></ul></section></notes></section>