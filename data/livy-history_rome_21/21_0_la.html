<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 quidam scripsere; inde Carthaginem Novam in hiberna Hannibalem concessisse; quinto deinde mense quam ab Carthagine profectus sit in Italiam pervenisse. <span class="br"></span><span class="lineNumber">4</span><span class="br"></span>quae si ita sunt, fieri non potuit ut P. Cornelius Ti. Sempronius consules fuerint, ad quos et principio oppugnationis legati Saguntini missi sint et qui in suo magistratu cum Hannibale, alter ad Ticinum amnem, ambo aliquanto post ad Trebiam pugnaverint. <span class="br"></span><span class="lineNumber">5</span><span class="br"></span>aut omnia breviora aliquanto fuere aut Saguntum principio anni quo P. Cornelius Ti. Sempronius consules fuerunt, non coeptum oppugnari est sed captum. <span class="br"></span><span class="lineNumber">6</span><span class="br"></span>nam excessisse pugna ad Trebiam in annum Cn. Seruili et C. Flamini non potest, quia C. Flaminius Arimini consulatum iniit, creatus a Ti. Sempronio consule, qui post pugnam ad Trebiam ad creandos consules Romam cum venisset comitiis perfectis ad exercitum in hiberna rediit.</p>
<p>16. Sub idem fere tempus et legati qui redierant ab Carthagine Romam rettulerunt omnia hostilia esse, et Sagunti excidium nuntiatum est; <span class="br"></span><span class="lineNumber">2</span><span class="br"></span>tantusque simul maeror patres misericordiaque sociorum peremptorum indigne et 




 
</p></section><notes></notes></section>