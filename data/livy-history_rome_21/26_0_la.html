<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
excisa. <span class="br"></span><span class="lineNumber">2</span><span class="br"></span>nam si verborum disceptationis res esset, quid foedus Hasdrubalis cum Lutati priore foedere, quod mutatum est, comparandum erat, <span class="br"></span><span class="lineNumber">3</span><span class="br"></span>cum in Lutati foedere diserte additum esset ita id ratum fore si populus censuisset, in Hasdrubalis foedere nec exceptum tale quicquam fuerit et tot annorum silentio ita vivo eo comprobatum sit foedus ut ne mortuo quidem auctore quicquam mutaretur? <span class="br"></span><span class="lineNumber">4</span><span class="br"></span>quamquam, etsi priore foedere staretur, satis cautum erat Saguntinis sociis utrorumque exceptis; nam neque additum erat “iis qui tunc essent” nec “ne qui postea adsumerentur.” <span class="br"></span><span class="lineNumber">5</span><span class="br"></span>et cum adsumere novos liceret socios, quis aequum censeret aut ob nulla quemquam merita in amicitiam recipi aut receptos in fidem non defendi, tantum ne Carthaginiensium socii aut sollicitarentur ad defectionem aut sua sponte desciscentes reciperentur?</p>
<p><span class="br"></span><span class="lineNumber">6</span><span class="br"></span>Legati Romani ab Carthagine, sicut iis Romae imperatum erat, in Hispaniam ut adirent civitates et in<a class="footnoteLink" href="#note_LCL233_52_11" id="target_note_LCL233_52_11"><sup>11</sup></a> societatem perlicerent et averterent a Poenis traiecerunt.<span class="br"></span><span class="lineNumber">7</span><span class="br"></span> ad Bargusios primum venerunt, a quibus benigne excepti, quia taedebat imperii Punici, multos trans Hiberum populos ad cupidinem novae fortunae erexerunt. <span class="br"></span><span class="lineNumber">8</span><span class="br"></span>ad Volcianos inde est ventum, quorum celebre per Hispaniam responsum




</p></section><notes><section class="footnotes"><ul><li class="note" id="note_LCL233_52_11"><a class="footnoteCrossrefLink" href="#target_note_LCL233_52_11" title="Click to highlight in text"><sup class="lineRef">11</sup>ut (in) π: <span class="italic">om.</span> Δ: et <span class="italic">det.</span></a></li><script type="text/javascript">document.getElementById('note_LCL233_52_11').style.display = "none";</script></ul></section></notes></section>