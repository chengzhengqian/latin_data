<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
menses periculi, quid laboris exhaustum esse?<span class="br"></span><span class="lineNumber">10</span><span class="br"></span> Romam, caput orbis terrarum, petentibus quicquam adeo asperum atque arduum videri quod inceptum moretur?<span class="br"></span><span class="lineNumber">11</span><span class="br"></span> cepisse quondam Gallos ea quae adiri posse Poenus desperet; proinde aut cederent animo atque virtute genti per eos dies totiens ab se victae aut itineris finem sperent campum interiacentem Tiberi ac moenibus Romanis.</p>
<p>31. His adhortationibus incitatos corpora curare atque ad iter se parare iubet. <span class="br"></span><span class="lineNumber">2</span><span class="br"></span>postero die profectus adversa ripa Rhodani mediterranea Galliae petit, non quia rectior ad Alpes via esset, sed quantum a mari recessisset minus obvium fore Romanum credens, <span class="br"></span><span class="lineNumber">3</span><span class="br"></span>cum quo priusquam in Italiam ventum foret non erat in animo manus conserere.</p>
<p><span class="br"></span><span class="lineNumber">4</span><span class="br"></span>Quartis castris ad Insulam pervenit. ibi Isara<a class="footnoteLink" href="#note_LCL233_86_27" id="target_note_LCL233_86_27"><sup>27</sup></a> Rhodanusque amnes diversis ex Alpibus decurrentes, agri aliquantum amplexi confluunt in unum mediis campis;<a class="footnoteLink" href="#note_LCL233_86_28" id="target_note_LCL233_86_28"><sup>28</sup></a> “Insulae” nomen inditum. <span class="br"></span><span class="lineNumber">5</span><span class="br"></span>incolunt prope Allobroges, gens iam inde nulla Gallica gente opibus aut fama inferior. 





 
</p></section><notes><section class="footnotes"><ul><li class="note" id="note_LCL233_86_27"><a class="footnoteCrossrefLink" href="#target_note_LCL233_86_27" title="Click to highlight in text"><sup class="lineRef">27</sup>&lt;I&gt;sara <span class="italic">Cluverius</span>: Sarar <span class="italic">M</span>Δ<span class="italic"> (</span>ibisarar <span class="italic">unum verbum M</span>, bi(y)sarar Δ): Arar <span class="italic">C</span>Λ<span class="italic">E</span>: Sorgas (<span class="italic">vel </span>Sorga) <span class="italic">Conway</span></a></li><script type="text/javascript">document.getElementById('note_LCL233_86_27').style.display = "none";</script><li class="note" id="note_LCL233_86_28"><a class="footnoteCrossrefLink" href="#target_note_LCL233_86_28" title="Click to highlight in text"><sup class="lineRef">28</sup>unum. mediis campis <span class="italic">ed. Rom., sic distinguens</span>: unum in mediis campis π: <span class="italic">sic</span>, unum in mediis campis; <span class="italic">distinguentes,</span> <span class="italic">W-C</span>: unum &lt;in&gt;de mediis campis <span class="italic">J. Gron.</span></a></li><script type="text/javascript">document.getElementById('note_LCL233_86_28').style.display = "none";</script></ul></section></notes></section>