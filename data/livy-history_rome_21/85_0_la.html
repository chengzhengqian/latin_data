<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
adiuncturus. <span class="br"></span><span class="lineNumber">3</span><span class="br"></span>transeuntem Appenninum adeo atrox adorta tempestas est ut Alpium prope foeditatem superaverit. vento mixtus imber cum ferretur in ipsa ora, primo, quia aut arma omittenda erant aut contra enitentes vertice intorti adfligebantur, constitere; <span class="br"></span><span class="lineNumber">4</span><span class="br"></span>dein, cum iam spiritum includeret nec reciprocare animam sineret, aversi a vento parumper consedere. <span class="br"></span><span class="lineNumber">5</span><span class="br"></span>tum vero ingenti sono caelum strepere et inter horrendos fragores micare ignes; capti auribus et oculis metu omnes torpere; <span class="br"></span><span class="lineNumber">6</span><span class="br"></span>tandem effuso imbre, cum eo magis accensa vis venti esset, ipso illo quo deprensi erant loco castra ponere necessarium visum est.</p>
<p><span class="br"></span><span class="lineNumber">7</span><span class="br"></span>Id vero laboris velut de integro initium fuit; nam nec explicare quicquam nec statuere poterant nec quod statutum esset manebat, omnia perscindente vento et rapiente. <span class="br"></span><span class="lineNumber">8</span><span class="br"></span>et mox aqua levata vento cum super gelida montium iuga concreta esset, tantum nivosae grandinis deiecit ut omnibus omissis procumberent homines tegminibus suis magis obruti quam tecti; <span class="br"></span><span class="lineNumber">9</span><span class="br"></span>tantaque vis frigoris insecuta est ut ex illa miserabili hominum iumentorumque strage cum se quisque attollere ac levare vellet, diu nequiret, quia torpentibus rigore nervis vix flectere artus poterant. <span class="br"></span><span class="lineNumber">10</span><span class="br"></span>deinde, ut tandem agitando sese movere ac recipere animos et raris locis ignis fieri est coeptus, ad alienam opem quisque inops tendere. <span class="br"></span><span class="lineNumber">11</span><span class="br"></span>biduum eo loco velut obsessi mansere; 



</p></section><notes></notes></section>