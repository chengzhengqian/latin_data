<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 ceteros populos ab societate Romana avertit. ita enim maximus natu ex iis in concilio respondit:</p>
<p><span class="br"></span><span class="lineNumber">9</span><span class="br"></span>“Quae verecundia est, Romani, postulare vos uti vestram Carthaginiensium amicitiae praeponamus, cum qui id fecerunt crudelius quam Poenus hostis perdidit vos socii prodideritis? <span class="br"></span><span class="lineNumber">10</span><span class="br"></span>ibi quaeratis socios censeo ubi Saguntina clades ignota est; Hispanis populis sicut lugubre, ita insigne documentum Sagunti ruinae erunt ne quis fidei Romanae aut societati confidat.”</p>
<p><span class="br"></span><span class="lineNumber">11</span><span class="br"></span>Inde extemplo abire finibus Volcianorum iussi ab nullo deinde concilio Hispaniae benigniora verba tulere. Ita nequiquam peragrata Hispania in Galliam transeunt.</p>
<p>20. In iis nova terribilisque species visa est, quod armati—ita mos gentis erat—in concilium venerunt.<span class="br"></span><span class="lineNumber">2</span><span class="br"></span> cum verbis extollentes gloriam virtutemque populi Romani ac magnitudinem imperii petissent ne Poeno bellum Italiae inferenti per agros urbesque suas transitum darent, <span class="br"></span><span class="lineNumber">3</span><span class="br"></span>tantus cum fremitu risus dicitur ortus ut vix a magistratibus maioribusque natu iuventus sedaretur; <span class="br"></span><span class="lineNumber">4</span><span class="br"></span>adeo stolida impudensque postulatio visa est, censere ne in Italiam transmittant Galli bellum, ipsos id avertere in se agrosque suos pro alienis populandos obicere. <span class="br"></span><span class="lineNumber">5</span><span class="br"></span>sedato tandem fremitu responsum legatis est neque Romanorum in se meritum 


</p></section><notes></notes></section>