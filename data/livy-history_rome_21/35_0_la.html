<section class="div1 language" lang="la"><header><hgroup><h1>LIVY</h1></hgroup></header><section class="div2">
<p><span class="br"></span><span class="lineNumber">9</span><span class="br"></span>Silvae tunc circa viam erant, plerisque incultis. ibi inexplorato profectus in insidias praecipitatus multaque<a class="footnoteLink" href="#note_LCL233_70_17" id="target_note_LCL233_70_17"><sup>17</sup></a> cum caede suorum aegre in apertos campos emersit. <span class="br"></span><span class="lineNumber">10</span><span class="br"></span>ibi castra communita et, quia Gallis ad temptanda ea defuit spes, refecti sunt militum animi, quamquam ad quingentos<a class="footnoteLink" href="#note_LCL233_70_18" id="target_note_LCL233_70_18"><sup>18</sup></a> cecidisse satis constabat. <span class="br"></span><span class="lineNumber">11</span><span class="br"></span>iter deinde de integro coeptum nec, dum per patentia loca ducebatur agmen, apparuit hostis; <span class="br"></span><span class="lineNumber">12</span><span class="br"></span>ubi rursus silvae intratae, tum postremos adorti cum magna trepidatione ac pavore omnium septingentos milites occiderunt, sex signa ademere. <span class="br"></span><span class="lineNumber">13</span><span class="br"></span>finis et Gallis territandi et pavendi fuit Romanis ut e saltu invio atque impedito evasere. inde apertis locis facile tutantes agmen Romani Tannetum, vicum propinquum Pado, contendere. <span class="br"></span><span class="lineNumber">14</span><span class="br"></span>ibi se munimento ad tempus commeatibusque fluminis et Brixianorum etiam Gallorum auxilio adversus crescentem in dies multitudinem hostium tutabantur.</p>
<p>26. Qui tumultus repens postquam est Romam perlatus et Punicum insuper Gallico bellum auctum patres acceperunt, <span class="br"></span><span class="lineNumber">2</span><span class="br"></span>C. Atilium praetorem cum una legione Romana et quinque milibus sociorum, dilectu novo a consule conscriptis, auxilium ferre Manlio iubent; qui sine ullo certamine




</p></section><notes><section class="footnotes"><ul><li class="note" id="note_LCL233_70_17"><a class="footnoteCrossrefLink" href="#target_note_LCL233_70_17" title="Click to highlight in text"><sup class="lineRef">17</sup>praecipitatus multaque π: praecipitatus multa <span class="italic">det.</span>: praecipitatur multaque <span class="italic">Gron</span>.: praecipitat multaque <span class="italic">Madvig</span></a></li><script type="text/javascript">document.getElementById('note_LCL233_70_17').style.display = "none";</script><li class="note" id="note_LCL233_70_18"><a class="footnoteCrossrefLink" href="#target_note_LCL233_70_18" title="Click to highlight in text"><sup class="lineRef">18</sup>ad &lt;d&gt; <span class="italic">Gron</span>.: ad π: id <span class="italic">C</span>: ad &lt;dc&gt; <span class="italic">Stroth</span>: mille quingentos <span class="italic">Luterbacher</span></a></li><script type="text/javascript">document.getElementById('note_LCL233_70_18').style.display = "none";</script></ul></section></notes></section>