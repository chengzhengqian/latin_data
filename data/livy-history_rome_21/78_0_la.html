<section class="div1 language" lang="la"><header><hgroup><h1>LIVY</h1></hgroup></header><section class="div2">
<p>54. Erat in medio rivus praealtis utrimque clausus ripis et circa obsitus palustribus herbis et quibus inculta ferme vestiuntur, virgultis vepribusque. quem ubi equites quoque tegendo satis latebrosum locum circumvectus ipse oculis perlustrauit, <span class="br"></span><span class="lineNumber">2</span><span class="br"></span>“Hic erit locus” Magoni fratri ait “quem teneas. delige centenos viros ex omni pedite atque equite cum quibus ad me vigilia prima venias; nunc corpora curare tempus est.”</p>
<p>Ita praetorium missum. <span class="br"></span><span class="lineNumber">3</span><span class="br"></span>mox cum delectis Mago aderat. “Robora virorum cerno” inquit Hannibal; “sed uti numero etiam, non animis modo valeatis, singuli<a class="footnoteLink" href="#note_LCL233_156_72" id="target_note_LCL233_156_72"><sup>72</sup></a> vobis novenos ex turmis manipulisque vestri similes eligite. Mago locum monstrabit quem insideatis; hostem caecum ad has belli artes habetis.”</p>
<p><span class="br"></span><span class="lineNumber">4</span><span class="br"></span>Ita cum mille equitibus Magone mille peditibus dimisso<a class="footnoteLink" href="#note_LCL233_156_73" id="target_note_LCL233_156_73"><sup>73</sup></a> Hannibal prima luce Numidas equites transgressos Trebiam flumen obequitare iubet hostium portis iaculandoque in stationes elicere ad pugnam hostem, iniecto deinde certamine cedendo sensim citra flumen pertrahere.</p>
<p><span class="br"></span><span class="lineNumber">5</span><span class="br"></span>Haec mandata Numidis: ceteris ducibus peditum equitumque praeceptum ut prandere omnes iuberent, armatos deinde instratisque equis signum exspectare.</p>
</section><notes><section class="footnotes"><ul><li class="note" id="note_LCL233_156_72"><a class="footnoteCrossrefLink" href="#target_note_LCL233_156_72" title="Click to highlight in text"><sup class="lineRef">72</sup>singuli <span class="italic">Forchhammer</span>: singulis <span class="italic">P</span></a></li><script type="text/javascript">document.getElementById('note_LCL233_156_72').style.display = "none";</script><li class="note" id="note_LCL233_156_73"><a class="footnoteCrossrefLink" href="#target_note_LCL233_156_73" title="Click to highlight in text"><sup class="lineRef">73</sup>&lt;cum&gt; mille . . . dimisso <span class="italic">Madvig</span>: †mille . . . Magoni . . . dimissis†<span class="italic"> P</span>: mille equitibus &lt;cum&gt; Magone, mille peditibus dimissis <span class="italic">A. Perizonius</span>: <span class="italic">del. </span>Magoni <span class="italic">Sauppe</span></a></li><script type="text/javascript">document.getElementById('note_LCL233_156_73').style.display = "none";</script></ul></section></notes></section>