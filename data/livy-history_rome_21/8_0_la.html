<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
altera ripae vis ingens equitum in flumen immissa, medioque alveo haudquaquam pari certamine concursum, <span class="br"></span><span class="lineNumber">14</span><span class="br"></span>quippe ubi pedes instabilis ac vix vado fidens vel ab inermi equite, equo temere acto, perverti posset, eques corpore armisque liber, equo vel per medios gurgites stabili, comminus eminusque rem gereret.</p>
<p><span class="br"></span><span class="lineNumber">15</span><span class="br"></span>Pars magna flumine absumpta; quidam verticoso amni delati in hostes ab elephantis obtriti sunt. <span class="br"></span><span class="lineNumber">16</span><span class="br"></span>postremi, quibus regressus in suam ripam tutior fuit, ex varia trepidatione cum in unum colligerentur, priusquam e tanto pavore reciperent animos, Hannibal agmine quadrato amnem ingressus fugam ex ripa fecit vastatisque agris intra paucos dies Carpetanos quoque in deditionem accepit; <span class="br"></span><span class="lineNumber">17</span><span class="br"></span>et iam omnia trans Hiberum praeter Saguntinos Carthaginiensium erant.</p>
<p>6. Cum Saguntinis bellum nondum erat; ceterum iam belli causa certamina cum finitimis serebantur, maxime Turdetanis. <span class="br"></span><span class="lineNumber">2</span><span class="br"></span>quibus cum adesset idem qui litis erat sator, nec certamen iuris sed vim quaeri appareret, legati a Saguntinis Romam missi auxilium ad bellum iam haud dubie imminens orantes. <span class="br"></span><span class="lineNumber">3</span><span class="br"></span>consules tunc Romae erant P. Cornelius Scipio et Ti. Sempronius Longus. qui cum legatis in 



</p></section><notes></notes></section>