<section class="div1 language" lang="la"><header><hgroup><h1>LIVY</h1></hgroup></header><section class="div2">
<span class="label"><span class="ac">LIBRI XXI PERIOCHA</span></span>
<p>â€‹</p>
<p class="noindent">Belli Punici secundi ortum<a class="footnoteLink" href="#note_LCL233_190_90" id="target_note_LCL233_190_90"><sup>90</sup></a> narrat et Hannibalis, ducis Poenorum, contra foedus per Hiberum flumen transitum. a quo Saguntum, sociorum<a class="footnoteLink" href="#note_LCL233_190_91" id="target_note_LCL233_190_91"><sup>91</sup></a> populi Romani civitas obsessa, octavo mense capta est. de quibus iniuriis missi legati ad Carthaginieuses, qui quererentur. cum satis facere nollent, bellum his indictum est. Hannibal superato Pyrenaeo saltu per Gallias, fusis Volcis,<a class="footnoteLink" href="#note_LCL233_190_92" id="target_note_LCL233_190_92"><sup>92</sup></a> qui obsistere conati erant ei, ad Alpes venit et laborioso per eas transitu, cum montanos quoque Gallos obvios aliquot proeliis reppulisset, descendit in Italiam et ad Ticinum flumen Romanos equestri proelio fudit. in quo vulneratum P. Cornelium Scipionem protexit filius, qui Africani postea nomen accepit. iterumque exercitu Romano ad flumen Trebiam fuso Hannibal Appenninum quoque permagna vexatione militum propter vim tempestatium transiit. Cn. Cornelius Scipio in Hispania contra Poenos prospere pugnavit duce hostium Magone capto.</p>
</section><notes><section class="footnotes"><ul><li class="note" id="note_LCL233_190_90"><a class="footnoteCrossrefLink" href="#target_note_LCL233_190_90" title="Click to highlight in text"><sup class="lineRef">90</sup>ortum <span class="italic">superscr. Leid. 19</span>:<span class="italic"> </span>actum <span class="italic">codd.</span></a></li><script type="text/javascript">document.getElementById('note_LCL233_190_90').style.display = "none";</script><li class="note" id="note_LCL233_190_91"><a class="footnoteCrossrefLink" href="#target_note_LCL233_190_91" title="Click to highlight in text"><sup class="lineRef">91</sup>sociorum <span class="italic">recc. codd.</span>: <span class="italic">omm. vett.</span></a></li><script type="text/javascript">document.getElementById('note_LCL233_190_91').style.display = "none";</script><li class="note" id="note_LCL233_190_92"><a class="footnoteCrossrefLink" href="#target_note_LCL233_190_92" title="Click to highlight in text"><sup class="lineRef">92</sup>Volcis <span class="italic">Sigonius</span>: Vulscis <span class="italic">codd.</span></a></li><script type="text/javascript">document.getElementById('note_LCL233_190_92').style.display = "none";</script></ul></section></notes></section>