<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 cum fide exsolvendo cunctis civium sociorumque animis in se firmatis, vere primo in Vaccaeos promotum bellum. <span class="br"></span><span class="lineNumber">6</span><span class="br"></span>Hermandica et Arbocala, eorum urbes, vi captae. Arbocala et virtute et multitudine oppidanorum diu defensa; <span class="br"></span><span class="lineNumber">7</span><span class="br"></span>ab Hermandica profugi exsulibus Olcadum, priore aestate domitae gentis, cum se iunxissent, <span class="br"></span><span class="lineNumber">8</span><span class="br"></span>concitant Carpetanos adortique Hannibalem regressum ex Vaccaeis haud procul Tago flumine agmen grave praeda turbavere.</p>
<p><span class="br"></span><span class="lineNumber">9</span><span class="br"></span>Hannibal proelio abstinuit castrisque super ripam positis, cum prima quies silentiumque ab hostibus fuit, amnem vado traiecit valloque ita producto ut locum ad transgrediendum hostes haberent invadere eos transeuntes statuit. <span class="br"></span><span class="lineNumber">10</span><span class="br"></span>equitibus praecepit ut, cum ingressos aquam viderent, adorirentur impeditum agmen; in ripa elephantos—quadraginta autem erant—disponit. <span class="br"></span><span class="lineNumber">11</span><span class="br"></span>Carpetanorum cum appendicibus Olcadum Vaccaeorumque centum milia fuere, invicta acies si aequo dimicaretur campo. <span class="br"></span><span class="lineNumber">12</span><span class="br"></span>itaque et ingenio feroces et multitudine freti et, quod metu cessisse credebant hostem, id morari victoriam rati quod interesset amnis, clamore sublato passim sine ullius imperio qua cuique proximum est in amnem ruunt. <span class="br"></span><span class="lineNumber">13</span><span class="br"></span>et ex parte 




</p></section><notes></notes></section>