<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
agminis Placentiam contendere; aliis timor hostium audaciam ingrediendi flumen fecit, transgressique in castra pervenerunt. <span class="br"></span><span class="lineNumber">6</span><span class="br"></span>Imber nive mixtus et intoleranda vis frigoris et homines multos et iumenta et elephantos prope omnes absumpsit.</p>
<p><span class="br"></span><span class="lineNumber">7</span><span class="br"></span>Finis insequendi hostis Poenis flumen Trebia fuit, et ita torpentes gelu in castra rediere ut vix laetitiam victoriae sentirent. <span class="br"></span><span class="lineNumber">8</span><span class="br"></span>itaque nocte insequenti, cum praesidium castrorum et quod reliquum &lt;. . .&gt;<a class="footnoteLink" href="#note_LCL233_164_80" id="target_note_LCL233_164_80"><sup>80</sup></a> ex magna parte militum erat ratibus Trebiam traicerent, <span class="br"></span><span class="lineNumber">9</span><span class="br"></span>aut nihil sensere obstrepente pluvia aut, quia iam moveri nequibant prae lassitudine ac volneribus, sentire sese dissimularunt, quietisque Poenis tacito agmine ab Scipione consule exercitus Placentiam est perductus, inde Pado traiectus Cremonam, ne duorum exercituum hibernis una colonia premeretur.</p>
<p>57. Romam tantus terror ex hac clade perlatus est ut iam ad urbem Romanam crederent infestis signis hostem venturum nec quicquam spei aut auxilii esse quo portis moenibusque vim arcerent: <span class="br"></span><span class="lineNumber">2</span><span class="br"></span>uno consule ad Ticinum victo alterum ex Sicilia revocatum;<a class="footnoteLink" href="#note_LCL233_164_81" id="target_note_LCL233_164_81"><sup>81</sup></a> duobus consulibus, duobus consularibus exercitibus victis quos alios duces, quas alias legiones esse quae arcessantur? <span class="br"></span><span class="lineNumber">3</span><span class="br"></span>ita territis Sempronius 



</p></section><notes><section class="footnotes"><ul><li class="note" id="note_LCL233_164_80"><a class="footnoteCrossrefLink" href="#target_note_LCL233_164_80" title="Click to highlight in text"><sup class="lineRef">80</sup><span class="italic">sic lac. ind. Briscoe</span>: &lt;sauciorum&gt; <span class="italic">Heerwagen</span>: &lt;invalidorum&gt; <span class="italic">Allen</span>: &lt;ex fuga semermium (<span class="italic">vel</span> inermium <span class="italic">vel</span> sauciorum)&gt; <span class="italic">Luchs</span></a></li><script type="text/javascript">document.getElementById('note_LCL233_164_80').style.display = "none";</script><li class="note" id="note_LCL233_164_81"><a class="footnoteCrossrefLink" href="#target_note_LCL233_164_81" title="Click to highlight in text"><sup class="lineRef">81</sup>alterum . . . revocatum <span class="italic">Madvig</span>: altero . . . revocato <span class="italic">P</span></a></li><script type="text/javascript">document.getElementById('note_LCL233_164_81').style.display = "none";</script></ul></section></notes></section>