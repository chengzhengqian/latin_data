<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
iunctis traiectus, castris prope flumen positis, nocturno itinere atque operis labore fessus quiete unius diei reficitur, intento duce ad consilium opportune exsequendum.</p>
<p><span class="br"></span><span class="lineNumber">7</span><span class="br"></span>Postero die profecti, ex loco edito fumo significant transisse et haud procul abesse; quod ubi accepit Hannibal, ne tempori deesset dat signum ad traiciendum. <span class="br"></span><span class="lineNumber">8</span><span class="br"></span>iam paratas aptatasque habebat pedes lintres, eques fere propter equos †nantes†.<a class="footnoteLink" href="#note_LCL233_76_22" id="target_note_LCL233_76_22"><sup>22</sup></a> navium agmen ad excipiendum adversi impetum fluminis parte superiore transmittens tranquillitatem infra traicientibus lintribus praebebat; <span class="br"></span><span class="lineNumber">9</span><span class="br"></span>equorum pars magna nantes loris a puppibus trahebantur, praeter eos quos instratos frenatosque ut extemplo egresso in ripam equiti usui essent imposuerant in naves.</p>
<p>28. Galli occursant in ripa cum variis ululatibus cantuque moris sui, quatientes scuta super capita vibrantesque dextris tela, <span class="br"></span><span class="lineNumber">2</span><span class="br"></span>quamquam et ex adverso terrebat tanta vis navium cum ingenti sono fluminis et clamore vario nautarum militum, et qui nitebantur perrumpere impetum fluminis et qui ex altera ripa traicientes suos hortabantur. <span class="br"></span><span class="lineNumber">3</span><span class="br"></span>iam satis paventes adverso tumultu terribilior ab tergo adortus clamor, castris ab Hannone captis. mox et ipse aderat ancepsque terror circumstabat, et e navibus 



</p></section><notes><section class="footnotes"><ul><li class="note" id="note_LCL233_76_22"><a class="footnoteCrossrefLink" href="#target_note_LCL233_76_22" title="Click to highlight in text"><sup class="lineRef">22</sup>†nantes† π: naves <span class="italic">Heerwagen</span>: <span class="italic">lac. post </span>nantes<span class="italic"> W-C</span>: &lt;lembos&gt; eques . . . nantes <span class="italic">Walsh</span>: nantes &lt;naves&gt; <span class="italic">Jal</span></a></li><script type="text/javascript">document.getElementById('note_LCL233_76_22').style.display = "none";</script></ul></section></notes></section>