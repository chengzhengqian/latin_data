<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
novosque gurgites†<a class="footnoteLink" href="#note_LCL233_90_33" id="target_note_LCL233_90_33"><sup>33</sup></a>—et ob eadem pediti quoque incerta via est—ad hoc saxa glareosa volvens, nihil stabile nec tutum ingredienti praebet; <span class="br"></span><span class="lineNumber">12</span><span class="br"></span>et tum forte imbribus auctus ingentem transgredientibus tumultum fecit, cum super cetera trepidatione ipsi sua atque incertis clamoribus turbarentur.</p>
<p>32. P. Cornelius consul, triduo fere postquam Hannibal a ripa Rhodani movit, quadrato agmine ad castra hostium venerat, nullam dimicandi moram facturus; <span class="br"></span><span class="lineNumber">2</span><span class="br"></span>ceterum ubi deserta munimenta nec facile se tantum praegressos adsecuturum videt, ad mare ac naves rediit, tutius faciliusque ita descendenti ab Alpibus Hannibali occursurus. <span class="br"></span><span class="lineNumber">3</span><span class="br"></span>ne tamen nuda auxiliis Romanis Hispania esset, quam provinciam sortitus erat, Cn. Scipionem fratrem cum maxima parte copiarum adversus Hasdrubalem misit, <span class="br"></span><span class="lineNumber">4</span><span class="br"></span>non ad tuendos tantummodo veteres socios conciliandosque novos sed etiam ad pellendum Hispania Hasdrubalem. <span class="br"></span><span class="lineNumber">5</span><span class="br"></span>ipse cum admodum exiguis copiis Genuam repetit, eo qui circa Padum erat exercitu<a class="footnoteLink" href="#note_LCL233_90_34" id="target_note_LCL233_90_34"><sup>34</sup></a> Italiam defensurus.</p>
<p><span class="br"></span><span class="lineNumber">6</span><span class="br"></span>Hannibal ab Druentia campestri maxime itinere ad Alpes cum bona pace incolentium ea loca Gallorum pervenit.





</p></section><notes><section class="footnotes"><ul><li class="note" id="note_LCL233_90_33"><a class="footnoteCrossrefLink" href="#target_note_LCL233_90_33" title="Click to highlight in text"><sup class="lineRef">33</sup>†nova . . . gurgites (novique <span class="italic">C<sup>c</sup></span>)† π: &lt;per&gt; nova . . . gurgites <span class="italic">Camp</span>.: nova . . . gurgites &lt;faciens&gt; <span class="italic">ed. Ven. 1470</span>: nova . . . &lt;gignit&gt; gurgites <span class="italic">Kiderlin</span>: nova semper &lt;per&gt; vada . . . <span class="italic">Walters</span></a></li><script type="text/javascript">document.getElementById('note_LCL233_90_33').style.display = "none";</script><li class="note" id="note_LCL233_90_34"><a class="footnoteCrossrefLink" href="#target_note_LCL233_90_34" title="Click to highlight in text"><sup class="lineRef">34</sup>exercitu <span class="italic">Camp</span>.: exercitus π</a></li><script type="text/javascript">document.getElementById('note_LCL233_90_34').style.display = "none";</script></ul></section></notes></section>