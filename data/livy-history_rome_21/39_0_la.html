<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
tanta vi armatorum in terram evadente et ab tergo improvisa premente acie. <span class="br"></span><span class="lineNumber">4</span><span class="br"></span>Galli postquam utroque vim facere conati pellebantur, qua patere visum maxime iter perrumpunt trepidique in vicos passim suos diffugiunt. Hannibal ceteris copiis per otium traiectis spernens iam Gallicos tumultus castra locat.</p>
<p><span class="br"></span><span class="lineNumber">5</span><span class="br"></span>Elephantorum traiciendorum varia consilia fuisse credo; certe variata<a class="footnoteLink" href="#note_LCL233_78_23" id="target_note_LCL233_78_23"><sup>23</sup></a> memoria actae rei. quidam congregatis ad ripam elephantis tradunt ferocissimum ex iis inritatum ab rectore suo, cum refugientem in aquam nantem sequeretur, traxisse gregem, ut quemque timentem altitudinem destitueret vadum, impetu ipso fluminis in alteram ripam rapiente. <span class="br"></span><span class="lineNumber">6</span><span class="br"></span>ceterum magis constat ratibus traiectos; id ut tutius consilium ante rem foret, ita acta re ad fidem pronius est. <span class="br"></span><span class="lineNumber">7</span><span class="br"></span>ratem unam ducentos longam pedes, quinquaginta latam a terra in amnem porrexerunt, quam, ne secunda aqua deferretur, pluribus validis retinaculis parte superiore ripae religatam pontis in modum humo iniecta constrauerunt ut beluae audacter velut per solum ingrederentur. <span class="br"></span><span class="lineNumber">8</span><span class="br"></span>altera ratis aeque lata, longa pedes centum, ad traiciendum flumen apta, huic copulata est; tum<a class="footnoteLink" href="#note_LCL233_78_24" id="target_note_LCL233_78_24"><sup>24</sup></a> elephanti per stabilem ratem tamquam viam praegredientibus feminis acti ubi in minorem adplicatam transgressi sunt, <span class="br"></span><span class="lineNumber">9</span><span class="br"></span>extemplo resolutis quibus leviter adnexa erat vinculis,



</p></section><notes><section class="footnotes"><ul><li class="note" id="note_LCL233_78_23"><a class="footnoteCrossrefLink" href="#target_note_LCL233_78_23" title="Click to highlight in text"><sup class="lineRef">23</sup>variata π: variat <span class="italic">Mehler</span></a></li><script type="text/javascript">document.getElementById('note_LCL233_78_23').style.display = "none";</script><li class="note" id="note_LCL233_78_24"><a class="footnoteCrossrefLink" href="#target_note_LCL233_78_24" title="Click to highlight in text"><sup class="lineRef">24</sup>tum <span class="italic">Madvig</span>: ut cum π: ita tum <span class="italic">det</span>.: vi (<span class="italic">i.e</span>. sex) tum <span class="italic">Harant</span>: tres tum <span class="italic">Conway</span></a></li><script type="text/javascript">document.getElementById('note_LCL233_78_24').style.display = "none";</script></ul></section></notes></section>