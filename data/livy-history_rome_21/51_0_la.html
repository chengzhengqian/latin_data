<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
voltu emineret, <span class="br"></span><span class="lineNumber">8</span><span class="br"></span>praegressus signa Hannibal in promunturio quodam, unde longe ac late prospectus erat, consistere iussis militibus Italiam ostentat subiectosque Alpinis montibus Circumpadanos campos, <span class="br"></span><span class="lineNumber">9</span><span class="br"></span>moeniaque eos tum transcendere non Italiae modo sed etiam urbis Romanae; cetera plana, proclivia fore; uno aut summum altero proelio arcem et caput Italiae in manu ac potestate habituros.</p>
<p><span class="br"></span><span class="lineNumber">10</span><span class="br"></span>Procedere inde agmen coepit iam nihil ne hostibus quidem praeter parva furta per occasionem temptantibus. <span class="br"></span><span class="lineNumber">11</span><span class="br"></span>ceterum iter multo quam in adscensu fuerat—ut pleraque Alpium ab Italia sicut breviora ita arrectiora sunt—difficilius fuit; omnis enim ferme via praeceps angusta lubrica erat, ut neque sustinere se ab lapsu possent, <span class="br"></span><span class="lineNumber">12</span><span class="br"></span>nec qui paulum titubassent haerere adfixi<a class="footnoteLink" href="#note_LCL233_102_45" id="target_note_LCL233_102_45"><sup>45</sup></a> vestigio suo, aliique super alios et iumenta in homines occiderent.</p>
<p>36. Ventum deinde ad multo angustiorem rupem atque ita rectis saxis ut aegre expeditus miles temptabundus manibusque retinens virgulta ac stirpes circa eminentes demittere sese posset. <span class="br"></span><span class="lineNumber">2</span><span class="br"></span>natura locus iam ante praeceps recenti lapsu terrae in pedum mille admodum altitudinem abruptus erat. <span class="br"></span><span class="lineNumber">3</span><span class="br"></span>ibi cum velut ad finem viae equites constitissent,



 
</p></section><notes><section class="footnotes"><ul><li class="note" id="note_LCL233_102_45"><a class="footnoteCrossrefLink" href="#target_note_LCL233_102_45" title="Click to highlight in text"><sup class="lineRef">45</sup>adfixi <span class="italic">Drak</span>.: adflictis π: adflicti <span class="italic">C<sup>c</sup></span></a></li><script type="text/javascript">document.getElementById('note_LCL233_102_45').style.display = "none";</script></ul></section></notes></section>