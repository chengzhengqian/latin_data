<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
Saguntinis pro nudata moenibus patria corpora opponentibus nec ullo pedem referente ne in relictum a se locum hostem immitteret. <span class="br"></span><span class="lineNumber">9</span><span class="br"></span>itaque quo acrius et confertim magis utrimque pugnabant,<a class="footnoteLink" href="#note_LCL233_24_4" id="target_note_LCL233_24_4"><sup>4</sup></a> eo plures volnerabantur nullo inter arma corporaque vano intercidente telo.</p>
<p><span class="br"></span><span class="lineNumber">10</span><span class="br"></span>Phalarica erat Saguntinis missile telum hastili abiegno et cetera tereti praeterquam ad extremum unde ferrum exstabat; id, sicut in pilo, quadratum stuppa circumligabant linebantque pice; <span class="br"></span><span class="lineNumber">11</span><span class="br"></span>ferrum autem tres longum habebat pedes ut cum armis transfigere corpus posset. sed id maxime, etiamsi haesisset in scuto nec penetrasset in corpus, pavorem faciebat, <span class="br"></span><span class="lineNumber">12</span><span class="br"></span>quod, cum medium accensum mitteretur conceptumque ipso motu multo maiorem ignem ferret, arma omitti cogebat nudumque militem ad insequentes ictus praebebat.</p>
<p>9. Cum diu anceps fuisset certamen et Saguntinis quia praeter spem resisterent crevissent animi, Poenus quia non vicisset pro victo esset, <span class="br"></span><span class="lineNumber">2</span><span class="br"></span>clamorem repente oppidani tollunt hostemque in ruinas muri expellunt, inde impeditum trepidantemque exturbant, postremo fusum fugatumque in castra redigunt.</p>
<p><span class="br"></span><span class="lineNumber">3</span><span class="br"></span>Interim ab Roma legatos venisse nuntiatum est; quibus obuiam ad mare missi ab Hannibale qui dicerent nec tuto 



</p></section><notes><section class="footnotes"><ul><li class="note" id="note_LCL233_24_4"><a class="footnoteCrossrefLink" href="#target_note_LCL233_24_4" title="Click to highlight in text"><sup class="lineRef">4</sup>pugnabant <span class="italic">M<sup>c</sup>QA</span>: oppugnabant <span class="italic">M</span>: pugnabantur <span class="italic">CO</span>: pugnabatur <span class="italic">C<sup>c</sup></span>Î”<span class="italic">A<sup>c</sup>N</span>: pugnabuntur Z</a></li><script type="text/javascript">document.getElementById('note_LCL233_24_4').style.display = "none";</script></ul></section></notes></section>