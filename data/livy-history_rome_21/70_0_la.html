<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
â€”ratus exspectandum, locum qui prope flumen tutissimus stativis est visus delectum communiit.</p>
<p><span class="br"></span><span class="lineNumber">8</span><span class="br"></span>Nec procul inde Hannibal cum consedisset, quantum victoria equestri elatus, tantum anxius inopia quae per hostium agros euntem, nusquam praeparatis commeatibus, maior in dies excipiebat, <span class="br"></span><span class="lineNumber">9</span><span class="br"></span>ad Clastidium vicum, quo magnum frumenti numerum congesserant Romani, mittit. ibi cum vim pararent, spes facta proditionis; nec sane magno pretio, nummis aureis quadringentis, Dasio Brundisino praefecto praesidii corrupto, traditur Hannibali Clastidium. id horreum fuit Poenis sedentibus ad Trebiam. <span class="br"></span><span class="lineNumber">10</span><span class="br"></span>in captivos ex tradito praesidio, ut fama clementiae in principio rerum colligeretur, nihil saevitum est.</p>
<p>49. Cum ad Trebiam terrestre constitisset bellum, interim circa Siciliam insulasque Italiae imminentes et a Sempronio consule et ante adventum eius terra marique res gestae.</p>
<p><span class="br"></span><span class="lineNumber">2</span><span class="br"></span>Viginti quinqueremes cum mille armatis ad depopulandam oram Italiae a Carthaginiensibus missae; novem Liparas, octo ad insulam Volcani tenuerunt, tres in fretum avertit aestus. <span class="br"></span><span class="lineNumber">3</span><span class="br"></span>ad eas conspectas a Messana duodecim naves ab Hierone rege Syracusanorum missae, qui tum forte Messanae erat consulem Romanum opperiens, nullo 




</p></section><notes></notes></section>