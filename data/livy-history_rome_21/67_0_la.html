<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
cornibus erant circumuecti paulum<a class="footnoteLink" href="#note_LCL233_134_59" id="target_note_LCL233_134_59"><sup>59</sup></a> ab tergo se ostenderunt. is pavor perculit Romanos, auxitque pavorem consulis volnus periculumque intercursu tum primum pubescentis filii propulsatum. <span class="br"></span><span class="lineNumber">8</span><span class="br"></span>hic erit iuvenis penes quem perfecti huiusce belli laus est, “Africanus” ob egregiam victoriam de Hannibale Poenisque appellatus.</p>
<p><span class="br"></span><span class="lineNumber">9</span><span class="br"></span>Fuga tamen effusa iaculatorum maxime fuit quos primos Numidae invaserunt; alius confertus equitatus consulem in medium acceptum, non armis modo sed etiam corporibus suis protegens, in castra nusquam trepide neque effuse cedendo reduxit. <span class="br"></span><span class="lineNumber">10</span><span class="br"></span>servati consulis decus Coelius ad servum natione Ligurem delegat; malim equidem de filio verum esse, quod et plures tradidere auctores et fama obtinuit.</p>
<p>47. Hoc primum cum Hannibale proelium fuit; quo facile apparuit et equitatu meliorem Poenum esse et ob id campos patentes, quales sunt inter Padum Alpesque, bello gerendo Romanis aptos non esse. <span class="br"></span><span class="lineNumber">2</span><span class="br"></span>itaque proxima nocte, iussis militibus vasa silentio colligere, castra ab Ticino mota festinatumque ad Padum est ut ratibus, quibus iunxerat flumen, nondum resolutis sine tumultu atque insectatione hostis copias traiceret. <span class="br"></span><span class="lineNumber">3</span><span class="br"></span>prius Placentiam pervenere 




</p></section><notes><section class="footnotes"><ul><li class="note" id="note_LCL233_134_59"><a class="footnoteCrossrefLink" href="#target_note_LCL233_134_59" title="Click to highlight in text"><sup class="lineRef">59</sup>paulum <span class="italic">P</span>: paul&lt;at&gt;im <span class="italic">Walsh</span></a></li><script type="text/javascript">document.getElementById('note_LCL233_134_59').style.display = "none";</script></ul></section></notes></section>