<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
quinque, <span class="br"></span><span class="lineNumber">10</span><span class="br"></span>et C. Atilius Serranus praetor vota suscipere iussus, si in decem annos res publica eodem stetisset statu. <span class="br"></span><span class="lineNumber">11</span><span class="br"></span>haec procurata votaque ex libris Sibyllinis magna ex parte levaverant religione animos.</p>
<p>63. Consulum designatorum alter Flaminius, cui eae legiones quae Placentiae hibernabant sorte evenerant, edictum et litteras ad consulem misit ut is exercitus idibus Martiis Arimini adesset in castris. <span class="br"></span><span class="lineNumber">2</span><span class="br"></span>hic in provincia consulatum inire consilium erat memori veterum certaminum cum patribus, quae tribunus plebis et quae postea consul prius de consulatu qui abrogabatur, dein de triumpho habuerat, <span class="br"></span><span class="lineNumber">3</span><span class="br"></span>invisus etiam patribus ob novam legem, quam Q. Claudius tribunus plebis adversus senatum atque uno patrum adiuvante C. Flaminio tulerat, ne quis senator cuive senator pater fuisset maritimam navem quae plus quam trecentarum amphorarum esset haberet. <span class="br"></span><span class="lineNumber">4</span><span class="br"></span>id satis habitum ad fructus ex agris vectandos; quaestus omnis patribus indecorus visus. res per summam contentionem 





 
</p></section><notes></notes></section>