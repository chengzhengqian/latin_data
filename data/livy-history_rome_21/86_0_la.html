<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
multi homines multa iumenta, elephanti quoque ex iis qui proelio ad Trebiam facto superfuerant septem absumpti.</p>
<p>59. Degressus Appennino retro ad Placentiam castra movit et ad decem milia progressus consedit. postero die duodecim milia peditum, quinque equitum adversus hostem ducit; <span class="br"></span><span class="lineNumber">2</span><span class="br"></span>nec Sempronius consul—iam enim redierat ab Roma—detractavit certamen.</p>
<p>Atque eo die tria milia passuum inter bina castra fuere; <span class="br"></span><span class="lineNumber">3</span><span class="br"></span>postero die ingentibus animis vario eventu pugnatum est. primo concursu adeo res Romana superior fuit ut non acie vincerent solum sed pulsos hostes in castra persequerentur, mox castra quoque oppugnarent. <span class="br"></span><span class="lineNumber">4</span><span class="br"></span>Hannibal paucis propugnatoribus in vallo portisque positis, ceteros confertos in media castra recepit intentosque signum ad erumpendum exspectare iubet.</p>
<p><span class="br"></span><span class="lineNumber">5</span><span class="br"></span>Iam nona ferme diei hora erat, cum Romanus nequiquam fatigato milite, postquam nulla spes erat potiundi castris, signum receptui dedit. <span class="br"></span><span class="lineNumber">6</span><span class="br"></span>quod ubi Hannibal accepit laxatamque pugnam et recessum a castris vidit, extemplo equitibus dextra laevaque emissis, in hostem ipse cum peditum robore mediis castris erupit. <span class="br"></span><span class="lineNumber">7</span><span class="br"></span>pugna raro magis ulla saeva aut utriusque partis pernicie clarior fuisset, si extendi eam dies in longum spatium sivisset; <span class="br"></span><span class="lineNumber">8</span><span class="br"></span>nox accensum ingentibus animis proelium diremit. itaque acrior concursus fuit quam caedes et sicut aequata ferme pugna erat, 


</p></section><notes></notes></section>