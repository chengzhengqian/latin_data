<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
urbe velut arcem imminentem haberent muro circumdant; et Saguntini murum interiorem ab nondum capta parte urbis ducunt.</p>
<p><span class="br"></span><span class="lineNumber">11</span><span class="br"></span>Utrimque summa vi et muniunt et pugnant; sed interiora tuendo minorem in dies urbem Saguntini faciunt. <span class="br"></span><span class="lineNumber">12</span><span class="br"></span>simul crescit inopia omnium longa obsidione et minuitur exspectatio externae opis, cum tam procul Romani, unica spes, circa omnia hostium essent. <span class="br"></span><span class="lineNumber">13</span><span class="br"></span>paulisper tamen adfectos animos recreavit repentina profectio Hannibalis in Oretanos Carpetanosque, qui duo populi, dilectus acerbitate consternati, retentis conquisitoribus metum defectionis cum praebuissent, oppressi celeritate Hannibalis omiserunt mota arma.</p>
<p>12. Nec Sagunti oppugnatio segnior erat Maharbale Himilconis filio—eum praefecerat Hannibal—ita impigre rem agente ut ducem abesse nec cives nec hostes sentirent. <span class="br"></span><span class="lineNumber">2</span><span class="br"></span>is et proelia aliquot secunda fecit et tribus arietibus aliquantum muri discussit strataque omnia recentibus ruinis advenienti Hannibali ostendit. <span class="br"></span><span class="lineNumber">3</span><span class="br"></span>itaque ad ipsam arcem extemplo ductus exercitus atroxque proelium cum multorum utrimque caede initum et pars arcis capta est.</p>
<p>Temptata deinde per duos est exigua pacis spes, Alconem Saguntinum et Alorcum Hispanum. <span class="br"></span><span class="lineNumber">4</span><span class="br"></span>Alco insciis 


</p></section><notes></notes></section>