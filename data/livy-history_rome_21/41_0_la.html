<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
nec omnes Romani sed pars Gallorum, victi amplius ducenti ceciderunt. <span class="br"></span><span class="lineNumber">4</span><span class="br"></span>hoc principium simul omenque belli ut summae rerum prosperum eventum, ita haud sane incruentam ancipitisque certaminis victoriam Romanis portendit.</p>
<p><span class="br"></span><span class="lineNumber">5</span><span class="br"></span>Ut re ita gesta ad utrumque ducem sui redierunt, nec Scipioni stare sententia poterat nisi ut ex consiliis coeptisque hostis et ipse conatus caperet, <span class="br"></span><span class="lineNumber">6</span><span class="br"></span>et Hannibalem, incertum utrum coeptum in Italiam intenderet iter an cum eo qui primus se obtulisset Romanus exercitus manus consereret, avertit a praesenti certamine Boiorum legatorum regulique Magali aduentus, qui se duces itinerum, socios periculi fore adfirmantes, integro bello nusquam ante libatis viribus Italiam adgrediendam censent. <span class="br"></span><span class="lineNumber">7</span><span class="br"></span>multitudo timebat quidem hostem nondum oblitterata memoria superioris belli; sed magis iter immensum Alpesque, rem fama utique inexpertis horrendam, metuebat.</p>
<p>30. Itaque Hannibal, postquam ipsi sententia stetit pergere ire atque Italiam petere, advocata contione varie militum versat animos castigando adhortandoque:</p>
<p><span class="br"></span><span class="lineNumber">2</span><span class="br"></span>Mirari se quinam pectora semper impauida repens terror invaserit. per tot annos vincentes eos stipendia facere neque ante Hispania excessisse quam omnes gentesque et terrae quas duo diversa maria amplectantur Carthaginiensium essent. <span class="br"></span><span class="lineNumber">3</span><span class="br"></span>indignatos deinde quod quicumque Saguntum


</p></section><notes></notes></section>