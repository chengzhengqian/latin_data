<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
pudor non lati auxilii et ira in Carthaginienses metusque de summa rerum cepit, velut si iam ad portas hostis esset, ut tot uno tempore motibus animi turbati trepidarent magis quam consulerent: <span class="br"></span><span class="lineNumber">3</span><span class="br"></span>nam neque hostem acriorem bellicosioremque secum congressum nec rem Romanam tam desidem unquam fuisse atque imbellem. <span class="br"></span><span class="lineNumber">4</span><span class="br"></span>Sardos Corsosque et Histros atque Illyrios lacessisse magis quam exercuisse Romana arma et cum Gallis tumultuatum verius quam belligeratum: <span class="br"></span><span class="lineNumber">5</span><span class="br"></span>Poenum hostem veteranum, trium et viginti annorum militia durissima inter Hispanas gentes semper victorem, duci acerrimo adsuetum, recentem ab excidio opulentissimae urbis, Hiberum transire; <span class="br"></span><span class="lineNumber">6</span><span class="br"></span>trahere secum tot excitos Hispanorum populos; conciturum avidas semper armorum Gallicas gentes; cum orbe terrarum bellum gerendum in Italia ac pro moenibus Romanis esse.</p>
<p>17. Nominatae iam antea consulibus provinciae erant; tum sortiri iussi. Cornelio Hispania Sempronio Africa cum Sicilia evenit. <span class="br"></span><span class="lineNumber">2</span><span class="br"></span>sex in eum annum decretae legiones et socium quantum ipsis videretur et classis quanta parari posset. <span class="br"></span><span class="lineNumber">3</span><span class="br"></span>quattuor et viginti peditum Romanorum milia scripta 


 
</p></section><notes></notes></section>