<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 quod multo maius est, Alpium, cum semenstri hoc conferam duce, desertore exercitus sui? <span class="br"></span><span class="lineNumber">16</span><span class="br"></span>cui si quis demptis signis Poenos Romanosque hodie ostendat, ignoraturum certum habeo utrius exercitus sit consul. <span class="br"></span><span class="lineNumber">17</span><span class="br"></span>non ego illud parvi aestimo, milites, quod nemo est vestrum cuius non ante oculos ipse saepe militare aliquod ediderim facinus, cui non idem ego virtutis spectator ac testis notata temporibus locisque referre sua possim decora. <span class="br"></span><span class="lineNumber">18</span><span class="br"></span>cum laudatis a me miliens donatisque, alumnus prius omnium vestrum quam imperator, procedam in aciem adversus ignotos inter se ignorantesque.</p>
<p>44. “Quocumque circumtuli oculos, plena omnia video animorum ac roboris, veteranum peditem, generosissimarum gentium equites frenatos infrenatosque, <span class="br"></span><span class="lineNumber">2</span><span class="br"></span>vos socios fidelissimos fortissimosque, vos, Carthaginienses, cum pro<a class="footnoteLink" href="#note_LCL233_126_53" id="target_note_LCL233_126_53"><sup>53</sup></a> patria, tum ob iram iustissimam pugnaturos. <span class="br"></span><span class="lineNumber">3</span><span class="br"></span>inferimus bellum infestisque signis descendimus in Italiam, tanto audacius fortiusque pugnaturi quam hostis, quanto maior spes, maior est animus inferentis vim quam arcentis. <span class="br"></span><span class="lineNumber">4</span><span class="br"></span>accendit praeterea et stimulat animos dolor, iniuria, indignitas.</p>
<p>“Ad supplicium depoposcerunt me ducem primum, deinde vos omnes qui Saguntum oppugnassetis; deditos ultimis cruciatibus adfecturi fuerunt. <span class="br"></span><span class="lineNumber">5</span><span class="br"></span>crudelissima ac 


</p></section><notes><section class="footnotes"><ul><li class="note" id="note_LCL233_126_53"><a class="footnoteCrossrefLink" href="#target_note_LCL233_126_53" title="Click to highlight in text"><sup class="lineRef">53</sup>&lt;pro&gt; patria<span class="italic"> Weiss</span>.: patriam <span class="italic">P</span>: ob patriam <span class="italic">M<sup>c</sup></span>Γ</a></li><script type="text/javascript">document.getElementById('note_LCL233_126_53').style.display = "none";</script></ul></section></notes></section>