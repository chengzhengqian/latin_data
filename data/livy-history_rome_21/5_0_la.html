<section class="div1 language" lang="la"><header><hgroup><h1>LIVY</h1></hgroup></header><section class="div2">
<p>4. Missus Hannibal in Hispaniam primo statim adventu omnem exercitum in se convertit; Hamilcarem iuvenem redditum sibi veteres milites credere; <span class="br"></span><span class="lineNumber">2</span><span class="br"></span>eundem vigorem in voltu vimque in oculis, habitum oris lineamentaque intueri. dein brevi effecit ut pater in se minimum momentum ad favorem conciliandum esset. <span class="br"></span><span class="lineNumber">3</span><span class="br"></span>nunquam ingenium idem ad res diversissimas, parendum atque imperandum, habilius fuit. itaque haud facile discerneres utrum imperatori an exercitui carior esset; <span class="br"></span><span class="lineNumber">4</span><span class="br"></span>neque Hasdrubal alium quemquam praeficere malle ubi quid fortiter ac strenue agendum esset, neque milites alio duce plus confidere aut audere.</p>
<p><span class="br"></span><span class="lineNumber">5</span><span class="br"></span>Plurimum audaciae ad pericula capessenda, plurimum consilii inter ipsa pericula erat. Nullo labore aut corpus fatigari aut animus vinci poterat. <span class="br"></span><span class="lineNumber">6</span><span class="br"></span>caloris ac frigoris patientia par; cibi potionisque desiderio naturali, non voluptate modus finitus; vigiliarum somnique nec die nec nocte discriminata tempora; <span class="br"></span><span class="lineNumber">7</span><span class="br"></span>id quod gerendis rebus superesset quieti datum; ea neque molli strato neque silentio accersita; multi saepe militari sagulo opertum humi iacentem inter custodias stationesque militum conspexerunt. <span class="br"></span><span class="lineNumber">8</span><span class="br"></span>vestitus nihil inter aequales excellens: arma atque equi conspiciebantur. equitum peditumque idem longe primus erat; princeps in proelium ibat, ultimus conserto proelio excedebat.</p>
<p><span class="br"></span><span class="lineNumber">9</span><span class="br"></span>Has tantas viri virtutes ingentia vitia aequabant, inhumana

</p></section><notes></notes></section>