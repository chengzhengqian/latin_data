<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 tutandique pontis causa castellum insuper imponunt: <span class="br"></span><span class="lineNumber">2</span><span class="br"></span>Poenus hostibus opere occupatis Maharbalem cum ala Numidarum, equitibus quingentis, ad depopulandos sociorum populi Romani agros mittit; <span class="br"></span><span class="lineNumber">3</span><span class="br"></span>Gallis parci quam maxime iubet principumque animos ad defectionem sollicitari.</p>
<p>Ponte perfecto traductus Romanus exercitus in agrum Insubrium quinque milia passuum a Victumulis consedit. <span class="br"></span><span class="lineNumber">4</span><span class="br"></span>ibi Hannibal castra habebat; revocatoque propere Maharbale atque equitibus cum instare certamen cerneret, nihil unquam satis dictum praemonitumque ad cohortandos milites ratus, vocatis ad contionem certa praemia pronuntiat in quorum spem pugnarent: <span class="br"></span><span class="lineNumber">5</span><span class="br"></span>agrum sese daturum esse in Italia, Africa, Hispania, ubi quisque velit, immunem ipsi qui accepisset liberisque; qui pecuniam quam agrum maluisset, ei se argento satisfacturum; <span class="br"></span><span class="lineNumber">6</span><span class="br"></span>qui sociorum cives Carthaginienses fieri vellent, potestatem facturum; qui domos redire mallent, daturum se operam ne cuius suorum popularium mutatam secum fortunam esse vellent. <span class="br"></span><span class="lineNumber">7</span><span class="br"></span>servis quoque dominos prosecutis libertatem proponit binaque pro his mancipia dominis se redditurum. <span class="br"></span><span class="lineNumber">8</span><span class="br"></span>eaque ut rata scirent fore, agnum laeva manu, dextra silicem retinens, si falleret, Iovem ceterosque precatus deos ita se mactarent quemadmodum ipse agnum mactasset, secundum precationem caput pecudis saxo elisit. <span class="br"></span><span class="lineNumber">9</span><span class="br"></span>tum vero omnes, velut dis auctoribus in spem suam quisque acceptis, 


</p></section><notes></notes></section>