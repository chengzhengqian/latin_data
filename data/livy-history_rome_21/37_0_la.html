<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 simul et ipsi traici exercitum levarique quam primum regionem suam tanta hominum urgente turba cupiebant. <span class="br"></span><span class="lineNumber">8</span><span class="br"></span>itaque ingens coacta vis navium est lintriumque temere ad vicinalem usum paratarum; novasque alias primum Galli incohantes cavabant ex singulis arboribus, <span class="br"></span><span class="lineNumber">9</span><span class="br"></span>deinde et ipsi milites simul copia materiae, simul facilitate operis inducti, alveos informes, nihil dummodo innare aquae et capere onera possent curantes, raptim quibus se suaque transveherent faciebant.</p>
<p>27. Iamque omnibus satis comparatis ad traiciendum terrebant ex adverso hostes omnem ripam equites virique obtinentes. <span class="br"></span><span class="lineNumber">2</span><span class="br"></span>quos ut averteret, Hannonem Bomilcaris filium vigilia prima noctis cum parte copiarum, maxime Hispanis, adverso flumine ire iter unius diei iubet, <span class="br"></span><span class="lineNumber">3</span><span class="br"></span>et, ubi primum possit quam occultissime traiecto amni, circumducere agmen ut cum opus facto sit adoriatur ab tergo hostes. <span class="br"></span><span class="lineNumber">4</span><span class="br"></span>ad id dati duces Galli edocent inde milia quinque et viginti ferme supra parvae insulae circumfusum amnem latiore ubi dividebatur eoque minus alto alveo transitum ostendere.</p>
<p><span class="br"></span><span class="lineNumber">5</span><span class="br"></span>Ibi raptim caesa materia ratesque fabricatae in quibus equi virique et alia onera traicerentur. Hispani sine ulla mole in utres vestimentis coniectis ipsi caetris superpositis incubantes flumen tranavere. <span class="br"></span><span class="lineNumber">6</span><span class="br"></span>et alius exercitus ratibus 



</p></section><notes></notes></section>