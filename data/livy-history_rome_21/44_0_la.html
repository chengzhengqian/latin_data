<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
<span class="br"></span><span class="lineNumber">6</span><span class="br"></span>tum discors erat: regni certamine ambigebant fratres; maior et qui prius imperitarat, Braneus nomine, minore a fratre<a class="footnoteLink" href="#note_LCL233_88_29" id="target_note_LCL233_88_29"><sup>29</sup></a> et coetu iuniorum, qui iure minus vi plus poterant,<a class="footnoteLink" href="#note_LCL233_88_30" id="target_note_LCL233_88_30"><sup>30</sup></a> pellebatur. <span class="br"></span><span class="lineNumber">7</span><span class="br"></span>huius seditionis peropportuna disceptatio cum ad Hannibalem delata<a class="footnoteLink" href="#note_LCL233_88_31" id="target_note_LCL233_88_31"><sup>31</sup></a> esset, arbiter regni factus, quod ea senatus principumque sententia fuerat, imperium maiori restituit. <span class="br"></span><span class="lineNumber">8</span><span class="br"></span>ob id meritum commeatu copiaque rerum omnium, maxime vestis, est adiutus, quam infames frigoribus Alpes praeparari cogebant.</p>
<p><span class="br"></span><span class="lineNumber">9</span><span class="br"></span>Sedatis certaminibus Allobrogum cum iam Alpes peteret, non recta regione iter instituit sed ad laevam in Tricastinos flexit; inde per extremam oram Vocontiorum agri tendit in Trigorios,<a class="footnoteLink" href="#note_LCL233_88_32" id="target_note_LCL233_88_32"><sup>32</sup></a> haud usquam impedita via priusquam ad Druentiam flumen pervenit. <span class="br"></span><span class="lineNumber">10</span><span class="br"></span>is et ipse Alpinus amnis longe omnium Galliae fluminum difficillimus transitu est; nam cum aquae vim vehat ingentem, <span class="br"></span><span class="lineNumber">11</span><span class="br"></span>non tamen navium patiens est, quia nullis coercitus ripis, pluribus simul neque iisdem alveis fluens, †nova semper vada 





 
</p></section><notes><section class="footnotes"><ul><li class="note" id="note_LCL233_88_29"><a class="footnoteCrossrefLink" href="#target_note_LCL233_88_29" title="Click to highlight in text"><sup class="lineRef">29</sup>minore a (a minore <span class="italic">dett</span>.) fratre <span class="italic">Valla</span> (<span class="italic">A<sup>v</sup></span>): <span class="italic">sic, sed om.</span> a <span class="italic">E<sup>z</sup></span>: minor erat fratre π: a(b) fratre minore <span class="italic">H.J.M</span>.</a></li><script type="text/javascript">document.getElementById('note_LCL233_88_29').style.display = "none";</script><li class="note" id="note_LCL233_88_30"><a class="footnoteCrossrefLink" href="#target_note_LCL233_88_30" title="Click to highlight in text"><sup class="lineRef">30</sup>poterant <span class="italic">det</span>.: poterat π</a></li><script type="text/javascript">document.getElementById('note_LCL233_88_30').style.display = "none";</script><li class="note" id="note_LCL233_88_31"><a class="footnoteCrossrefLink" href="#target_note_LCL233_88_31" title="Click to highlight in text"><sup class="lineRef">31</sup>delata <span class="italic">M<sup>c</sup>C<sup>c</sup></span>Δ: delecta <span class="italic">MC</span> (delectasset <span class="italic">M</span>): reiecta (deiecta Λ) <span class="italic">A<sup>v</sup></span>: delegata <span class="italic">Wölfflin</span></a></li><script type="text/javascript">document.getElementById('note_LCL233_88_31').style.display = "none";</script><li class="note" id="note_LCL233_88_32"><a class="footnoteCrossrefLink" href="#target_note_LCL233_88_32" title="Click to highlight in text"><sup class="lineRef">32</sup>Trigorios π: Tricorios <span class="italic">Mog</span>.</a></li><script type="text/javascript">document.getElementById('note_LCL233_88_32').style.display = "none";</script></ul></section></notes></section>