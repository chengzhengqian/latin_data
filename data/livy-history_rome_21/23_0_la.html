<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
et mille octingenti equites, sociorum quadraginta milia peditum, quattuor milia et quadringenti equites; naves ducentae viginti quinqueremes, celoces viginti deducti. <span class="br"></span><span class="lineNumber">4</span><span class="br"></span>latum inde ad populum vellent iuberent populo Carthaginiensi bellum indici; eiusque belli causa supplicatio per urbem habita atque adorati di, ut bene ac feliciter eveniret quod bellum populus Romanus iussisset.</p>
<p><span class="br"></span><span class="lineNumber">5</span><span class="br"></span>Inter consules ita copiae divisae: Sempronio datae legiones duae—ea quaterna milia erant peditum et treceni equites—et sociorum sedecim milia peditum, equites mille octingenti; naves longae centum sexaginta, celoces duodecim. <span class="br"></span><span class="lineNumber">6</span><span class="br"></span>cum his terrestribus maritimisque copiis Ti. Sempronius missus in Siciliam, ita in Africam transmissurus si ad arcendum Italia Poenum consul alter satis esset.</p>
<p><span class="br"></span><span class="lineNumber">7</span><span class="br"></span>Cornelio minus copiarum datum, quia L. Manlius praetor et ipse cum haud invalido praesidio in Galliam mittebatur; <span class="br"></span><span class="lineNumber">8</span><span class="br"></span>navium maxime Cornelio numerus deminutus; sexaginta quinqueremes datae—neque enim mari venturum aut ea parte belli dimicaturum hostem credebant—et duae Romanae legiones cum suo iusto equitatu et quattuordecim milibus sociorum peditum, equitibus mille sescentis. <span class="br"></span><span class="lineNumber">9</span><span class="br"></span>duas legiones Romanas et decem milia sociorum peditum, mille equites socios, sescentos Romanos


</p></section><notes></notes></section>