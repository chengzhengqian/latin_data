<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
rem gerit ubi eum gerere senatus populusque Romanus voluit, <span class="br"></span><span class="lineNumber">4</span><span class="br"></span>ego, ut consulem ducem adversus Hannibalem ac Poenos haberetis, ipse me huic voluntario certamini obtuli, novo imperatori apud novos milites pauca verba facienda sunt.</p>
<p><span class="br"></span><span class="lineNumber">5</span><span class="br"></span>“Ne genus belli neve hostem ignoretis, cum iis est vobis, milites, pugnandum quos terra marique priore bello vicistis, a quibus stipendium per viginti annos exegistis, a quibus capta belli praemia Siciliam ac Sardiniam habetis. <span class="br"></span><span class="lineNumber">6</span><span class="br"></span>erit igitur in hoc certamine is vobis illisque animus qui victoribus et victis esse solet. nec nunc illi quia audent sed quia necesse est pugnaturi sunt, <span class="br"></span><span class="lineNumber">7</span><span class="br"></span>nisi creditis, qui exercitu incolumi pugnam detractavere, eos duabus partibus peditum equitumque in transitu Alpium amissis plus spei nactos esse.</p>
<p><span class="br"></span><span class="lineNumber">8</span><span class="br"></span>“At enim pauci quidem sunt sed vigentes animis corporibusque, quorum robora ac vires vix sustinere vis ulla possit. <span class="br"></span><span class="lineNumber">9</span><span class="br"></span>effigies immo, umbrae hominum, fame frigore inluvie squalore enecti, contusi ac debilitati inter saxa rupesque; ad hoc praeusti artus, nive rigentes nerui, membra torrida gelu, quassata fractaque arma, claudi ac debiles equi. <span class="br"></span><span class="lineNumber">10</span><span class="br"></span>cum hoc equite, cum hoc pedite pugnaturi estis; reliquias extremas hostis, non hostem habetis, ac nihil magis

 
</p></section><notes></notes></section>