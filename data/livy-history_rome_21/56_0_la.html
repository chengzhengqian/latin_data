<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
accolas Padi, ni eos circumspectantes defectionis tempus subito adventu consul oppressisset. <span class="br"></span><span class="lineNumber">6</span><span class="br"></span>et Hannibal movit ex Taurinis, incertos quae pars sequenda esset Gallos praesentem secuturos esse ratus.</p>
<p><span class="br"></span><span class="lineNumber">7</span><span class="br"></span>Iam prope in conspectu erant exercitus convenerantque duces sicuti inter se nondum satis noti, ita iam imbutus uterque quadam admiratione alterius. <span class="br"></span><span class="lineNumber">8</span><span class="br"></span>nam Hannibalis et apud Romanos iam ante Sagunti excidium celeberrimum nomen erat, et Scipionem Hannibal eo ipso quod adversus se dux potissimum lectus esset praestantem virum credebat; <span class="br"></span><span class="lineNumber">9</span><span class="br"></span>et auxerant inter se opinionem, Scipio, quod relictus in Gallia obuius fuerat in Italiam transgresso Hannibali, Hannibal et conatu tam audaci traiciendarum Alpium et effectu.</p>
<p><span class="br"></span><span class="lineNumber">10</span><span class="br"></span>Occupavit tamen Scipio Padum traicere et ad Ticinum amnem motis castris, priusquam educeret in aciem, adhortandorum militum causa talem orationem est exorsus:</p>
<p>40. â€œSi eum exercitum, milites, educerem in aciem quem in Gallia mecum habui, supersedissem loqui apud vos; <span class="br"></span><span class="lineNumber">2</span><span class="br"></span>quid enim adhortari referret aut eos equites qui equitatum hostium ad Rhodanum flumen egregie vicissent, aut eas legiones cum quibus fugientem hunc ipsum hostem secutus confessionem cedentis ac detractantis certamen pro victoria habui? <span class="br"></span><span class="lineNumber">3</span><span class="br"></span>nunc quia ille exercitus, Hispaniae provinciae scriptus, ibi cum fratre Cn. Scipione meis auspiciis 



</p></section><notes></notes></section>