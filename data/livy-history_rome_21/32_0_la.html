<section class="div1 language" lang="la"><header><hgroup><h1>LIVY</h1></hgroup></header><section class="div2">
<p>23. Hoc visu laetus tripertito Hiberum copias traiecit, praemissis qui Gallorum animos, qua traducendus exercitus erat, donis conciliarent Alpiumque transitus specularentur. nonaginta milia peditum, duodecim milia equitum Hiberum traduxit. <span class="br"></span><span class="lineNumber">2</span><span class="br"></span>Ilergetes inde Bargusiosque et Ausetanos et Lacetaniam, quae subiecta Pyrenaeis montibus est, subegit oraeque huic omni praefecit Hannonem, ut fauces quae Hispanias Galliis iungunt in potestate essent. <span class="br"></span><span class="lineNumber">3</span><span class="br"></span>decem milia peditum Hannoni ad praesidium obtinendae regionis data et mille equites.</p>
<p><span class="br"></span><span class="lineNumber">4</span><span class="br"></span>Postquam per Pyrenaeum saltum traduci exercitus est coeptus rumorque per barbaros manavit certior de bello Romano, tria milia inde Carpetanorum peditum iter averterunt. constabat non tam bello motos quam longinquitate viae insuperabilique Alpium transitu. <span class="br"></span><span class="lineNumber">5</span><span class="br"></span>Hannibal quia revocare aut vi retinere eos anceps erat, ne ceterorum etiam feroces animi inritarentur, <span class="br"></span><span class="lineNumber">6</span><span class="br"></span>supra septem milia hominum domos remisit, quos et ipse<a class="footnoteLink" href="#note_LCL233_64_16" id="target_note_LCL233_64_16"><sup>16</sup></a> gravari militia senserat, Carpetanos quoque ab se dimissos simulans.</p>
<p>24. Inde, ne mora atque otium animos sollicitaret, cum reliquis copiis Pyrenaeum transgreditur et ad oppidum Iliberrim castra locat.</p>
</section><notes><section class="footnotes"><ul><li class="note" id="note_LCL233_64_16"><a class="footnoteCrossrefLink" href="#target_note_LCL233_64_16" title="Click to highlight in text"><sup class="lineRef">16</sup>ipse Ï€: ipsos <span class="italic">Muret</span>: ipsa <span class="italic">Unger</span></a></li><script type="text/javascript">document.getElementById('note_LCL233_64_16').style.display = "none";</script></ul></section></notes></section>