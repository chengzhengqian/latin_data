<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>inde ad rupem muniendam per quam unam via esse poterat milites ducti, cum caedendum esset saxum, arboribus circa immanibus deiectis detruncatisque struem ingentem lignorum faciunt eamque, cum et vis venti apta faciendo igni coorta esset, succendunt ardentiaque saxa infuso aceto putrefaciunt. <span class="br"></span><span class="lineNumber">3</span><span class="br"></span>ita torridam incendio rupem ferro pandunt molliuntque anfractibus modicis clivos ut non iumenta solum sed elephanti etiam deduci possent.</p>
<p><span class="br"></span><span class="lineNumber">4</span><span class="br"></span>Quadriduum circa rupem consumptum, iumentis prope fame absumptis; nuda enim fere cacumina sunt et, si quid est pabuli, obruunt nives. <span class="br"></span><span class="lineNumber">5</span><span class="br"></span>inferiora valles apricosque quosdam colles habent rivosque prope silvas et iam humano cultu digniora loca. <span class="br"></span><span class="lineNumber">6</span><span class="br"></span>ibi iumenta in pabulum missa et quies muniendo fessis hominibus data. triduo inde ad planum descensum et iam<a class="footnoteLink" href="#note_LCL233_106_47" id="target_note_LCL233_106_47"><sup>47</sup></a> locis mollioribus et accolarum ingeniis.</p>
<p>38. Hoc maxime modo in Italiam perventum est quinto mense a Carthagine Nova, ut quidam auctores sunt, quinto decimo die Alpibus superatis. <span class="br"></span><span class="lineNumber">2</span><span class="br"></span>quantae copiae transgresso in Italiam Hannibali fuerint nequaquam inter 



 
</p></section><notes><section class="footnotes"><ul><li class="note" id="note_LCL233_106_47"><a class="footnoteCrossrefLink" href="#target_note_LCL233_106_47" title="Click to highlight in text"><sup class="lineRef">47</sup>et iam π: etiam <span class="italic">C</span>Γ: iam et <span class="italic">Crév</span>.: et <span class="italic">J. H. Voss</span>: e&lt;s&gt;t iam <span class="italic">Harant</span></a></li><script type="text/javascript">document.getElementById('note_LCL233_106_47').style.display = "none";</script></ul></section></notes></section>