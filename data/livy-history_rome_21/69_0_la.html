<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 tamen quam re maior, ab auxiliaribus Gallis facta est. <span class="br"></span><span class="lineNumber">2</span><span class="br"></span>ad duo milia peditum et ducenti equites, vigilibus ad portas trucidatis, ad Hannibalem transfugiunt; quos Poenus benigne adlocutus et spe ingentium donorum accensos in civitates quemque suas ad sollicitandos popularium animos dimisit.</p>
<p><span class="br"></span><span class="lineNumber">3</span><span class="br"></span>Scipio caedem eam signum defectionis omnium Gallorum esse ratus contactosque eo scelere velut iniecta rabie ad arma ituros, <span class="br"></span><span class="lineNumber">4</span><span class="br"></span>quamquam gravis adhuc volnere erat, tamen quarta vigilia noctis insequentis tacito agmine profectus ad Trebiam fluvium iam in loca altiora collesque impeditiores equiti castra movet. <span class="br"></span><span class="lineNumber">5</span><span class="br"></span>minus quam ad Ticinum fefellit; missisque Hannibal primum Numidis, deinde omni equitatu turbasset utique novissimum agmen, ni aviditate praedae in vacua Romana castra Numidae devertissent. <span class="br"></span><span class="lineNumber">6</span><span class="br"></span>ibi dum perscrutantes loca omnia castrorum nullo satis digno morae pretio tempus terunt, emissus hostis est de manibus; et cum iam transgressos Trebiam Romanos metantesque castra conspexissent, paucos moratorum occiderunt citra flumen interceptos.</p>
<p><span class="br"></span><span class="lineNumber">7</span><span class="br"></span>Scipio, nec vexationem volneris in via iactati ultra patiens et collegamâ€”iam enim et revocatum ex Sicilia audierat




</p></section><notes></notes></section>