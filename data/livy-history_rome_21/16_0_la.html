<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 paucorum iis dierum quietem dedit stationibus ad custodiam vinearum aliorumque operum dispositis. Interim animos eorum nunc ira in hostes stimulando, nunc spe praemiorum accendit; <span class="br"></span><span class="lineNumber">4</span><span class="br"></span>ut vero pro contione praedam captae urbis edixit militum fore, adeo accensi omnes sunt ut si extemplo signum datum esset, nulla vi resisti videretur posse. <span class="br"></span><span class="lineNumber">5</span><span class="br"></span>Saguntini ut a proeliis quietem habuerant nec lacessentes nec lacessiti per aliquot dies, ita non nocte non die unquam cessaverant ab opere, ut novum murum ab ea parte qua patefactum oppidum ruinis erat reficerent.</p>
<p><span class="br"></span><span class="lineNumber">6</span><span class="br"></span>Inde oppugnatio eos aliquanto atrocior quam ante adorta est, nec qua primum aut potissimum parte ferrent opem, cum omnia variis clamoribus streperent, satis scire poterant. <span class="br"></span><span class="lineNumber">7</span><span class="br"></span>ipse Hannibal qua turris mobilis, omnia munimenta urbis superans altitudine, agebatur hortator aderat. quae cum admota catapultis ballistisque per omnia tabulata dispositis muros defensoribus nudasset, <span class="br"></span><span class="lineNumber">8</span><span class="br"></span>tum Hannibal occasionem ratus, quingentos ferme Afros cum dolabris ad subruendum ab imo murum mittit; nec erat difficile opus, quod caementa non calce durata erant sed interlita luto, structurae antiquae<a class="footnoteLink" href="#note_LCL233_32_8" id="target_note_LCL233_32_8"><sup>8</sup></a> genere. <span class="br"></span><span class="lineNumber">9</span><span class="br"></span>itaque latius quam qua caederetur ruebat perque patentia ruinis agmina armatorum in urbem vadebant. <span class="br"></span><span class="lineNumber">10</span><span class="br"></span>locum quoque editum capiunt, conlatisque eo catapultis ballistisque ut castellum in ipsa 



</p></section><notes><section class="footnotes"><ul><li class="note" id="note_LCL233_32_8"><a class="footnoteCrossrefLink" href="#target_note_LCL233_32_8" title="Click to highlight in text"><sup class="lineRef">8</sup>antiquae Ï€: antiquo <span class="italic">K</span></a></li><script type="text/javascript">document.getElementById('note_LCL233_32_8').style.display = "none";</script></ul></section></notes></section>