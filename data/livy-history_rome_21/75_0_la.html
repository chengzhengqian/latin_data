<section class="div1 language" lang="la"><header><hgroup><h1>LIVY</h1></hgroup></header><section class="div2">
<p><span class="br"></span><span class="lineNumber">3</span><span class="br"></span>Quod inter Trebiam Padumque agri est Galli tum incolebant, in duorum praepotentium populorum certamine per ambiguum favorem haud dubie gratiam victoris spectantes. <span class="br"></span><span class="lineNumber">4</span><span class="br"></span>id Romani, modo ne quid moverent, aequo satis, Poenus periniquo animo ferebat, ab Gallis accitum se venisse ad liberandos eos dictitans. <span class="br"></span><span class="lineNumber">5</span><span class="br"></span>ob eam iram, simul ut praeda militem aleret, duo milia peditum et mille equites, Numidas plerosque, mixtos quosdam et Gallos, populari omnem deinceps agrum usque ad Padi ripas iussit. <span class="br"></span><span class="lineNumber">6</span><span class="br"></span>egentes ope Galli, cum ad id dubios servassent animos, coacti ab auctoribus iniuriae ad vindices futuros declinant legatisque ad consules<a class="footnoteLink" href="#note_LCL233_150_68" id="target_note_LCL233_150_68"><sup>68</sup></a> missis auxilium Romanorum terrae ob nimiam cultorum fidem in Romanos laboranti orant.</p>
<p><span class="br"></span><span class="lineNumber">7</span><span class="br"></span>Cornelio nec causa nec tempus agendae rei placebat suspectaque ei gens erat cum ob infida multa facinora, tum, ut alia<a class="footnoteLink" href="#note_LCL233_150_69" id="target_note_LCL233_150_69"><sup>69</sup></a> vetustate obsolevissent, ob recentem Boiorum perfidiam: <span class="br"></span><span class="lineNumber">8</span><span class="br"></span>Sempronius contra continendis in fide sociis maximum vinculum esse primos qui eguissent ope defensos censebat. <span class="br"></span><span class="lineNumber">9</span><span class="br"></span>tum collega cunctante equitatum suum mille peditum iaculatoribus ferme admixtis ad defendendum Gallicum agrum trans Trebiam mittit. <span class="br"></span><span class="lineNumber">10</span><span class="br"></span>sparsos et incompositos, ad hoc graves praeda plerosque cum inopinato invasisset, ingentem terrorem caedemque ac fugam 



</p></section><notes><section class="footnotes"><ul><li class="note" id="note_LCL233_150_68"><a class="footnoteCrossrefLink" href="#target_note_LCL233_150_68" title="Click to highlight in text"><sup class="lineRef">68</sup>consules <span class="italic">Drak.</span>: consulem <span class="italic">P</span></a></li><script type="text/javascript">document.getElementById('note_LCL233_150_68').style.display = "none";</script><li class="note" id="note_LCL233_150_69"><a class="footnoteCrossrefLink" href="#target_note_LCL233_150_69" title="Click to highlight in text"><sup class="lineRef">69</sup>ut alia <span class="italic">ed. Rom.</span>: obiutilia <span class="italic">P</span>: ob utilia <span class="italic">P<sup>c</sup></span>: ut illa <span class="italic">Drak.</span></a></li><script type="text/javascript">document.getElementById('note_LCL233_150_69').style.display = "none";</script></ul></section></notes></section>