<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 ab actuariis aliquot navibus ad alteram ripam pertrahitur; ita primis expositis, alii deinde repetiti ac traiecti sunt. <span class="br"></span><span class="lineNumber">10</span><span class="br"></span>nihil sane trepidabant, donec continenti velut ponte agerentur; primus erat pavor cum soluta ab ceteris rate in altum raperentur. <span class="br"></span><span class="lineNumber">11</span><span class="br"></span>ibi urgentes inter se, cedentibus extremis ab aqua, trepidationis aliquantum edebant donec quietem ipse timor circumspectantibus aquam fecisset. excidere etiam saevientes quidam in flumen; sed pondere ipso stabiles, deiectis rectoribus quaerendis pedetemptim vadis in terram evasere.</p>
<p>29. Dum elephanti traiciuntur, interim Hannibal Numidas equites quingentos ad castra Romana miserat speculatum ubi et quantae copiae essent et quid pararent. <span class="br"></span><span class="lineNumber">2</span><span class="br"></span>huic alae equitum missi, ut ante dictum est, ab ostio Rhodani trecenti Romanorum equites occurrunt. proelium atrocius quam pro numero pugnantium editur; <span class="br"></span><span class="lineNumber">3</span><span class="br"></span>nam praeter multa volnera caedes etiam prope par utrimque fuit, fugaque et pavor Numidarum Romanis iam admodum fessis victoriam dedit. victores ad centum quadraginta,<a class="footnoteLink" href="#note_LCL233_80_25" id="target_note_LCL233_80_25"><sup>25</sup></a>
</p></section><notes><section class="footnotes"><ul><li class="note" id="note_LCL233_80_25"><a class="footnoteCrossrefLink" href="#target_note_LCL233_80_25" title="Click to highlight in text"><sup class="lineRef">25</sup>quadraginta <span class="italic">Gron.</span> (<span class="italic">cf. Polyb. 3.45.2</span>): lx Ï€</a></li><script type="text/javascript">document.getElementById('note_LCL233_80_25').style.display = "none";</script></ul></section></notes></section>