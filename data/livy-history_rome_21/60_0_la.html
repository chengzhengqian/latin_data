<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 dedimus precantibus, emisimus ex obsidione, pacem cum victis fecimus, tutelae deinde nostrae duximus, cum Africo bello urgerentur. <span class="br"></span><span class="lineNumber">13</span><span class="br"></span>pro his impertitis, furiosum iuvenem sequentes oppugnatum patriam nostram veniunt.</p>
<p>“Atque utinam pro decore tantum hoc vobis et non pro salute esset certamen. <span class="br"></span><span class="lineNumber">14</span><span class="br"></span>non de possessione Siciliae ac Sardiniae, de quibus quondam agebatur, sed pro Italia vobis est pugnandum <span class="br"></span><span class="lineNumber">15</span><span class="br"></span>nec est alius ab tergo exercitus qui, nisi nos vincimus, hosti obsistat, nec Alpes aliae sunt, quas dum superant, comparari nova possint praesidia; hic est obstandum, milites, velut si ante Romana moenia pugnemus.</p>
<p><span class="br"></span><span class="lineNumber">16</span><span class="br"></span>“Unusquisque se non corpus suum sed coniugem ac liberos parvos armis protegere putet; nec domesticas solum agitet curas sed identidem hoc animo reputet nostras nunc intueri manus senatum populumque Romanum: <span class="br"></span><span class="lineNumber">17</span><span class="br"></span>qualis nostra vis virtusque fuerit, talem deinde fortunam illius urbis ac Romani imperii fore.”</p>
<p>42. Haec apud Romanos consul. Hannibal rebus prius quam verbis adhortandos milites ratus, circumdato ad spectaculum exercitu captivos montanos vinctos in medio statuit armisque Gallicis ante pedes eorum proiectis interrogare interpretem iussit, ecquis, si vinculis levaretur armaque et equum victor acciperet, decertare ferro vellet. <span class="br"></span><span class="lineNumber">2</span><span class="br"></span>cum ad unum omnes ferrum pugnamque poscerent et 
</p></section><notes></notes></section>