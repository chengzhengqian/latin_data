<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
Poeni. <span class="br"></span><span class="lineNumber">10</span><span class="br"></span>Ut vero Hannibal ipse, dum murum incautius subit, adversum femur tragula graviter ictus cecidit, tanta circa fuga ac trepidatio fuit ut non multum abesset quin opera ac vineae desererentur.</p>
<p>8. Obsidio deinde per paucos dies magis quam oppugnatio fuit dum volnus ducis curaretur; per quod tempus ut quies certaminum erat ita ab apparatu operum ac munitionum nihil cessatum. <span class="br"></span><span class="lineNumber">2</span><span class="br"></span>itaque acrius de integro coortum est bellum pluribusque partibus, vix accipientibus quibusdam opera locis, vineae coeptae agi admoverique aries. <span class="br"></span><span class="lineNumber">3</span><span class="br"></span>abundabat multitudine hominum Poenus: ad centum quinquaginta milia habuisse in armis satis creditur; <span class="br"></span><span class="lineNumber">4</span><span class="br"></span>oppidani ad omnia tuenda atque obeunda multifariam distineri coepti non sufficiebant.</p>
<p><span class="br"></span><span class="lineNumber">5</span><span class="br"></span>Itaque iam feriebantur arietibus muri quassataeque multae partes erant; una continentibus ruinis nudaverat urbem; tres deinceps turres quantumque inter eas muri erat cum fragore ingenti prociderunt.<a class="footnoteLink" href="#note_LCL233_22_3" id="target_note_LCL233_22_3"><sup>3</sup></a> <span class="br"></span><span class="lineNumber">6</span><span class="br"></span>captum oppidum ea ruina crediderant Poeni; qua, velut si pariter utrosque murus texisset, ita utrimque in pugnam procursum est. <span class="br"></span><span class="lineNumber">7</span><span class="br"></span>nihil tumultuariae pugnae simile erat, quales in oppugnationibus urbium per occasionem partis alterius conseri solent, sed iustae acies, velut patenti campo, inter ruinas muri tectaque urbis modico distantia intervallo constiterant. <span class="br"></span><span class="lineNumber">8</span><span class="br"></span>hinc spes, hinc desperatio animos inritat, Poeno cepisse iam se urbem si paulum adnitatur credente, 


</p></section><notes><section class="footnotes"><ul><li class="note" id="note_LCL233_22_3"><a class="footnoteCrossrefLink" href="#target_note_LCL233_22_3" title="Click to highlight in text"><sup class="lineRef">3</sup>prociderunt Ï€: prociderant <span class="italic">det</span>.</a></li><script type="text/javascript">document.getElementById('note_LCL233_22_3').style.display = "none";</script></ul></section></notes></section>