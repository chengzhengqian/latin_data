<section class="div1 language" lang="la"><header><hgroup><h1>LIVY</h1></hgroup></header><section class="div2">
<p><span class="br"></span><span class="lineNumber">6</span><span class="br"></span>Sempronius ad tumultum Numidarum primum omnem equitatum, ferox ea parte virium, deinde sex milia peditum, postremo omnes copias a destinato<a class="footnoteLink" href="#note_LCL233_158_74" id="target_note_LCL233_158_74"><sup>74</sup></a> iam ante consilio avidus certaminis eduxit. <span class="br"></span><span class="lineNumber">7</span><span class="br"></span>erat forte brumae tempus et nivalis dies in locis Alpibus Appenninoque interiectis, propinquitate etiam fluminum ac paludum praegelidis. <span class="br"></span><span class="lineNumber">8</span><span class="br"></span>ad hoc raptim eductis hominibus atque equis, non capto ante cibo, non ope ulla ad arcendum frigus adhibita, nihil caloris inerat, et quidquid aurae fluminis appropinquabant, adflabat acrior frigoris vis. <span class="br"></span><span class="lineNumber">9</span><span class="br"></span>ut vero refugientes Numidas insequentes aquam ingressi sunt—et erat pectoribus tenus aucta nocturno imbri—tum utique egressis rigere omnibus corpora ut vix armorum tenendorum potentia esset, et simul lassitudine et procedente iam die fame etiam deficere.</p>
<p>55. Hannibalis interim miles ignibus ante tentoria factis oleoque per manipulos, ut mollirent artus, misso et cibo per otium capto, ubi transgressos flumen hostes nuntiatum est, alacer animis corporibusque arma capit atque in aciem procedit.</p>
<p><span class="br"></span><span class="lineNumber">2</span><span class="br"></span>Baliares locat ante signa levemque aliam<a class="footnoteLink" href="#note_LCL233_158_75" id="target_note_LCL233_158_75"><sup>75</sup></a> armaturam, octo ferme milia hominum, dein graviorem armis peditem, quod virium quod roboris erat; in cornibus circumfudit decem milia equitum et ab cornibus in utramque partem diversos<a class="footnoteLink" href="#note_LCL233_158_76" id="target_note_LCL233_158_76"><sup>76</sup></a> elephantos statuit.</p>
</section><notes><section class="footnotes"><ul><li class="note" id="note_LCL233_158_74"><a class="footnoteCrossrefLink" href="#target_note_LCL233_158_74" title="Click to highlight in text"><sup class="lineRef">74</sup>a (ab <span class="italic">H.J.M.</span>) destinato <span class="italic">Madvig</span>:<span class="italic"> </span>ad destinatum <span class="italic">P</span></a></li><script type="text/javascript">document.getElementById('note_LCL233_158_74').style.display = "none";</script><li class="note" id="note_LCL233_158_75"><a class="footnoteCrossrefLink" href="#target_note_LCL233_158_75" title="Click to highlight in text"><sup class="lineRef">75</sup>levem&lt;que aliam&gt; (<span class="italic">vel</span> &lt;ceteramque&gt; levem) Luchs: levem <span class="italic">P</span>: levemque <span class="italic">det.</span>: &lt;ac&gt; levem <span class="italic">Glar.</span></a></li><script type="text/javascript">document.getElementById('note_LCL233_158_75').style.display = "none";</script><li class="note" id="note_LCL233_158_76"><a class="footnoteCrossrefLink" href="#target_note_LCL233_158_76" title="Click to highlight in text"><sup class="lineRef">76</sup>diversos <span class="italic">P</span>:<span class="italic"> </span>divisos <span class="italic">Ald</span>.</a></li><script type="text/javascript">document.getElementById('note_LCL233_158_76').style.display = "none";</script></ul></section></notes></section>