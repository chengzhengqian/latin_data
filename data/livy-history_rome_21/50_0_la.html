<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 noxque una Hannibali sine equitibus atque impedimentis acta est.</p>
<p>35. Postero die iam segnius intercursantibus barbaris iunctae copiae saltusque haud sine clade, maiore tamen iumentorum quam hominum pernicie, superatus.<span class="br"></span><span class="lineNumber">2</span><span class="br"></span> inde montani pauciores iam et latrocinii magis quam belli more concursabant modo in primum, modo in novissimum agmen, utcumque aut locus opportunitatem daret aut progressi morative aliquam occasionem fecissent. <span class="br"></span><span class="lineNumber">3</span><span class="br"></span>elephanti sicut per artas praecipites<a class="footnoteLink" href="#note_LCL233_100_44" id="target_note_LCL233_100_44"><sup>44</sup></a> vias magna mora agebantur, ita tutum ab hostibus quacumque incederent, quia insuetis adeundi propius metus erat, agmen praebebant.</p>
<p><span class="br"></span><span class="lineNumber">4</span><span class="br"></span>Nono die in iugum Alpium perventum est per invia pleraque et errores, quos aut ducentium fraus aut, ubi fides iis non esset, temere initae valles a coniectantibus iter faciebant. <span class="br"></span><span class="lineNumber">5</span><span class="br"></span>biduum in iugo stativa habita fessisque labore ac pugnando quies data militibus; iumentaque aliquot, quae prolapsa in rupibus erant, sequendo vestigia agminis in castra pervenere.</p>
<p><span class="br"></span><span class="lineNumber">6</span><span class="br"></span>Fessis taedio tot malorum nivis etiam casus, occidente iam sidere Vergiliarum, ingentem terrorem adiecit. <span class="br"></span><span class="lineNumber">7</span><span class="br"></span>per omnia nive oppleta cum signis prima luce motis segniter agmen incederet pigritiaque et desperatio in omnium 



</p></section><notes><section class="footnotes"><ul><li class="note" id="note_LCL233_100_44"><a class="footnoteCrossrefLink" href="#target_note_LCL233_100_44" title="Click to highlight in text"><sup class="lineRef">44</sup>praecipites <span class="italic">hic</span> π, <span class="italic">ante</span> per Λ: praecipitesque <span class="italic">C<sup>c</sup></span>: <span class="italic">del. W-C</span></a></li><script type="text/javascript">document.getElementById('note_LCL233_100_44').style.display = "none";</script></ul></section></notes></section>