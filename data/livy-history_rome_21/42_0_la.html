<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 obsedissent velut ob noxam sibi dedi postularet populus Romanus, Hiberum traiecisse ad delendum nomen Romanorum liberandumque orbem terrarum.<span class="br"></span><span class="lineNumber">4</span><span class="br"></span> tum nemini visum id longum, cum ab occasu solis ad exortus intenderent iter: <span class="br"></span><span class="lineNumber">5</span><span class="br"></span>nunc, postquam multo maiorem partem itineris emensam cernant, Pyrenaeum saltum inter ferocissimas gentes superatum, Rhodanum, tantum amnem, tot milibus Gallorum prohibentibus, domita etiam ipsius fluminis vi traiectum, in conspectu Alpes habeant, quarum alterum latus Italiae sit, <span class="br"></span><span class="lineNumber">6</span><span class="br"></span>in ipsis portis hostium fatigatos subsistere, quid Alpes aliud esse credentes quam montium altitudines? <span class="br"></span><span class="lineNumber">7</span><span class="br"></span>fingerent altiores Pyrenaei iugis: nullas profecto terras caelum contingere nec inexsuperabiles humano generi esse. Alpes quidem habitari, coli, gignere atque alere animantes; peruias †paucis esse†<a class="footnoteLink" href="#note_LCL233_84_26" id="target_note_LCL233_84_26"><sup>26</sup></a> exercitibus. <span class="br"></span><span class="lineNumber">8</span><span class="br"></span>eos ipsos quos cernant legatos non pinnis sublime elatos Alpes transgressos. ne maiores quidem eorum indigenas sed advenas Italiae cultores has ipsas Alpes ingentibus saepe agminibus cum liberis ac coniugibus migrantium modo tuto transmisisse. <span class="br"></span><span class="lineNumber">9</span><span class="br"></span>militi quidem armato nihil secum praeter instrumenta belli portanti quid invium aut inexsuperabile esse? Saguntum ut caperetur, quid per octo 



</p></section><notes><section class="footnotes"><ul><li class="note" id="note_LCL233_84_26"><a class="footnoteCrossrefLink" href="#target_note_LCL233_84_26" title="Click to highlight in text"><sup class="lineRef">26</sup>†paucis esse† <span class="italic">P</span>: <span class="italic">sic sed add.</span> &lt;invias&gt; <span class="italic">post</span> exercitibus (<span class="italic">sc</span>. <span class="italic">interrog</span>.) <span class="italic">det</span>., &lt;non&gt; <span class="italic">ante</span> exercitibus (<span class="italic">interrog</span>.) <span class="italic">Gron.</span>: &lt;nec invias esse&gt; <span class="italic">Heus</span>.: &lt;esse et&gt; <span class="italic">Madvig</span>:<span class="italic"> </span>fauci(e)s esse<span class="italic"> Heerwagen</span></a></li><script type="text/javascript">document.getElementById('note_LCL233_84_26').style.display = "none";</script></ul></section></notes></section>