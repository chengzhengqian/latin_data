<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
cum intrare vellent, excepit insidiis. <span class="br"></span><span class="lineNumber">9</span><span class="br"></span>caesa ad duodecim milia; exuti prope omnes armis domos passim palantes per agros diffugere; nec obsessos alia ulla res quam iniqua oppugnantibus hiemps tutabatur. <span class="br"></span><span class="lineNumber">10</span><span class="br"></span>triginta dies obsidio fuit, per quos raro unquam nix minus quattuor pedes alta iacuit adeoque pluteos ac vineas Romanorum operuerat ut ea sola ignibus aliquotiens coniectis ab hoste etiam tutamentum fuerit. <span class="br"></span><span class="lineNumber">11</span><span class="br"></span>postremo cum Amusicus princeps eorum ad Hasdrubalem profugisset, viginti argenti talentis pacti deduntur. Tarraconem in hiberna reditum est.</p>
<p>62. Romae aut circa urbem multa ea hieme prodigia facta aut, quod evenire solet motis semel in religionem animis, multa nuntiata et temere credita sunt, <span class="br"></span><span class="lineNumber">2</span><span class="br"></span>in quis ingenuum infantem semenstrem in foro holitorio “triumphum” clamasse, <span class="br"></span><span class="lineNumber">3</span><span class="br"></span>et in foro boario bovem in tertiam contignationem sua sponte escendisse atque inde tumultu habitatorum territum sese deiecisse, <span class="br"></span><span class="lineNumber">4</span><span class="br"></span>et navium speciem de caelo adfulsisse, et aedem Spei, quae est in foro holitorio, fulmine ictam, et Lanuvi hastam<a class="footnoteLink" href="#note_LCL233_180_87" id="target_note_LCL233_180_87"><sup>87</sup></a> se commovisse et corvum in aedem Iunonis devolasse atque in ipso pulvinari<a class="footnoteLink" href="#note_LCL233_180_88" id="target_note_LCL233_180_88"><sup>88</sup></a> consedisse, <span class="br"></span><span class="lineNumber">5</span><span class="br"></span>et in agro Amiternino multis locis hominum






</p></section><notes><section class="footnotes"><ul><li class="note" id="note_LCL233_180_87"><a class="footnoteCrossrefLink" href="#target_note_LCL233_180_87" title="Click to highlight in text"><sup class="lineRef">87</sup>hastam <span class="italic">Sabell.</span>: hostiam <span class="italic">P</span></a></li><script type="text/javascript">document.getElementById('note_LCL233_180_87').style.display = "none";</script><li class="note" id="note_LCL233_180_88"><a class="footnoteCrossrefLink" href="#target_note_LCL233_180_88" title="Click to highlight in text"><sup class="lineRef">88</sup>pulvinari <span class="italic">A<sup>c</sup></span>: pulvinario <span class="italic">P</span></a></li><script type="text/javascript">document.getElementById('note_LCL233_180_88').style.display = "none";</script></ul></section></notes></section>