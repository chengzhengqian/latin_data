<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 occursurus, postquam perditas res ad Cissim amissaque castra accepit, iter ad mare conuertit. <span class="br"></span><span class="lineNumber">2</span><span class="br"></span>haud procul Tarracone classicos milites navalesque socios vagos palantesque per agros, quod ferme fit ut secundae res neglegentiam creent, equite passim dimisso cum magna caede maiore fuga ad naves compellit; <span class="br"></span><span class="lineNumber">3</span><span class="br"></span>nec diutius circa ea loca morari ausus, ne ab Scipione opprimeretur, trans Hiberum sese recepit. <span class="br"></span><span class="lineNumber">4</span><span class="br"></span>et Scipio raptim ad famam novorum hostium agmine acto, cum in paucos praefectos navium animadvertisset, praesidio Tarracone modico relicto Emporias cum classe rediit.</p>
<p><span class="br"></span><span class="lineNumber">5</span><span class="br"></span>Vixdum digresso eo Hasdrubal aderat et Ilergetum populo, qui obsides Scipioni dederat, ad defectionem impulso cum eorum ipsorum iuventute agros fidelium Romanis sociorum vastat; <span class="br"></span><span class="lineNumber">6</span><span class="br"></span>excito deinde Scipione hibernis toto cis Hiberum rursus cedit agro. Scipio relictam ab auctore defectionis Ilergetum gentem cum infesto exercitu invasisset, compulsis omnibus Atanagrum urbem, quae caput eius populi erat, circumsedit, <span class="br"></span><span class="lineNumber">7</span><span class="br"></span>intraque dies paucos pluribus quam ante obsidibus imperatis Ilergetes pecunia etiam multatos in ius dicionemque recepit.</p>
<p><span class="br"></span><span class="lineNumber">8</span><span class="br"></span>Inde in Ausetanos prope Hiberum, socios et ipsos Poenorum, procedit atque urbe eorum obsessa Lacetanos auxilium finitimis ferentes nocte haud procul iam urbe, 



</p></section><notes></notes></section>