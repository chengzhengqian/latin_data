<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
deiecta in id sors esset, se quisque eum optabat quem fortuna in id certamen legeret, <span class="br"></span><span class="lineNumber">3</span><span class="br"></span>et &lt;ut&gt;<a class="footnoteLink" href="#note_LCL233_122_52" id="target_note_LCL233_122_52"><sup>52</sup></a> cuiusque sors exciderat, alacer, inter gratulantes gaudio exsultans, cum sui moris tripudiis arma raptim capiebat. <span class="br"></span><span class="lineNumber">4</span><span class="br"></span>ubi vero dimicarent, is habitus animorum non inter eiusdem modo condicionis homines erat sed etiam inter spectantes volgo, ut non vincentium magis quam bene morientium fortuna laudaretur.</p>
<p>43. Cum sic aliquot spectatis paribus adfectos dimisisset, contione inde advocata ita apud eos locutus fertur:</p>
<p><span class="br"></span><span class="lineNumber">2</span><span class="br"></span>“Si, quem animum in alienae sortis exemplo paulo ante habuistis, eundem mox in aestimanda fortuna vestra habueritis, vicimus, milites; neque enim spectaculum modo illud sed quaedam veluti imago vestrae condicionis erat. <span class="br"></span><span class="lineNumber">3</span><span class="br"></span>ac nescio an maiora vincula maioresque necessitates vobis quam captivis vestris fortuna circumdederit. <span class="br"></span><span class="lineNumber">4</span><span class="br"></span>dextra laevaque duo maria claudunt nullam ne ad effugium quidem navem habentes; circa Padus amnis, maior ac violentior Rhodano, ab tergo Alpes urgent, vix integris vobis ac vigentibus transitae. <span class="br"></span><span class="lineNumber">5</span><span class="br"></span>hic vincendum aut moriendum, milites, est, ubi primum hosti occurristis. et eadem fortuna, quae necessitatem pugnandi imposuit, praemia vobis ea victoribus proponit quibus ampliora homines ne ab dis quidem immortalibus optare solent. <span class="br"></span><span class="lineNumber">6</span><span class="br"></span>si Siciliam tantum ac Sardiniam parentibus nostris ereptas nostra virtute reciperaturi essemus, satis tamen ampla pretia essent: quidquid


</p></section><notes><section class="footnotes"><ul><li class="note" id="note_LCL233_122_52"><a class="footnoteCrossrefLink" href="#target_note_LCL233_122_52" title="Click to highlight in text"><sup class="lineRef">52</sup>et &lt;ut&gt; <span class="italic">Valla</span>: et <span class="italic">P</span>: et cuius <span class="italic">dett</span>.: <span class="italic">del</span>. <span class="italic">Wölfflin</span></a></li><script type="text/javascript">document.getElementById('note_LCL233_122_52').style.display = "none";</script></ul></section></notes></section>