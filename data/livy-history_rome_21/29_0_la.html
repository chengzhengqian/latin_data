<section class="div1 language" lang="la"><header><hgroup><h1>LIVY</h1></hgroup></header><section class="div2">
<p><span class="br"></span><span class="lineNumber">3</span><span class="br"></span>“Credo ego vos” inquit, “socii, et ipsos cernere pacatis omnibus Hispaniae populis aut finiendam nobis militiam exercitusque dimittendos esse aut in alias terras transferendum bellum; <span class="br"></span><span class="lineNumber">4</span><span class="br"></span>ita enim hae gentes non pacis solum sed etiam victoriae bonis florebunt, si ex aliis gentibus praedam et gloriam quaeremus. <span class="br"></span><span class="lineNumber">5</span><span class="br"></span>itaque cum longinqua ab domo instet militia incertumque sit quando domos vestras et quae cuique ibi cara sunt visuri sitis, si quis vestrum suos inuisere volt, commeatum do. <span class="br"></span><span class="lineNumber">6</span><span class="br"></span>primo vere edico adsitis, ut dis bene iuvantibus bellum ingentis gloriae praedaeque futurum incipiamus.”</p>
<p><span class="br"></span><span class="lineNumber">7</span><span class="br"></span>Omnibus fere visendi domos oblata ultro potestas grata erat, et iam desiderantibus suos et longius in futurum providentibus desiderium. <span class="br"></span><span class="lineNumber">8</span><span class="br"></span>per totum tempus hiemis quies inter labores aut iam exhaustos aut mox exhauriendos renovauit corpora animosque ad omnia de integro patienda; vere primo ad edictum convenere.</p>
<p><span class="br"></span><span class="lineNumber">9</span><span class="br"></span>Hannibal cum recensuisset omnium gentium auxilia, Gades profectus Herculi vota exsolvit novisque se obligat votis, si cetera prospera evenissent. <span class="br"></span><span class="lineNumber">10</span><span class="br"></span>inde partiens curas simul in<a class="footnoteLink" href="#note_LCL233_58_12" id="target_note_LCL233_58_12"><sup>12</sup></a> inferendum atque arcendum bellum, ne, dum ipse terrestri per Hispaniam Galliasque itinere Italiam 




</p></section><notes><section class="footnotes"><ul><li class="note" id="note_LCL233_58_12"><a class="footnoteCrossrefLink" href="#target_note_LCL233_58_12" title="Click to highlight in text"><sup class="lineRef">12</sup>&lt;in&gt; <span class="italic">Gron</span>.: <span class="italic">om. P</span></a></li><script type="text/javascript">document.getElementById('note_LCL233_58_12').style.display = "none";</script></ul></section></notes></section>