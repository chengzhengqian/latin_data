<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
consul advenit, ingenti periculo per effusos passim ad praedandum hostium equites audacia magis quam consilio aut spe fallendi resistendive, si non falleret, transgressus. <span class="br"></span><span class="lineNumber">4</span><span class="br"></span>is,<a class="footnoteLink" href="#note_LCL233_166_82" id="target_note_LCL233_166_82"><sup>82</sup></a> quod unum maxime in praesentia desiderabatur, comitiis consularibus habitis in hiberna rediit. creati consules Cn. Seruilius et C. Flaminius.<a class="footnoteLink" href="#note_LCL233_166_83" id="target_note_LCL233_166_83"><sup>83</sup></a></p>
<p><span class="br"></span><span class="lineNumber">5</span><span class="br"></span>Ceterum ne hiberna quidem Romanis quieta erant vagantibus passim Numidis equitibus et, ut<a class="footnoteLink" href="#note_LCL233_166_84" id="target_note_LCL233_166_84"><sup>84</sup></a> quaeque his impeditiora erant, Celtiberis Lusitanisque. omnes igitur undique clausi commeatus erant, nisi quos Pado naves subveherent.</p>
<p><span class="br"></span><span class="lineNumber">6</span><span class="br"></span>Emporium prope Placentiam fuit et opere magno munitum et valido firmatum praesidio. eius castelli oppugnandi spe cum equitibus ac levi armatura profectus Hannibal, cum plurimum in celando incepto ad effectum spei habuisset, nocte adortus non fefellit vigiles. <span class="br"></span><span class="lineNumber">7</span><span class="br"></span>tantus repente clamor est sublatus ut Placentiae quoque audiretur. itaque sub lucem cum equitatu consul aderat, iussis quadrato agmine legionibus sequi. <span class="br"></span><span class="lineNumber">8</span><span class="br"></span>equestre interim proelium commissum; in quo, quia saucius Hannibal pugna excessit, pavore hostibus iniecto defensum egregie praesidium est.</p>
</section><notes><section class="footnotes"><ul><li class="note" id="note_LCL233_166_82"><a class="footnoteCrossrefLink" href="#target_note_LCL233_166_82" title="Click to highlight in text"><sup class="lineRef">82</sup>is <span class="italic">Madvig</span>: id <span class="italic">P</span>: et <span class="italic">Gron</span>: i&lt;n&gt;d&lt;e&gt; <span class="italic">Luchs</span></a></li><script type="text/javascript">document.getElementById('note_LCL233_166_82').style.display = "none";</script><li class="note" id="note_LCL233_166_83"><a class="footnoteCrossrefLink" href="#target_note_LCL233_166_83" title="Click to highlight in text"><sup class="lineRef">83</sup>Flaminius <span class="italic">P</span>: Flaminius &lt;iterum&gt; <span class="italic">Glar</span>.</a></li><script type="text/javascript">document.getElementById('note_LCL233_166_83').style.display = "none";</script><li class="note" id="note_LCL233_166_84"><a class="footnoteCrossrefLink" href="#target_note_LCL233_166_84" title="Click to highlight in text"><sup class="lineRef">84</sup>&lt;ut&gt; Fabri: <span class="italic">om</span>. <span class="italic">P</span></a></li><script type="text/javascript">document.getElementById('note_LCL233_166_84').style.display = "none";</script></ul></section></notes></section>