<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">neve sinisterior pressam rota ducat ad Aram,</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>inter utrumque tene! Fortunae cetera mando,</span><span class="linebreak"></span>
<span class="line">quae iuvet et melius quam tu tibi consulat opto.</span><span class="linebreak"></span>
<span class="line">dum loquor, Hesperio positas in litore metas</span><span class="linebreak"></span>
<span class="line">umida nox tetigit; non est mora libera nobis!</span><span class="linebreak"></span>
<span class="line">poscimur: effulget tenebris Aurora fugatis.</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>corripe lora manu, vel, si mutabile pectus</span><span class="linebreak"></span>
<span class="line">est tibi, consiliis, non curribus utere nostris!</span><span class="linebreak"></span>
<span class="line">dum potes et solidis etiamnum sedibus adstas,</span><span class="linebreak"></span>
<span class="line">dumque male optatos nondum premis inscius axes,</span><span class="linebreak"></span>
<span class="line">quae tutus spectes, sine me dare lumina terris!‚Äù</span><span class="linebreak"></span>
<span class="line indent1"><span class="br"></span><span class="lineNumber">150</span><span class="br"></span>Occupat ille levem iuvenali corpore currum</span><span class="linebreak"></span>
<span class="line">statque super manibusque leves contingere habenas</span><span class="linebreak"></span>
<span class="line">gaudet et invito grates agit inde parenti.</span><span class="linebreak"></span>
<span class="line indent1">Interea volucres Pyrois et Eous et Aethon,</span><span class="linebreak"></span>
<span class="line">Solis equi, quartusque Phlegon hinnitibus auras</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>flammiferis inplent pedibusque repagula pulsant.</span><span class="linebreak"></span>
<span class="line">quae postquam Tethys, fatorum ignara nepotis,</span><span class="linebreak"></span>
<span class="line">reppulit, et facta est inmensi copia caeli,</span><span class="linebreak"></span>
<span class="line">corripuere viam pedibusque per aera motis</span><span class="linebreak"></span>
<span class="line">obstantes scindunt nebulas pennisque levati</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>praetereunt ortos isdem de partibus Euros.</span><span class="linebreak"></span>
<span class="line">sed leve pondus erat nec quod cognoscere possent</span><span class="linebreak"></span>
<span class="line">Solis equi, solitaque iugum gravitate carebat;</span><span class="linebreak"></span>
<span class="line">utque labant curvae iusto sine pondere naves</span><span class="linebreak"></span>
<span class="line">perque mare instabiles nimia levitate feruntur,</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>sic onere adsueto vacuus dat in aera saltus</span><span class="linebreak"></span>
<span class="line">succutiturque alte similisque est currus inani.</span><span class="linebreak"></span>
</p>
</section><notes></notes></section>