<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">cum, pretium pugnae, toto nitidissima saltu</span><span class="linebreak"></span>
<span class="line">expetitur coniunx: spectant armenta paventque</span><span class="linebreak"></span>
<span class="line">nescia, quem maneat tanti victoria regni.</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>ter sine profectu voluit nitentia contra</span><span class="linebreak"></span>
<span class="line">reicere Alcides a se mea pectora; quarto</span><span class="linebreak"></span>
<span class="line">excutit amplexus, adductaque bracchia solvit,<a class="footnoteLink" href="#note_LCL043_6_1" id="target_note_LCL043_6_1"><sup>1</sup></a></span><span class="linebreak"></span>
<span class="line">inpulsumque manu—certum est mihi vera fateri—</span><span class="linebreak"></span>
<span class="line">protinus avertit, tergoque onerosus inhaesit.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>siqua fides,—neque enim ficta mihi gloria voce</span><span class="linebreak"></span>
<span class="line">quaeritur—inposito pressus mihi monte videbar.</span><span class="linebreak"></span>
<span class="line">vix tamen inserui sudore fluentia multo</span><span class="linebreak"></span>
<span class="line">bracchia, vix solvi duros a corpore nexus.</span><span class="linebreak"></span>
<span class="line">instat anhelanti, prohibetque resumere vires,</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>et cervice mea potitur. tum denique tellus</span><span class="linebreak"></span>
<span class="line">pressa genu nostro est, et harenas ore momordi.</span><span class="linebreak"></span>
<span class="line">inferior virtute, meas devertor ad artes,</span><span class="linebreak"></span>
<span class="line">elaborque viro longum formatus in anguem.</span><span class="linebreak"></span>
<span class="line">qui postquam flexos sinuavi corpus in orbes,</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>cumque fero movi linguam stridore bisulcam,</span><span class="linebreak"></span>
<span class="line">risit, et inludens nostras Tirynthius artes</span><span class="linebreak"></span>
<span class="line">‘cunarum labor est angues superare mearum,’</span><span class="linebreak"></span>
<span class="line">dixit ‘et ut vincas alios, Acheloe, dracones,</span><span class="linebreak"></span>
<span class="line">pars quota Lernaeae serpens eris unus echidnae?</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>vulneribus fecunda suis erat illa, nec ullum</span><span class="linebreak"></span>
<span class="line">de centum numero caput est inpune recisum,</span><span class="linebreak"></span>
<span class="line">quin gemino cervix herede valentior esset.</span><span class="linebreak"></span>
<span class="line">hanc ego ramosam natis e caede colubris</span><span class="linebreak"></span>
<span class="line">crescentemque malo domui, domitamque reclusi.</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>quid fore te credis, falsum qui versus in anguem</span><span class="linebreak"></span>
</p>
</section><notes><section class="footnotes"><ul><li class="note" id="note_LCL043_6_1"><a class="footnoteCrossrefLink" href="#target_note_LCL043_6_1" title="Click to highlight in text"><sup class="lineRef">1</sup><span class="italic">So Merkel: Ehwald</span> volvit.</a></li><script type="text/javascript">document.getElementById('note_LCL043_6_1').style.display = "none";</script></ul></section></notes></section>