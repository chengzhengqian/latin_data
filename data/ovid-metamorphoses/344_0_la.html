<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">Neptunus dederat, Nelei sanguinis auctor.</span><span class="linebreak"></span>
<span class="line">hic ubi nequiquam est formas variatus in omnes,</span><span class="linebreak"></span>
<span class="line"><span class="br"></span><span class="lineNumber">560</span><span class="br"></span>vertitur in faciem volucris, quae fulmina curvis</span><span class="linebreak"></span>
<span class="line">ferre solet pedibus divum gratissima regi;</span><span class="linebreak"></span>
<span class="line">viribus usus avis pennis rostroque redunco</span><span class="linebreak"></span>
<span class="line">hamatisque viri laniaverat unguibus ora.</span><span class="linebreak"></span>
<span class="line">tendit in hanc nimium certos Tirynthius arcus</span><span class="linebreak"></span>
<span class="line"><span class="br"></span><span class="lineNumber">565</span><span class="br"></span>atque inter nubes sublimia membra ferentem</span><span class="linebreak"></span>
<span class="line">pendentemque ferit, lateri qua iungitur ala;</span><span class="linebreak"></span>
<span class="line">nec grave vulnus erat, sed rupti vulnere nervi</span><span class="linebreak"></span>
<span class="line">deficiunt motumque negant viresque volandi.</span><span class="linebreak"></span>
<span class="line">decidit in terram, non concipientibus auras</span><span class="linebreak"></span>
<span class="line"><span class="br"></span><span class="lineNumber">570</span><span class="br"></span>infirmis pennis, et qua levis haeserat alae</span><span class="linebreak"></span>
<span class="line">corporis adflicti pressa est gravitate sagitta</span><span class="linebreak"></span>
<span class="line">perque latus summum iugulo est exacta sinistro.</span><span class="linebreak"></span>
<span class="line">nunc videor debere tui praeconia rebus</span><span class="linebreak"></span>
<span class="line">Herculis, o Rhodiae ductor pulcherrime classis?</span><span class="linebreak"></span>
<span class="line"><span class="br"></span><span class="lineNumber">575</span><span class="br"></span>nec tamen ulterius, quam fortia facta silendo</span><span class="linebreak"></span>
<span class="line">ulciscor fratres: solida est mihi gratia tecum.‚Äù</span><span class="linebreak"></span>
<span class="line indent1">Haec postquam dulci Neleius edidit ore,</span><span class="linebreak"></span>
<span class="line">a sermone senis repetito munere Bacchi</span><span class="linebreak"></span>
<span class="line">surrexere toris: nox est data cetera somno.</span><span class="linebreak"></span>
<span class="line indent1"><span class="br"></span><span class="lineNumber">580</span><span class="br"></span>At deus, aequoreas qui cuspide temperat undas,</span><span class="linebreak"></span>
<span class="line">in volucrem corpus nati Phaethontida versum</span><span class="linebreak"></span>
<span class="line">mente dolet patria saevumque perosus Achillem</span><span class="linebreak"></span>
<span class="line">exercet memores plus quam civiliter iras.</span><span class="linebreak"></span>
<span class="line">iamque fere tracto duo per quinquennia bello</span><span class="linebreak"></span>
</p>
</section><notes></notes></section>