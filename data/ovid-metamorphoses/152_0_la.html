<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">225</span><span class="br"></span>prima suae fuerat, dum certum flectit in orbem</span><span class="linebreak"></span>
<span class="line">quadripedis cursus spumantiaque ora coercet,</span><span class="linebreak"></span>
<span class="line">“ei mihi!” conclamat medioque in pectore fixa</span><span class="linebreak"></span>
<span class="line">tela gerit frenisque manu moriente remissis</span><span class="linebreak"></span>
<span class="line">in latus a dextro paulatim defluit armo.</span><span class="linebreak"></span>
<span class="line"><span class="br"></span><span class="lineNumber">230</span><span class="br"></span>proximus audito sonitu per inane pharetrae</span><span class="linebreak"></span>
<span class="line">frena dabat Sipylus, veluti cum praescius imbris</span><span class="linebreak"></span>
<span class="line">nube fugit visa pendentiaque undique rector</span><span class="linebreak"></span>
<span class="line">carbasa deducit, ne qua levis effluat aura:</span><span class="linebreak"></span>
<span class="line">frena tamen dantem non evitabile telum</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>consequitur, summaque tremens cervice sagitta</span><span class="linebreak"></span>
<span class="line">haesit, et exstabat nudum de gutture ferrum;</span><span class="linebreak"></span>
<span class="line">ille, ut erat, pronus per crura admissa iubasque</span><span class="linebreak"></span>
<span class="line">volvitur et calido tellurem sanguine foedat.</span><span class="linebreak"></span>
<span class="line">Phaedimus infelix et aviti nominis heres</span><span class="linebreak"></span>
<span class="line"><span class="br"></span><span class="lineNumber">240</span><span class="br"></span>Tantalus, ut solito finem inposuere labori,</span><span class="linebreak"></span>
<span class="line">transierant ad opus nitidae iuvenale palaestrae;</span><span class="linebreak"></span>
<span class="line">et iam contulerant arto luctantia nexu</span><span class="linebreak"></span>
<span class="line">pectora pectoribus, cum tento concita nervo,</span><span class="linebreak"></span>
<span class="line">sicut erant iuncti, traiecit utrumque sagitta.</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>ingemuere simul, simul incurvata dolore</span><span class="linebreak"></span>
<span class="line">membra solo posuere, simul suprema iacentes</span><span class="linebreak"></span>
<span class="line">lumina versarunt, animam simul exhalarunt.</span><span class="linebreak"></span>
<span class="line">adspicit Alphenor laniataque pectora plangens</span><span class="linebreak"></span>
<span class="line">advolat, ut gelidos conplexibus adlevet artus,</span><span class="linebreak"></span>
<span class="line"><span class="br"></span><span class="lineNumber">250</span><span class="br"></span>inque pio cadit officio; nam Delius illi</span><span class="linebreak"></span>
<span class="line">intima fatifero rupit praecordia ferro.</span><span class="linebreak"></span>
<span class="line">quod simul eductum est, pars et pulmonis in hamis</span><span class="linebreak"></span>
<span class="line">eruta cumque anima cruor est effusus in auras.</span><span class="linebreak"></span>
<span class="line">at non intonsum simplex Damasicthona vulnus</span><span class="linebreak"></span>
</p>
</section><notes></notes></section>