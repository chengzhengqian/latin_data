<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">sedibus huc adsim? pro me tenet altera caelum!</span><span class="linebreak"></span>
<span class="line">mentior, obscurum nisi nox cum fecerit orbem,</span><span class="linebreak"></span>
<span class="line"><span class="br"></span><span class="lineNumber">515</span><span class="br"></span>nuper honoratas summo, mea vulnera, caelo</span><span class="linebreak"></span>
<span class="line">videritis stellas illic, ubi circulus axem</span><span class="linebreak"></span>
<span class="line">ultimus extremum spatioque brevissimus ambit.</span><span class="linebreak"></span>
<span class="line">et vero quisquam Iunonem laedere nolit</span><span class="linebreak"></span>
<span class="line"><span class="br"></span><span class="lineNumber">519</span><span class="br"></span>offensamque tremat, quae prosum sola nocendo?</span><span class="linebreak"></span>
<span class="line">o ego quantum egi! quam vasta potentia nostra est!</span><span class="linebreak"></span>
<span class="line">esse hominem vetui: facta est dea! sic ego poenas</span><span class="linebreak"></span>
<span class="line">sontibus inpono, sic est mea magna potestas!</span><span class="linebreak"></span>
<span class="line">vindicet antiquam faciem vultusque ferinos</span><span class="linebreak"></span>
<span class="line">detrahat, Argolica quod in ante Phoronide fecit</span><span class="linebreak"></span>
<span class="line"><span class="br"></span><span class="lineNumber">525</span><span class="br"></span>cur non et pulsa ducit Iunone meoque</span><span class="linebreak"></span>
<span class="line">collocat in thalamo socerumque Lycaona sumit?</span><span class="linebreak"></span>
<span class="line">at vos si laesae tangit contemptus alumnae,</span><span class="linebreak"></span>
<span class="line">gurgite caeruleo septem prohibete triones</span><span class="linebreak"></span>
<span class="line">sideraque in caelo stupri mercede recepta</span><span class="linebreak"></span>
<span class="line"><span class="br"></span><span class="lineNumber">530</span><span class="br"></span>pellite, ne puro tinguatur in aequore paelex!‚Äù</span><span class="linebreak"></span>
<span class="line indent1">Di maris adnuerant: habili Saturnia curru,</span><span class="linebreak"></span>
<span class="line">ingreditur liquidum pavonibus aethera pictis,</span><span class="linebreak"></span>
<span class="line">tam nuper pictis caeso pavonibus Argo,</span><span class="linebreak"></span>
<span class="line">quam tu nuper eras, cum candidus ante fuisses,</span><span class="linebreak"></span>
<span class="line"><span class="br"></span><span class="lineNumber">535</span><span class="br"></span>corve loquax, subito nigrantis versus in alas.</span><span class="linebreak"></span>
<span class="line">nam fuit haec quondam niveis argentea pennis</span><span class="linebreak"></span>
<span class="line">ales, ut aequaret totas sine labe columbas,</span><span class="linebreak"></span>
<span class="line">nec servaturis vigili Capitolia voce</span><span class="linebreak"></span>
<span class="line">cederet anseribus nec amanti flumina cycno.</span><span class="linebreak"></span>
<span class="line"><span class="br"></span><span class="lineNumber">540</span><span class="br"></span>lingua fuit damno: lingua faciente loquaci</span><span class="linebreak"></span>
<span class="line">qui color albus erat, nunc est contrarius albo.</span><span class="linebreak"></span>
</p>
</section><notes></notes></section>