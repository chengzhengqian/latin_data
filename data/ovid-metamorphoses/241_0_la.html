<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">mittere, quae vires defecto reddat amori,</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>ignaroque Lichae, quid tradat, nescia, luctus</span><span class="linebreak"></span>
<span class="line">ipsa suos tradit blandisque miserrima verbis,</span><span class="linebreak"></span>
<span class="line">dona det illa viro, mandat. capit inscius heros,</span><span class="linebreak"></span>
<span class="line">induiturque umeris Lernaeae virus echidnae.</span><span class="linebreak"></span>
<span class="line indent1">Tura dabat primis et verba precantia flammis,</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>vinaque marmoreas patera fundebat in aras:</span><span class="linebreak"></span>
<span class="line">incaluit vis illa mali, resolutaque flammis</span><span class="linebreak"></span>
<span class="line">Herculeos abiit late dilapsa per artus.</span><span class="linebreak"></span>
<span class="line">dum potuit, solita gemitum virtute repressit.</span><span class="linebreak"></span>
<span class="line">victa malis postquam est patientia, reppulit aras,</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>inplevitque suis nemorosam vocibus Oeten.</span><span class="linebreak"></span>
<span class="line">nec mora, letiferam conatur scindere vestem:</span><span class="linebreak"></span>
<span class="line">qua trahitur, trahit illa cutem, foedumque relatu,</span><span class="linebreak"></span>
<span class="line">aut haeret membris frustra temptata revelli,</span><span class="linebreak"></span>
<span class="line">aut laceros artus et grandia detegit ossa.</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>ipse cruor, gelido ceu quondam lammina candens</span><span class="linebreak"></span>
<span class="line">tincta lacu, stridit coquiturque ardente veneno.</span><span class="linebreak"></span>
<span class="line">nec modus est, sorbent avidae praecordia flammae,</span><span class="linebreak"></span>
<span class="line">caeruleusque fluit toto de corpore sudor,</span><span class="linebreak"></span>
<span class="line">ambustique sonant nervi, caecaque medullis</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>tabe liquefactis tollens ad sidera palmas</span><span class="linebreak"></span>
<span class="line">“cladibus,” exclamat “Saturnia, pascere nostris:</span><span class="linebreak"></span>
<span class="line">pascere, et hanc pestem specta, crudelis, ab alto,</span><span class="linebreak"></span>
<span class="line">corque ferum satia. vel si miserandus et hosti,</span><span class="linebreak"></span>
<span class="line">hoc est, si tibi sum, diris cruciatibus aegram</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>invisamque animam natamque laboribus aufer.</span><span class="linebreak"></span>
<span class="line">mors mihi munus erit; decet haec dare dona</span><span class="linebreak"></span>
<span class="line indent2">novercam.</span><span class="linebreak"></span>
</p>
</section><notes></notes></section>