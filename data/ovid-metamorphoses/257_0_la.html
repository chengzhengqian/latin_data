<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">debueram, praesensque meos aperire furores.</span><span class="linebreak"></span>
<span class="line">vidisset lacrimas, vultum vidisset amantis;</span><span class="linebreak"></span>
<span class="line">plura loqui poteram, quam quae cepere tabellae.</span><span class="linebreak"></span>
<span class="line"><span class="br"></span><span class="lineNumber">605</span><span class="br"></span>invito potui circumdare bracchia collo,</span><span class="linebreak"></span>
<span class="line">et, si reicerer, potui moritura videri</span><span class="linebreak"></span>
<span class="line">amplectique pedes, adfusaque poscere vitam.</span><span class="linebreak"></span>
<span class="line">omnia fecissem, quorum si singula duram</span><span class="linebreak"></span>
<span class="line">flectere non poterant, potuissent omnia, mentem.</span><span class="linebreak"></span>
<span class="line"><span class="br"></span><span class="lineNumber">610</span><span class="br"></span>forsitan et missi sit quaedam culpa ministri:</span><span class="linebreak"></span>
<span class="line">non adiit apte, nec legit idonea, credo,</span><span class="linebreak"></span>
<span class="line">tempora, nec petiit horamque animumque vacantem.</span><span class="linebreak"></span>
<span class="line indent1">â€œHaec nocuere mihi. neque enim est de tigride natus</span><span class="linebreak"></span>
<span class="line">nec rigidas silices solidumve in pectore ferrum</span><span class="linebreak"></span>
<span class="line"><span class="br"></span><span class="lineNumber">615</span><span class="br"></span>aut adamanta gerit, nec lac bibit ille leaenae.</span><span class="linebreak"></span>
<span class="line">vincetur! repetendus erit, nec taedia coepti</span><span class="linebreak"></span>
<span class="line">ulla mei capiam, dum spiritus iste manebit.</span><span class="linebreak"></span>
<span class="line">nam primum, si facta mihi revocare liceret,</span><span class="linebreak"></span>
<span class="line">non coepisse fuit: coepta expugnare secundum est.</span><span class="linebreak"></span>
<span class="line">quippe nec ille potest, ut iam mea vota relinquam,</span><span class="linebreak"></span>
<span class="line"><span class="br"></span><span class="lineNumber">621</span><span class="br"></span>non tamen ausorum semper memor esse meorum.</span><span class="linebreak"></span>
<span class="line">et, quia desierim, leviter voluisse videbor,</span><span class="linebreak"></span>
<span class="line">aut etiam temptasse illum insidiisque petisse,</span><span class="linebreak"></span>
<span class="line">vel certe non hoc, qui plurimus urget et urit</span><span class="linebreak"></span>
<span class="line"><span class="br"></span><span class="lineNumber">625</span><span class="br"></span>pectora nostra, deo, sed victa libidine credar;</span><span class="linebreak"></span>
<span class="line">denique iam nequeo nil commisisse nefandum.</span><span class="linebreak"></span>
<span class="line">et scripsi et petii: reserata est nostra voluntas;</span><span class="linebreak"></span>
<span class="line">ut nihil adiciam, non possum innoxia dici.</span><span class="linebreak"></span>
</p>
</section><notes></notes></section>