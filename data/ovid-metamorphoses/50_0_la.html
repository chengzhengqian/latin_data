<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">nam me Phocaica clarus tellure Coroneus</span><span class="linebreak"></span>
<span class="line"><span class="br"></span><span class="lineNumber">570</span><span class="br"></span>(nota loquor) genuit, fueramque ego regia virgo</span><span class="linebreak"></span>
<span class="line">divitibusque procis (ne me contemne) petebar:</span><span class="linebreak"></span>
<span class="line">forma mihi nocuit. nam cum per litora lentis</span><span class="linebreak"></span>
<span class="line">passibus, ut soleo, summa spatiarer harena,</span><span class="linebreak"></span>
<span class="line">vidit et incaluit pelagi deus, utque precando</span><span class="linebreak"></span>
<span class="line"><span class="br"></span><span class="lineNumber">575</span><span class="br"></span>tempora cum blandis absumpsit inania verbis,</span><span class="linebreak"></span>
<span class="line">vim parat et sequitur. fugio densumque relinquo</span><span class="linebreak"></span>
<span class="line">litus et in molli nequiquam lassor harena.</span><span class="linebreak"></span>
<span class="line">inde deos hominesque voco; nec contigit ullum</span><span class="linebreak"></span>
<span class="line">vox mea mortalem: mota est pro virgine virgo</span><span class="linebreak"></span>
<span class="line"><span class="br"></span><span class="lineNumber">580</span><span class="br"></span>auxiliumque tulit. tendebam bracchia caelo:</span><span class="linebreak"></span>
<span class="line">bracchia coeperunt levibus nigrescere pennis;</span><span class="linebreak"></span>
<span class="line">reicere ex umeris vestem molibar, at illa</span><span class="linebreak"></span>
<span class="line">pluma erat inque cutem radices egerat imas;</span><span class="linebreak"></span>
<span class="line">plangere nuda meis conabar pectora palmis,</span><span class="linebreak"></span>
<span class="line">sed neque iam palmas nec pectora nuda gerebam;</span><span class="linebreak"></span>
<span class="line"><span class="br"></span><span class="lineNumber">586</span><span class="br"></span>currebam, nec, ut ante, pedes retinebat harena,</span><span class="linebreak"></span>
<span class="line">sed summa tollebar humo; mox alta per auras</span><span class="linebreak"></span>
<span class="line">evehor et data sum comes inculpata Minervae.</span><span class="linebreak"></span>
<span class="line">quid tamen hoc prodest, si diro facta volucris</span><span class="linebreak"></span>
<span class="line"><span class="br"></span><span class="lineNumber">590</span><span class="br"></span>crimine Nyctimene nostro successit honori?</span><span class="linebreak"></span>
<span class="line">an quae per totam res est notissima Lesbon,</span><span class="linebreak"></span>
<span class="line">non audita tibi est, patrium temerasse cubile</span><span class="linebreak"></span>
<span class="line">Nyctimenen? avis illa quidem, sed conscia culpae</span><span class="linebreak"></span>
<span class="line">conspectum lucemque fugit tenebrisque pudorem</span><span class="linebreak"></span>
<span class="line"><span class="br"></span><span class="lineNumber">595</span><span class="br"></span>celat et a cunctis expellitur aethere toto.”</span><span class="linebreak"></span>
<span class="line indent1">Talia dicenti “tibi” ait “revocamina” corvus</span><span class="linebreak"></span>
<span class="line">“sint, precor, ista malo: nos vanum spernimus omen.”</span><span class="linebreak"></span>
</p>
</section><notes></notes></section>