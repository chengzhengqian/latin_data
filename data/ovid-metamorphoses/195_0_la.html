<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">maiorem specie mirabere” dixit “in isto.</span><span class="linebreak"></span>
<span class="line">consequitur, quodcumque petit, fortunaque missum</span><span class="linebreak"></span>
<span class="line">non regit, et revolat nullo referente cruentum.”</span><span class="linebreak"></span>
<span class="line"><span class="br"></span><span class="lineNumber">685</span><span class="br"></span>tum vero iuvenis Nereius omnia quaerit,</span><span class="linebreak"></span>
<span class="line">cur sit et unde datum, quis tanti muneris auctor.</span><span class="linebreak"></span>
<span class="line">quae petit, ille refert, sed enim narrare pudori est,</span><span class="linebreak"></span>
<span class="line">qua tulerit mercede; silet tactusque dolore</span><span class="linebreak"></span>
<span class="line">coniugis amissae lacrimis ita fatur obortis:</span><span class="linebreak"></span>
<span class="line"><span class="br"></span><span class="lineNumber">690</span><span class="br"></span>“hoc me, nate dea, (quis possit credere?) telum</span><span class="linebreak"></span>
<span class="line">flere facit facietque diu, si vivere nobis</span><span class="linebreak"></span>
<span class="line">fata diu dederint; hoc me cum coniuge cara</span><span class="linebreak"></span>
<span class="line">perdidit: hoc utinam caruissem munere semper!</span><span class="linebreak"></span>
<span class="line indent1">“Procris erat, si forte magis pervenit ad aures</span><span class="linebreak"></span>
<span class="line"><span class="br"></span><span class="lineNumber">695</span><span class="br"></span>Orithyia tuas, raptae soror Orithyiae,</span><span class="linebreak"></span>
<span class="line">si faciem moresque velis conferre duarum,</span><span class="linebreak"></span>
<span class="line">dignior ipsa rapi! pater hanc mihi iunxit Erectheus,</span><span class="linebreak"></span>
<span class="line">hanc mihi iunxit amor: felix dicebar eramque;</span><span class="linebreak"></span>
<span class="line">non ita dis visum est, aut nunc quoque forsitan essem.</span><span class="linebreak"></span>
<span class="line"><span class="br"></span><span class="lineNumber">700</span><span class="br"></span>alter agebatur post sacra iugalia mensis,</span><span class="linebreak"></span>
<span class="line">cum me cornigeris tendentem retia cervis</span><span class="linebreak"></span>
<span class="line">vertice de summo semper florentis Hymetti</span><span class="linebreak"></span>
<span class="line">lutea mane videt pulsis Aurora tenebris</span><span class="linebreak"></span>
<span class="line">invitumque rapit. liceat mihi vera referre</span><span class="linebreak"></span>
<span class="line"><span class="br"></span><span class="lineNumber">705</span><span class="br"></span>pace deae: quod sit roseo spectabilis ore,</span><span class="linebreak"></span>
<span class="line">quod teneat lucis, teneat confinia noctis,</span><span class="linebreak"></span>
<span class="line">nectareis quod alatur aquis, ego Procrin amabam;</span><span class="linebreak"></span>
<span class="line">pectore Procris erat, Procris mihi semper in ore.</span><span class="linebreak"></span>
<span class="line">sacra tori coitusque novos thalamosque recentes</span><span class="linebreak"></span>
<span class="line"><span class="br"></span><span class="lineNumber">710</span><span class="br"></span>primaque deserti referebam foedera lecti:</span><span class="linebreak"></span>
</p>
</section><notes></notes></section>