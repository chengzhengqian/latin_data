<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">scilicet haud satis est, quod te spectante revincta est</span><span class="linebreak"></span>
<span class="line">et nullam quod opem patruus sponsusve tulisti;</span><span class="linebreak"></span>
<span class="line">insuper, a quoquam quod sit servata, dolebis</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>praemiaque eripies? quae si tibi magna videntur,</span><span class="linebreak"></span>
<span class="line">ex illis scopulis, ubi erant adfixa, petisses.</span><span class="linebreak"></span>
<span class="line">nunc sine, qui petiit, per quem haec non orba</span><span class="linebreak"></span>
<span class="line indent2">senectus,</span><span class="linebreak"></span>
<span class="line">ferre, quod et meritis et voce est pactus, eumque</span><span class="linebreak"></span>
<span class="line">non tibi, sed certae praelatum intellege morti.‚Äù</span><span class="linebreak"></span>
<span class="line indent1"><span class="br"></span><span class="lineNumber">30</span><span class="br"></span>Ille nihil contra, sed et hunc et Persea vultu</span><span class="linebreak"></span>
<span class="line">alterno spectans petat hunc ignorat an illum:</span><span class="linebreak"></span>
<span class="line">cunctatusque brevi contortam viribus hastam,</span><span class="linebreak"></span>
<span class="line">quantas ira dabat, nequiquam in Persea misit.</span><span class="linebreak"></span>
<span class="line">ut stetit illa toro, stratis tum denique Perseus</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>exsiluit teloque ferox inimica remisso</span><span class="linebreak"></span>
<span class="line">pectora rupisset, nisi post altaria Phineus</span><span class="linebreak"></span>
<span class="line">isset: et (indignum) scelerato profuit ara.</span><span class="linebreak"></span>
<span class="line">fronte tamen Rhoeti non inrita cuspis adhaesit,</span><span class="linebreak"></span>
<span class="line">qui postquam cecidit ferrumque ex osse revulsum est</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>calcitrat et positas adspergit sanguine mensas.</span><span class="linebreak"></span>
<span class="line">tum vero indomitas ardescit vulgus in iras,</span><span class="linebreak"></span>
<span class="line">telaque coniciunt, et sunt, qui Cephea dicunt</span><span class="linebreak"></span>
<span class="line">cum genero debere mori; sed limine tecti</span><span class="linebreak"></span>
<span class="line">exierat Cepheus testatus iusque fidemque</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>hospitiique deos, ea se prohibente moveri.</span><span class="linebreak"></span>
<span class="line">bellica Pallas adest et protegit aegide fratrem</span><span class="linebreak"></span>
<span class="line">datque animos.</span><span class="linebreak"></span>
<span class="line indent3">Erat Indus Athis, quem flumine Gange</span><span class="linebreak"></span>
<span class="line">edita Limnaee vitreis peperisse sub undis</span><span class="linebreak"></span>
</p>
</section><notes></notes></section>