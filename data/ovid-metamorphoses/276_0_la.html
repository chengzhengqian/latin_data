<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">constitit et timide ‘si, di, dare cuncta potestis,</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>sit coniunx, opto,’ non ausus ‘eburnea virgo’</span><span class="linebreak"></span>
<span class="line">dicere, Pygmalion ‘similis mea’ dixit ‘eburnae.’</span><span class="linebreak"></span>
<span class="line">sensit, ut ipsa suis aderat Venus aurea festis,</span><span class="linebreak"></span>
<span class="line">vota quid illa velint et, amici numinis omen,</span><span class="linebreak"></span>
<span class="line">flamma ter accensa est apicemque per aera duxit.</span><span class="linebreak"></span>
<span class="line"><span class="br"></span><span class="lineNumber">280</span><span class="br"></span>ut rediit, simulacra suae petit ille puellae</span><span class="linebreak"></span>
<span class="line">incumbensque toro dedit oscula: visa tepere est;</span><span class="linebreak"></span>
<span class="line">admovet os iterum, manibus quoque pectora temptat:</span><span class="linebreak"></span>
<span class="line">temptatum mollescit ebur positoque rigore</span><span class="linebreak"></span>
<span class="line">subsidit digitis ceditque, ut Hymettia sole</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>cera remollescit tractataque pollice multas</span><span class="linebreak"></span>
<span class="line">flectitur in facies ipsoque fit utilis usu.</span><span class="linebreak"></span>
<span class="line">dum stupet et dubie gaudet fallique veretur,</span><span class="linebreak"></span>
<span class="line">rursus amans rursusque manu sua vota retractat.</span><span class="linebreak"></span>
<span class="line">corpus erat! saliunt temptatae pollice venae.</span><span class="linebreak"></span>
<span class="line"><span class="br"></span><span class="lineNumber">290</span><span class="br"></span>tum vero Paphius plenissima concipit heros</span><span class="linebreak"></span>
<span class="line">verba, quibus Veneri grates agat, oraque tandem</span><span class="linebreak"></span>
<span class="line">ore suo non falsa premit, dataque oscula virgo</span><span class="linebreak"></span>
<span class="line">sensit et erubuit timidumque ad lumina lumen</span><span class="linebreak"></span>
<span class="line">attollens pariter cum caelo vidit amantem.</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>coniugio, quod fecit, adest dea, iamque coactis</span><span class="linebreak"></span>
<span class="line">cornibus in plenum noviens lunaribus orbem</span><span class="linebreak"></span>
<span class="line">illa Paphon genuit, de qua tenet insula nomen.</span><span class="linebreak"></span>
<span class="line indent1">“Editus hac ille est, qui si sine prole fuisset,</span><span class="linebreak"></span>
<span class="line">inter felices Cinyras potuisset haberi.</span><span class="linebreak"></span>
<span class="line">dira canam; procul hinc natae, procul este parentes</span><span class="linebreak"></span>
<span class="line"><span class="br"></span><span class="lineNumber">301</span><span class="br"></span>aut, mea si vestras mulcebunt carmina mentes,</span><span class="linebreak"></span>
<span class="line">desit in hac mihi parte fides, nec credite factum,</span><span class="linebreak"></span>
</p>
</section><notes></notes></section>