<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">390</span><span class="br"></span>et deprensa dolet tardae conamina mortis.</span><span class="linebreak"></span>
<span class="line">instat anus canosque suos et inania nudans</span><span class="linebreak"></span>
<span class="line">ubera per cunas alimentaque prima precatur,</span><span class="linebreak"></span>
<span class="line">ut sibi committat, quicquid dolet. illa rogantem</span><span class="linebreak"></span>
<span class="line">aversata gemit; certa est exquirere nutrix</span><span class="linebreak"></span>
<span class="line">nec solam spondere fidem. ‘dic’ inquit ‘opemque</span><span class="linebreak"></span>
<span class="line"><span class="br"></span><span class="lineNumber">396</span><span class="br"></span>me sine ferre tibi: non est mea pigra senectus.</span><span class="linebreak"></span>
<span class="line">seu furor est, habeo, quae carmine sanet et herbis;</span><span class="linebreak"></span>
<span class="line">sive aliquis nocuit, magico lustrabere ritu;</span><span class="linebreak"></span>
<span class="line">ira deum sive est, sacris placabilis ira.</span><span class="linebreak"></span>
<span class="line"><span class="br"></span><span class="lineNumber">400</span><span class="br"></span>quid rear ulterius? certe fortuna domusque</span><span class="linebreak"></span>
<span class="line">sospes et in cursu est: vivunt genetrixque paterque.’</span><span class="linebreak"></span>
<span class="line">Myrrha patre audito suspiria duxit ab imo</span><span class="linebreak"></span>
<span class="line">pectore; nec nutrix etiamnum concipit ullum</span><span class="linebreak"></span>
<span class="line">mente nefas aliquemque tamen praesentit amorem;</span><span class="linebreak"></span>
<span class="line"><span class="br"></span><span class="lineNumber">405</span><span class="br"></span>propositique tenax, quodcumque est, orat, ut ipsi</span><span class="linebreak"></span>
<span class="line">indicet, et gremio lacrimantem tollit anili</span><span class="linebreak"></span>
<span class="line">atque ita conplectens infirmis membra lacertis</span><span class="linebreak"></span>
<span class="line">‘sensimus,’ inquit ‘amas! et in hoc mea (pone</span><span class="linebreak"></span>
<span class="line indent2">timorem)</span><span class="linebreak"></span>
<span class="line">sedulitas erit apta tibi, nec sentiet umquam</span><span class="linebreak"></span>
<span class="line"><span class="br"></span><span class="lineNumber">410</span><span class="br"></span>hoc pater.’ exsiluit gremio furibunda torumque</span><span class="linebreak"></span>
<span class="line">ore premens ‘discede, precor, miseroque pudori</span><span class="linebreak"></span>
<span class="line">parce!’ ait; instanti ‘discede, aut desine’ dixit</span><span class="linebreak"></span>
<span class="line">‘quaerere, quid doleam! scelus est, quod scire laboras.’</span><span class="linebreak"></span>
<span class="line">horret anus tremulasque manus annisque metuque</span><span class="linebreak"></span>
<span class="line"><span class="br"></span><span class="lineNumber">415</span><span class="br"></span>tendit et ante pedes supplex procumbit alumnae</span><span class="linebreak"></span>
<span class="line">et modo blanditur, modo, si non conscia fiat,</span><span class="linebreak"></span>
<span class="line">terret et indicium laquei coeptaeque minatur</span><span class="linebreak"></span>
</p>
</section><notes></notes></section>