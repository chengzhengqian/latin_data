<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">mens antiqua tamen facta quoque mansit in ursa,</span><span class="linebreak"></span>
<span class="line"><span class="br"></span><span class="lineNumber">486</span><span class="br"></span>adsiduoque suos gemitu testata dolores</span><span class="linebreak"></span>
<span class="line">qualescumque manus ad caelum et sidera tollit</span><span class="linebreak"></span>
<span class="line">ingratumque Iovem, nequeat cum dicere, sentit.</span><span class="linebreak"></span>
<span class="line">a! quotiens, sola non ausa quiescere silva,</span><span class="linebreak"></span>
<span class="line"><span class="br"></span><span class="lineNumber">490</span><span class="br"></span>ante domum quondamque suis erravit in agris!</span><span class="linebreak"></span>
<span class="line">a! quotiens per saxa canum latratibus acta est</span><span class="linebreak"></span>
<span class="line">venatrixque metu venantum territa fugit!</span><span class="linebreak"></span>
<span class="line">saepe feris latuit visis, oblita quid esset,</span><span class="linebreak"></span>
<span class="line">ursaque conspectos in montibus horruit ursos</span><span class="linebreak"></span>
<span class="line"><span class="br"></span><span class="lineNumber">495</span><span class="br"></span>pertimuitque lupos, quamvis pater esset in illis.</span><span class="linebreak"></span>
<span class="line indent1">Ecce Lycaoniae proles ignara parentis,</span><span class="linebreak"></span>
<span class="line">Arcas adest ter quinque fere natalibus actis;</span><span class="linebreak"></span>
<span class="line">dumque feras sequitur, dum saltus eligit aptos</span><span class="linebreak"></span>
<span class="line">nexilibusque plagis silvas Erymanthidas ambit,</span><span class="linebreak"></span>
<span class="line"><span class="br"></span><span class="lineNumber">500</span><span class="br"></span>incidit in matrem, quae restitit Arcade viso</span><span class="linebreak"></span>
<span class="line">et cognoscenti similis fuit: ille refugit</span><span class="linebreak"></span>
<span class="line">inmotosque oculos in se sine fine tenentem</span><span class="linebreak"></span>
<span class="line">nescius extimuit propiusque accedere aventi</span><span class="linebreak"></span>
<span class="line">vulnifico fuerat fixurus pectora telo:</span><span class="linebreak"></span>
<span class="line"><span class="br"></span><span class="lineNumber">505</span><span class="br"></span>arcuit omnipotens pariterque ipsosque nefasque</span><span class="linebreak"></span>
<span class="line">sustulit et pariter raptos per inania vento</span><span class="linebreak"></span>
<span class="line">inposuit caelo vicinaque sidera fecit.</span><span class="linebreak"></span>
<span class="line indent1">Intumuit Iuno, postquam inter sidera paelex</span><span class="linebreak"></span>
<span class="line">fulsit, et ad canam descendit in aequora Tethyn</span><span class="linebreak"></span>
<span class="line"><span class="br"></span><span class="lineNumber">510</span><span class="br"></span>Oceanumque senem, quorum reverentia movit</span><span class="linebreak"></span>
<span class="line">saepe deos, causamque viae scitantibus infit:</span><span class="linebreak"></span>
<span class="line">â€œquaeritis, aetheriis quare regina deorum</span><span class="linebreak"></span>
</p>
</section><notes></notes></section>