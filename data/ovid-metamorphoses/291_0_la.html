<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">lignea contulerat veterum simulacra deorum;</span><span class="linebreak"></span>
<span class="line"><span class="br"></span><span class="lineNumber">695</span><span class="br"></span>hunc init et vetito temerat sacraria probro.</span><span class="linebreak"></span>
<span class="line">sacra retorserunt oculos, turritaque Mater</span><span class="linebreak"></span>
<span class="line">an Stygia sontes dubitavit mergeret unda:</span><span class="linebreak"></span>
<span class="line">poena levis visa est; ergo modo levia fulvae</span><span class="linebreak"></span>
<span class="line">colla iubae velant, digiti curvantur in ungues,</span><span class="linebreak"></span>
<span class="line"><span class="br"></span><span class="lineNumber">700</span><span class="br"></span>ex umeris armi fiunt, in pectora totum</span><span class="linebreak"></span>
<span class="line">pondus abit, summae cauda verruntur harenae;</span><span class="linebreak"></span>
<span class="line">iram vultus habet, pro verbis murmura reddunt,</span><span class="linebreak"></span>
<span class="line">pro thalamis celebrant silvas aliisque timendi</span><span class="linebreak"></span>
<span class="line">dente premunt domito Cybeleia frena leones.</span><span class="linebreak"></span>
<span class="line"><span class="br"></span><span class="lineNumber">705</span><span class="br"></span>hos tu, care mihi, cumque his genus omne ferarum,</span><span class="linebreak"></span>
<span class="line">quod non terga fugae, sed pugnae pectora praebet,</span><span class="linebreak"></span>
<span class="line">effuge, ne virtus tua sit damnosa duobus!’</span><span class="linebreak"></span>
<span class="line indent1">“Illa quidem monuit iunctisque per aera cycnis</span><span class="linebreak"></span>
<span class="line">carpit iter, sed stat monitis contraria virtus.</span><span class="linebreak"></span>
<span class="line"><span class="br"></span><span class="lineNumber">710</span><span class="br"></span>forte suem latebris vestigia certa secuti</span><span class="linebreak"></span>
<span class="line">excivere canes, silvisque exire parantem</span><span class="linebreak"></span>
<span class="line">fixerat obliquo iuvenis Cinyreius ictu:</span><span class="linebreak"></span>
<span class="line">protinus excussit pando venabula rostro</span><span class="linebreak"></span>
<span class="line">sanguine tincta suo trepidumque et tuta petentem</span><span class="linebreak"></span>
<span class="line"><span class="br"></span><span class="lineNumber">715</span><span class="br"></span>trux aper insequitur totosque sub inguine dentes</span><span class="linebreak"></span>
<span class="line">abdidit et fulva moribundum stravit harena.</span><span class="linebreak"></span>
<span class="line">vecta levi curru medias Cytherea per auras</span><span class="linebreak"></span>
<span class="line">Cypron olorinis nondum pervenerat alis:</span><span class="linebreak"></span>
<span class="line">agnovit longe gemitum morientis et albas</span><span class="linebreak"></span>
<span class="line"><span class="br"></span><span class="lineNumber">720</span><span class="br"></span>flexit aves illuc, utque aethere vidit ab alto</span><span class="linebreak"></span>
<span class="line">exanimem inque suo iactantem sanguine corpus,</span><span class="linebreak"></span>
<span class="line">desiluit pariterque sinum pariterque capillos</span><span class="linebreak"></span>
<span class="line">rupit et indignis percussit pectora palmis</span><span class="linebreak"></span>
<span class="line">questaque cum fatis ‘at non tamen omnia vestri</span><span class="linebreak"></span>
</p>
</section><notes></notes></section>