<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line indent1">Hinc gemini fratres Broteasque et caestibus</span><span class="linebreak"></span>
<span class="line indent2">Ammon</span><span class="linebreak"></span>
<span class="line">invicti, vinci si possent caestibus enses,</span><span class="linebreak"></span>
<span class="line">Phinea cecidere manu Cererisque sacerdos</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>Ampycus albenti velatus tempora vitta,</span><span class="linebreak"></span>
<span class="line">tu quoque, Lampetide, non hos adhibendus ad</span><span class="linebreak"></span>
<span class="line indent2">usus,</span><span class="linebreak"></span>
<span class="line">sed qui, pacis opus, citharam cum voce moveres;</span><span class="linebreak"></span>
<span class="line">iussus eras celebrare dapes festumque canendo.</span><span class="linebreak"></span>
<span class="line">quem procul adstantem plectrumque inbelle</span><span class="linebreak"></span>
<span class="line indent2">tenentem</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>Pedasus inridens “Stygiis cane cetera” dixit</span><span class="linebreak"></span>
<span class="line">“manibus!” et laevo mucronem tempore fixit;</span><span class="linebreak"></span>
<span class="line">concidit et digitis morientibus ille retemptat</span><span class="linebreak"></span>
<span class="line">fila lyrae, casuque ferit miserabile carmen.</span><span class="linebreak"></span>
<span class="line">nec sinit hunc inpune ferox cecidisse Lycormas</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>raptaque de dextro robusta repagula posti</span><span class="linebreak"></span>
<span class="line">ossibus inlisit mediae cervicis, at ille</span><span class="linebreak"></span>
<span class="line">procubuit terrae mactati more iuvenci.</span><span class="linebreak"></span>
<span class="line">demere temptabat laevi quoque robora postis</span><span class="linebreak"></span>
<span class="line">Cinyphius Pelates; temptanti dextera fixa est</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>cuspide Marmaridae Corythi lignoque cohaesit;</span><span class="linebreak"></span>
<span class="line">haerenti latus hausit Abas, nec corruit ille,</span><span class="linebreak"></span>
<span class="line">sed retinente manum moriens e poste pependit.</span><span class="linebreak"></span>
<span class="line">sternitur et Melaneus, Perseia castra secutus,</span><span class="linebreak"></span>
<span class="line">et Nasamoniaci Dorylas ditissimus agri,</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>dives agri Dorylas, quo non possederat alter</span><span class="linebreak"></span>
<span class="line">latius aut totidem tollebat turis acervos.</span><span class="linebreak"></span>
<span class="line">huius in obliquo missum stetit inguine ferrum:</span><span class="linebreak"></span>
<span class="line">letifer ille locus. quem postquam vulneris auctor</span><span class="linebreak"></span>
<span class="line">singultantem animam et versantem lumina vidit</span><span class="linebreak"></span>
<span class="line">Bactrius Halcyoneus, “hoc, quod premis,” inquit</span><span class="linebreak"></span>
<span class="line indent2"><span class="br"></span><span class="lineNumber">135</span><span class="br"></span>“habeto</span><span class="linebreak"></span>
<span class="line">de tot agris terrae!” corpusque exsangue reliquit.</span><span class="linebreak"></span>
<span class="line">torquet in hunc hastam calido de vulnere raptam</span><span class="linebreak"></span>
</p>
</section><notes></notes></section>