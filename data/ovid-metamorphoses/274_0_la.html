<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line indent1">“At si forte roges fecundam Amathunta metallis,</span><span class="linebreak"></span>
<span class="line"><span class="br"></span><span class="lineNumber">221</span><span class="br"></span>an genuisse velit Propoetidas, abnuat aeque</span><span class="linebreak"></span>
<span class="line">atque illos, gemino quondam quibus aspera cornu</span><span class="linebreak"></span>
<span class="line">frons erat, unde etiam nomen traxere Cerastae.</span><span class="linebreak"></span>
<span class="line">ante fores horum stabat Iovis Hospitis ara;</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>ignarus sceleris<a class="footnoteLink" href="#note_LCL043_80_1" id="target_note_LCL043_80_1"><sup>1</sup></a> quam siquis sanguine tinctam</span><span class="linebreak"></span>
<span class="line">advena vidisset, mactatos crederet illic</span><span class="linebreak"></span>
<span class="line">lactantes vitulos Amathusiacasque bidentes:</span><span class="linebreak"></span>
<span class="line">hospes erat caesus! sacris offensa nefandis</span><span class="linebreak"></span>
<span class="line">ipsa suas urbes Ophiusiaque arva parabat</span><span class="linebreak"></span>
<span class="line">deserere alma Venus, ‘sed quid loca grata, quid urbes</span><span class="linebreak"></span>
<span class="line"><span class="br"></span><span class="lineNumber">231</span><span class="br"></span>peccavere meae? quod’ dixit ‘crimen in illis?</span><span class="linebreak"></span>
<span class="line">exilio poenam potius gens inpia pendat</span><span class="linebreak"></span>
<span class="line">vel nece vel siquid medium est mortisque fugaeque.</span><span class="linebreak"></span>
<span class="line">idque quid esse potest, nisi versae poena figurae?’</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>dum dubitat, quo mutet eos, ad cornua vultum</span><span class="linebreak"></span>
<span class="line">flexit et admonita est haec illis posse relinqui</span><span class="linebreak"></span>
<span class="line">grandiaque in torvos transformat membra iuvencos.</span><span class="linebreak"></span>
<span class="line indent1">“Sunt tamen obscenae Venerem Propoetides ausae</span><span class="linebreak"></span>
<span class="line">esse negare deam; pro quo sua numinis ira</span><span class="linebreak"></span>
<span class="line"><span class="br"></span><span class="lineNumber">240</span><span class="br"></span>corpora cum fama primae vulgasse feruntur,</span><span class="linebreak"></span>
<span class="line">utque pudor cessit, sanguisque induruit oris,</span><span class="linebreak"></span>
<span class="line">in rigidum parvo silicem discrimine versae.</span><span class="linebreak"></span>
<span class="line indent1">“Quas quia Pygmalion aevum per crimen agentis</span><span class="linebreak"></span>
<span class="line">viderat, offensus vitiis, quae plurima menti</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>femineae natura dedit, sine coniuge caelebs</span><span class="linebreak"></span>
<span class="line">vivebat thalamique diu consorte carebat.</span><span class="linebreak"></span>
</p>
</section><notes><section class="footnotes"><ul><li class="note" id="note_LCL043_80_1"><a class="footnoteCrossrefLink" href="#target_note_LCL043_80_1" title="Click to highlight in text"><sup class="lineRef">1</sup><span class="italic">The text is corrupt. Of the many MS. readings and conjectures this of N. Madvig seems best. Ehwald reads</span> † in lugubris celeri †.</a></li><script type="text/javascript">document.getElementById('note_LCL043_80_1').style.display = "none";</script></ul></section></notes></section>