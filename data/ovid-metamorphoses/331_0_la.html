<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">Thessalidum virgo pulcherrima, perque propinquas</span><span class="linebreak"></span>
<span class="line"><span class="br"></span><span class="lineNumber">191</span><span class="br"></span>perque tuas urbes (tibi enim popularis, Achille),</span><span class="linebreak"></span>
<span class="line">multorum frustra votis optata procorum.</span><span class="linebreak"></span>
<span class="line">temptasset Peleus thalamos quoque forsitan illos:</span><span class="linebreak"></span>
<span class="line">sed iam aut contigerant illi conubia matris</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>aut fuerant promissa tuae, nec Caenis in ullos</span><span class="linebreak"></span>
<span class="line">denupsit thalamos secretaque litora carpens</span><span class="linebreak"></span>
<span class="line">aequorei vim passa dei est (ita fama ferebat),</span><span class="linebreak"></span>
<span class="line">utque novae Veneris Neptunus gaudia cepit,</span><span class="linebreak"></span>
<span class="line">‘sint tua vota licet’ dixit ‘secura repulsae:</span><span class="linebreak"></span>
<span class="line">elige, quid voveas!’ (eadem hoc quoque fama ferebat)</span><span class="linebreak"></span>
<span class="line"><span class="br"></span><span class="lineNumber">201</span><span class="br"></span>‘magnum’ Caenis ait ‘facit haec iniuria votum,</span><span class="linebreak"></span>
<span class="line">tale pati iam posse nihil; da, femina ne sim:</span><span class="linebreak"></span>
<span class="line">omnia praestiteris.’ graviore novissima dixit</span><span class="linebreak"></span>
<span class="line">verba sono poteratque viri vox illa videri,</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>sicut erat; nam iam voto deus aequoris alti</span><span class="linebreak"></span>
<span class="line">adnuerat dederatque super, nec saucius ullis</span><span class="linebreak"></span>
<span class="line">vulneribus fieri ferrove occumbere posset.</span><span class="linebreak"></span>
<span class="line">munere laetus abit studiisque virilibus aevum</span><span class="linebreak"></span>
<span class="line">exigit Atracides Peneiaque arva pererrat.</span><span class="linebreak"></span>
<span class="line indent1"><span class="br"></span><span class="lineNumber">210</span><span class="br"></span>“Duxerat Hippodamen audaci Ixione natus</span><span class="linebreak"></span>
<span class="line">nubigenasque feros positis ex ordine mensis</span><span class="linebreak"></span>
<span class="line">arboribus tecto discumbere iusserat antro.</span><span class="linebreak"></span>
<span class="line">Haemonii proceres aderant, aderamus et ipsi,</span><span class="linebreak"></span>
<span class="line">festaque confusa resonabat regia turba.</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>ecce canunt Hymenaeon, et ignibus atria fumant,</span><span class="linebreak"></span>
<span class="line">cinctaque adest virgo matrum nuruumque caterva,</span><span class="linebreak"></span>
</p>
</section><notes></notes></section>