<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">hic locus et Latiae parebunt cornibus arces.</span><span class="linebreak"></span>
<span class="line">tu modo rumpe moras portasque intrare patentes</span><span class="linebreak"></span>
<span class="line">adpropera! sic fata iubent; namque urbe receptus</span><span class="linebreak"></span>
<span class="line"><span class="br"></span><span class="lineNumber">585</span><span class="br"></span>rex eris et sceptro tutus potiere perenni.”</span><span class="linebreak"></span>
<span class="line">rettulit ille pedem torvamque a moenibus urbis</span><span class="linebreak"></span>
<span class="line">avertens faciem “procul, a! procul omnia” dixit</span><span class="linebreak"></span>
<span class="line">“talia di pellant! multoque ego iustius aevum</span><span class="linebreak"></span>
<span class="line">exul agam, quam me videant Capitolia regem.”</span><span class="linebreak"></span>
<span class="line">dixit et extemplo populumque gravemque senatum</span><span class="linebreak"></span>
<span class="line"><span class="br"></span><span class="lineNumber">591</span><span class="br"></span>convocat, ante tamen pacali cornua lauro</span><span class="linebreak"></span>
<span class="line">velat et aggeribus factis a milite forti</span><span class="linebreak"></span>
<span class="line">insistit priscosque deos e more precatus</span><span class="linebreak"></span>
<span class="line">“est” ait “hic unus, quem vos nisi pellitis urbe,</span><span class="linebreak"></span>
<span class="line"><span class="br"></span><span class="lineNumber">595</span><span class="br"></span>rex erit: is qui sit, signo, non nomine dicam:</span><span class="linebreak"></span>
<span class="line">cornua fronte gerit! quem vobis indicat augur,</span><span class="linebreak"></span>
<span class="line">si Romam intrarit, famularia iura daturum.</span><span class="linebreak"></span>
<span class="line">ille quidem potuit portas inrumpere apertas,</span><span class="linebreak"></span>
<span class="line">sed nos obstitimus, quamvis coniunctior illo</span><span class="linebreak"></span>
<span class="line">nemo mihi est: vos urbe virum prohibete, Quirites,</span><span class="linebreak"></span>
<span class="line"><span class="br"></span><span class="lineNumber">601</span><span class="br"></span>vel, si dignus erit, gravibus vincite catenis</span><span class="linebreak"></span>
<span class="line">aut finite metum fatalis morte tyranni!”</span><span class="linebreak"></span>
<span class="line">qualia succinctis, ubi trux insibilat eurus,</span><span class="linebreak"></span>
<span class="line">murmura pinetis fiunt, aut qualia fluctus</span><span class="linebreak"></span>
<span class="line"><span class="br"></span><span class="lineNumber">605</span><span class="br"></span>aequorei faciunt, siquis procul audiat illos,</span><span class="linebreak"></span>
<span class="line">tale sonat populus; sed per confusa frementis</span><span class="linebreak"></span>
<span class="line">verba tamen vulgi vox eminet una “quis ille est?”</span><span class="linebreak"></span>
<span class="line">et spectant frontes praedictaque cornua quaerunt.</span><span class="linebreak"></span>
<span class="line">rursus ad hos Cipus “quem poscitis,” inquit</span><span class="linebreak"></span>
<span class="line indent2">“habetis”</span><span class="linebreak"></span>
</p>
</section><notes></notes></section>