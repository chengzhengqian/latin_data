<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">sed vigor ingenii quondam velocis in alas</span><span class="linebreak"></span>
<span class="line">inque pedes abiit; nomen, quod et ante, remansit.</span><span class="linebreak"></span>
<span class="line"><span class="br"></span><span class="lineNumber">256</span><span class="br"></span>non tamen haec alte volucris sua corpora tollit,</span><span class="linebreak"></span>
<span class="line">nec facit in ramis altoque cacumine nidos:</span><span class="linebreak"></span>
<span class="line">propter humum volitat ponitque in saepibus ova</span><span class="linebreak"></span>
<span class="line">antiquique memor metuit sublimia casus.</span><span class="linebreak"></span>
<span class="line indent1"><span class="br"></span><span class="lineNumber">260</span><span class="br"></span>Iamque fatigatum tellus Aetnaea tenebat</span><span class="linebreak"></span>
<span class="line">Daedalon, et sumptis pro supplice Cocalus armis</span><span class="linebreak"></span>
<span class="line">mitis habebatur; iam lamentabile Athenae</span><span class="linebreak"></span>
<span class="line">pendere desierant Thesea laude tributum:</span><span class="linebreak"></span>
<span class="line">templa coronantur, bellatricemque Minervam</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>cum Iove disque vocant aliis, quos sanguine voto</span><span class="linebreak"></span>
<span class="line">muneribusque datis et acerris turis honorant;</span><span class="linebreak"></span>
<span class="line">sparserat Argolicas nomen vaga fama per urbes</span><span class="linebreak"></span>
<span class="line">Theseos, et populi, quos dives Achaia cepit,</span><span class="linebreak"></span>
<span class="line">huius opem magnis inploravere periclis,</span><span class="linebreak"></span>
<span class="line">huius opem Calydon, quamvis Meleagron haberet,</span><span class="linebreak"></span>
<span class="line"><span class="br"></span><span class="lineNumber">271</span><span class="br"></span>sollicita supplex petiit prece: causa petendi</span><span class="linebreak"></span>
<span class="line">sus erat, infestae famulus vindexque Dianae.</span><span class="linebreak"></span>
<span class="line">Oenea namque ferunt pleni successibus anni</span><span class="linebreak"></span>
<span class="line">primitias frugum Cereri, sua vina Lyaeo,</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>Palladios flavae latices libasse Minervae;</span><span class="linebreak"></span>
<span class="line">coeptus ab agricolis superos pervenit ad omnes</span><span class="linebreak"></span>
<span class="line">ambitiosus honor: solas sine ture relictas</span><span class="linebreak"></span>
<span class="line">praeteritae cessasse ferunt Latoidos aras.</span><span class="linebreak"></span>
<span class="line">tangit et ira deos. “at non inpune feremus,</span><span class="linebreak"></span>
<span class="line"><span class="br"></span><span class="lineNumber">280</span><span class="br"></span>quaeque inhonoratae, non et dicemur inultae”</span><span class="linebreak"></span>
<span class="line">inquit, et Olenios ultorem spreta per agros</span><span class="linebreak"></span>
</p>
</section><notes></notes></section>