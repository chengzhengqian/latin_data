<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">agmina perque acies aut Cycnum aut Hectora</span><span class="linebreak"></span>
<span class="line indent2"><span class="br"></span><span class="lineNumber">75</span><span class="br"></span>quaerens</span><span class="linebreak"></span>
<span class="line">congreditur Cycno (decimum dilatus in annum</span><span class="linebreak"></span>
<span class="line">Hector erat): tum colla iugo candentia pressos</span><span class="linebreak"></span>
<span class="line">exhortatus equos currum derexit in hostem</span><span class="linebreak"></span>
<span class="line">concutiensque suis vibrantia tela lacertis</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>“quisquis es, o iuvenis,” dixit “solamen habeto</span><span class="linebreak"></span>
<span class="line">mortis, ab Haemonio quod sis iugulatus Achille!”</span><span class="linebreak"></span>
<span class="line">hactenus Aeacides: vocem gravis hasta secuta est,</span><span class="linebreak"></span>
<span class="line">sed quamquam certa nullus fuit error in hasta,</span><span class="linebreak"></span>
<span class="line">nil tamen emissi profecit acumine ferri</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>utque hebeti pectus tantummodo contudit ictu.</span><span class="linebreak"></span>
<span class="line">“nate dea, nam te fama praenovimus,” inquit</span><span class="linebreak"></span>
<span class="line">ille “quid a nobis vulnus miraris abesse?</span><span class="linebreak"></span>
<span class="line">(mirabatur enim.) “non haec, quam cernis, equinis</span><span class="linebreak"></span>
<span class="line">fulva iubis cassis neque onus, cava parma, sinistrae</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>auxilio mihi sunt: decor est quaesitus ab istis;</span><span class="linebreak"></span>
<span class="line">Mars quoque ob hoc capere arma solet! removebitur</span><span class="linebreak"></span>
<span class="line indent2">huius</span><span class="linebreak"></span>
<span class="line">tegminis officium: tamen indestrictus abibo;</span><span class="linebreak"></span>
<span class="line">est aliquid non esse satum Nereide, sed qui</span><span class="linebreak"></span>
<span class="line">Nereaque et natas et totum temperat aequor.”</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>dixit et haesurum clipei curvamine telum</span><span class="linebreak"></span>
<span class="line">misit in Aeaciden, quod et aes et proxima rupit</span><span class="linebreak"></span>
<span class="line">terga novena boum, decimo tamen orbe moratum est.</span><span class="linebreak"></span>
<span class="line">excutit hoc heros rursusque trementia forti</span><span class="linebreak"></span>
<span class="line">tela manu torsit: rursus sine vulnere corpus</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>sincerumque fuit; ncc tertia cuspis apertum</span><span class="linebreak"></span>
<span class="line">et se praebentem valuit destringere Cycnum.</span><span class="linebreak"></span>
<span class="line">haud secus exarsit, quam circo taurus aperto,</span><span class="linebreak"></span>
</p>
</section><notes></notes></section>