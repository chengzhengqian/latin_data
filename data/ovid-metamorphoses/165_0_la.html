<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">vite caput tegitur, lateri cervina sinistro</span><span class="linebreak"></span>
<span class="line">vellera dependent, umero levis incubat hasta.</span><span class="linebreak"></span>
<span class="line">concita per silvas turba comitante suarum</span><span class="linebreak"></span>
<span class="line"><span class="br"></span><span class="lineNumber">595</span><span class="br"></span>terribilis Procne furiisque agitata doloris,</span><span class="linebreak"></span>
<span class="line">Bacche, tuas simulat: venit ad stabula avia tandem</span><span class="linebreak"></span>
<span class="line">exululatque euhoeque sonat portasque refringit</span><span class="linebreak"></span>
<span class="line">germanamque rapit raptaeque insignia Bacchi</span><span class="linebreak"></span>
<span class="line">induit et vultus hederarum frondibus abdit</span><span class="linebreak"></span>
<span class="line"><span class="br"></span><span class="lineNumber">600</span><span class="br"></span>attonitamque trahens intra sua moenia ducit.</span><span class="linebreak"></span>
<span class="line indent1">Ut sensit tetigisse domum Philomela nefandam,</span><span class="linebreak"></span>
<span class="line">horruit infelix totoque expalluit ore;</span><span class="linebreak"></span>
<span class="line">nacta locum Procne sacrorum pignora demit</span><span class="linebreak"></span>
<span class="line">oraque develat miserae pudibunda sororis</span><span class="linebreak"></span>
<span class="line"><span class="br"></span><span class="lineNumber">605</span><span class="br"></span>amplexumque petit; sed non attollere contra</span><span class="linebreak"></span>
<span class="line">sustinet haec oculos paelex sibi visa sororis</span><span class="linebreak"></span>
<span class="line">deiectoque in humum vultu iurare volenti</span><span class="linebreak"></span>
<span class="line">testarique deos, per vim sibi dedecus illud</span><span class="linebreak"></span>
<span class="line">inlatum, pro voce manus fuit. ardet et iram</span><span class="linebreak"></span>
<span class="line"><span class="br"></span><span class="lineNumber">610</span><span class="br"></span>non capit ipsa suam Procne fletumque sororis</span><span class="linebreak"></span>
<span class="line">corripiens “non est lacrimis hoc” inquit “agendum,</span><span class="linebreak"></span>
<span class="line">sed ferro, sed si quid habes, quod vincere ferrum</span><span class="linebreak"></span>
<span class="line">possit. in omne nefas ego me, germana, paravi:</span><span class="linebreak"></span>
<span class="line">aut ego, cum facibus regalia tecta cremabo,</span><span class="linebreak"></span>
<span class="line"><span class="br"></span><span class="lineNumber">615</span><span class="br"></span>artificem mediis inmittam Terea flammis,</span><span class="linebreak"></span>
<span class="line">aut linguam atque oculos et quae tibi membra</span><span class="linebreak"></span>
<span class="line indent2">pudorem</span><span class="linebreak"></span>
<span class="line">abstulerunt ferro rapiam, aut per vulnera mille</span><span class="linebreak"></span>
<span class="line">sontem animam expellam! magnum quodcumque</span><span class="linebreak"></span>
<span class="line indent2">paravi;</span><span class="linebreak"></span>
<span class="line">quid sit, adhuc dubito.”</span><span class="linebreak"></span>
</p>
</section><notes></notes></section>