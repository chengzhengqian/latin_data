<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="label"><span class="ac">Liber XIII</span></span>
<p class="lineGroup">
<span class="line"><span class="sc">Consedere</span> duces et vulgi stante corona</span><span class="linebreak"></span>
<span class="line">surgit ad hos clipei dominus septemplicis Aiax,</span><span class="linebreak"></span>
<span class="line">utque erat inpatiens irae, Sigeia torvo</span><span class="linebreak"></span>
<span class="line">litora respexit classemque in litore vultu</span><span class="linebreak"></span>
<span class="line">intendensque manus “agimus, pro Iuppiter!” inquit</span><span class="linebreak"></span>
<span class="line"><span class="br"></span><span class="lineNumber">6</span><span class="br"></span>“ante rates causam, et mecum confertur Ulixes!</span><span class="linebreak"></span>
<span class="line">at non Hectoreis dubitavit cedere flammis,</span><span class="linebreak"></span>
<span class="line">quas ego sustinui, quas hac a classe fugavi.</span><span class="linebreak"></span>
<span class="line">tutius est igitur fictis contendere verbis,</span><span class="linebreak"></span>
<span class="line">quam pugnare manu, sed nec mihi dicere promptum,</span><span class="linebreak"></span>
<span class="line"><span class="br"></span><span class="lineNumber">11</span><span class="br"></span>nec facere est isti: quantumque ego Marte feroci</span><span class="linebreak"></span>
<span class="line">inque acie valeo, tantum valet iste loquendo.</span><span class="linebreak"></span>
<span class="line">nec memoranda tamen vobis mea facta, Pelasgi,</span><span class="linebreak"></span>
<span class="line">esse reor: vidistis enim; sua narret Ulixes,</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>quae sine teste gerit, quorum nox conscia sola est!</span><span class="linebreak"></span>
<span class="line">praemia magna peti fateor; sed demit honorem</span><span class="linebreak"></span>
<span class="line">aemulus: Aiaci non est tenuisse superbum,</span><span class="linebreak"></span>
<span class="line">sit licet hoc ingens, quicquid speravit Ulixes;</span><span class="linebreak"></span>
<span class="line">iste tulit pretium iam nunc temptaminis huius,</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>quod, cum victus erit, mecum certasse feretur.</span><span class="linebreak"></span>
<span class="line indent1">“Atque ego, si virtus in me dubitabilis esset,</span><span class="linebreak"></span>
<span class="line">nobilitate potens essem, Telamone creatus,</span><span class="linebreak"></span>
<span class="line">moenia qui forti Troiana sub Hercule cepit</span><span class="linebreak"></span>
<span class="line">litoraque intravit Pagasaea Colcha carina;</span><span class="linebreak"></span>
</p>
</section><notes></notes></section>