<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">iuris erunt’ dixit. ‘luctus monimenta manebunt</span><span class="linebreak"></span>
<span class="line"><span class="br"></span><span class="lineNumber">726</span><span class="br"></span>semper, Adoni, mei, repetitaque mortis imago</span><span class="linebreak"></span>
<span class="line">annua plangoris peraget simulamina nostri;</span><span class="linebreak"></span>
<span class="line">at cruor in florem mutabitur. an tibi quondam</span><span class="linebreak"></span>
<span class="line">femineos artus in olentes vertere mentas,</span><span class="linebreak"></span>
<span class="line"><span class="br"></span><span class="lineNumber">730</span><span class="br"></span>Persephone, licuit: nobis Cinyreius heros</span><span class="linebreak"></span>
<span class="line">invidiae mutatus erit?’ sic fata cruorem</span><span class="linebreak"></span>
<span class="line">nectare odorato sparsit, qui tinctus ab illo</span><span class="linebreak"></span>
<span class="line">intumuit sic, ut fulvo perlucida caeno</span><span class="linebreak"></span>
<span class="line">surgere bulla solet, nec plena longior hora</span><span class="linebreak"></span>
<span class="line">facta mora est, cum flos de sanguine concolor ortus,</span><span class="linebreak"></span>
<span class="line"><span class="br"></span><span class="lineNumber">736</span><span class="br"></span>qualem, quae lento celant sub cortice granum,</span><span class="linebreak"></span>
<span class="line">punica ferre solent; brevis est tamen usus in illo;</span><span class="linebreak"></span>
<span class="line">namque male haerentem et nimia levitate caducum</span><span class="linebreak"></span>
<span class="line">excutiunt idem, qui praestant nomina, venti.”</span><span class="linebreak"></span>
</p>
</section><notes></notes></section>