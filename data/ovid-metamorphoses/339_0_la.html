<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">par amor est illis: errant in montibus una,</span><span class="linebreak"></span>
<span class="line">antra simul subeunt; et tum Lapitheia tecta</span><span class="linebreak"></span>
<span class="line">intrarant pariter, pariter fera bella gerebant:</span><span class="linebreak"></span>
<span class="line">(auctor in incerto est) iaculum de parte sinistra</span><span class="linebreak"></span>
<span class="line"><span class="br"></span><span class="lineNumber">420</span><span class="br"></span>venit et inferius quam collo pectora subsunt,</span><span class="linebreak"></span>
<span class="line">Cyllare, te fixit; parvo cor vulnere laesum</span><span class="linebreak"></span>
<span class="line">corpore cum toto post tela educta refrixit.</span><span class="linebreak"></span>
<span class="line">protinus Hylonome morientes excipit artus</span><span class="linebreak"></span>
<span class="line">inpositaque manu vulnus fovet oraque ad ora</span><span class="linebreak"></span>
<span class="line">admovet atque animae fugienti obsistere temptat;</span><span class="linebreak"></span>
<span class="line"><span class="br"></span><span class="lineNumber">426</span><span class="br"></span>ut videt exstinctum, dictis, quae clamor ad aures</span><span class="linebreak"></span>
<span class="line">arcuit ire meas, telo, quod inhaeserat illi,</span><span class="linebreak"></span>
<span class="line">incubuit moriensque suum conplexa maritum est.</span><span class="linebreak"></span>
<span class="line indent1">â€œAnte oculos stat et ille meos, qui sena leonum</span><span class="linebreak"></span>
<span class="line"><span class="br"></span><span class="lineNumber">430</span><span class="br"></span>vinxerat inter se conexis vellera nodis,</span><span class="linebreak"></span>
<span class="line">Phaeocomes, hominemque simul protectus equumque;</span><span class="linebreak"></span>
<span class="line">caudice qui misso, quem vix iuga bina moverent,</span><span class="linebreak"></span>
<span class="line">Tectaphon Oleniden a summo vertice fregit;</span><span class="linebreak"></span>
<span class="line">[fracta volubilitas capitis latissima, perque os</span><span class="linebreak"></span>
<span class="line"><span class="br"></span><span class="lineNumber">435</span><span class="br"></span>perque cavas nares oculosque auresque cerebrum</span><span class="linebreak"></span>
<span class="line">molle fluit, veluti concretum vimine querno</span><span class="linebreak"></span>
<span class="line">lac solet utve liquor rari sub pondere cribri</span><span class="linebreak"></span>
<span class="line">manat et exprimitur per densa foramina spissus.]</span><span class="linebreak"></span>
<span class="line">ast ego, dum parat hic armis nudare iacentem,</span><span class="linebreak"></span>
<span class="line"><span class="br"></span><span class="lineNumber">440</span><span class="br"></span>(scit tuus hoc genitor) gladium spoliantis in ima</span><span class="linebreak"></span>
<span class="line">illa demisi. Cthonius quoque Teleboasque</span><span class="linebreak"></span>
<span class="line">ense iacent nostro: ramum prior ille bifurcum</span><span class="linebreak"></span>
</p>
</section><notes></notes></section>