<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">virginei Cinyras haec credens esse timoris,</span><span class="linebreak"></span>
<span class="line">flere vetat siccatque genas atque oscula iungit;</span><span class="linebreak"></span>
<span class="line">Myrrha datis nimium gaudet consultaque, qualem</span><span class="linebreak"></span>
<span class="line">optet habere virum, ‘similem tibi’ dixit; at ille</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>non intellectam vocem conlaudat et ‘esto</span><span class="linebreak"></span>
<span class="line">tam pia semper’ ait. pietatis nomine dicto</span><span class="linebreak"></span>
<span class="line">demisit vultus sceleris sibi conscia virgo.</span><span class="linebreak"></span>
<span class="line indent1">“Noctis erat medium, curasque et corpora somnus</span><span class="linebreak"></span>
<span class="line">solverat; at virgo Cinyreia pervigil igni</span><span class="linebreak"></span>
<span class="line"><span class="br"></span><span class="lineNumber">370</span><span class="br"></span>carpitur indomito furiosaque vota retractat</span><span class="linebreak"></span>
<span class="line">et modo desperat, modo vult temptare, pudetque</span><span class="linebreak"></span>
<span class="line">et cupit, et, quid agat, non invenit, utque securi</span><span class="linebreak"></span>
<span class="line">saucia trabs ingens, ubi plaga novissima restat,</span><span class="linebreak"></span>
<span class="line">quo cadat, in dubio est omnique a parte timetur,</span><span class="linebreak"></span>
<span class="line"><span class="br"></span><span class="lineNumber">375</span><span class="br"></span>sic animus vario labefactus vulnere nutat</span><span class="linebreak"></span>
<span class="line">huc levis atque illuc momentaque sumit utroque,</span><span class="linebreak"></span>
<span class="line">nec modus et requies, nisi mors, reperitur amoris.</span><span class="linebreak"></span>
<span class="line">mors placet. erigitur laqueoque innectere fauces</span><span class="linebreak"></span>
<span class="line">destinat et zona summo de poste revincta</span><span class="linebreak"></span>
<span class="line"><span class="br"></span><span class="lineNumber">380</span><span class="br"></span>‘care, vale, Cinyra, causamque intellege mortis!’</span><span class="linebreak"></span>
<span class="line">dixit et aptabat pallenti vincula collo.</span><span class="linebreak"></span>
<span class="line indent1">“Murmura verborum fidas nutricis ad aures</span><span class="linebreak"></span>
<span class="line">pervenisse ferunt limen servantis alumnae.</span><span class="linebreak"></span>
<span class="line">surgit anus reseratque fores mortisque paratae</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>instrumenta videns spatio conclamat eodem</span><span class="linebreak"></span>
<span class="line">seque ferit scinditque sinus ereptaque collo</span><span class="linebreak"></span>
<span class="line">vincula dilaniat; tum denique flere vacavit,</span><span class="linebreak"></span>
<span class="line">tum dare conplexus laqueique requirere causam.</span><span class="linebreak"></span>
<span class="line">muta silet virgo terramque inmota tuetur</span><span class="linebreak"></span>
</p>
</section><notes></notes></section>