<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">vulnera, dum census dare me pro nocte loquendo</span><span class="linebreak"></span>
<span class="line"><span class="br"></span><span class="lineNumber">740</span><span class="br"></span>muneraque augendo tandem dubitare coegi.</span><span class="linebreak"></span>
<span class="line">exclamo male victor: ‘adest, mala, fictus adulter!</span><span class="linebreak"></span>
<span class="line">verus eram coniunx! me, perfida, teste teneris.’</span><span class="linebreak"></span>
<span class="line">illa nihil; tacito tantummodo victa pudore</span><span class="linebreak"></span>
<span class="line">insidiosa malo cum coniuge limina fugit;</span><span class="linebreak"></span>
<span class="line"><span class="br"></span><span class="lineNumber">745</span><span class="br"></span>offensaque mei genus omne perosa virorum</span><span class="linebreak"></span>
<span class="line">montibus errabat, studiis operata Dianae.</span><span class="linebreak"></span>
<span class="line">tum mihi deserto violentior ignis ad ossa</span><span class="linebreak"></span>
<span class="line">pervenit: orabam veniam et peccasse fatebar</span><span class="linebreak"></span>
<span class="line">et potuisse datis simili succumbere culpae</span><span class="linebreak"></span>
<span class="line"><span class="br"></span><span class="lineNumber">750</span><span class="br"></span>me quoque muneribus, si munera tanta darentur.</span><span class="linebreak"></span>
<span class="line">haec mihi confesso, laesum prius ulta pudorem,</span><span class="linebreak"></span>
<span class="line">redditur et dulces concorditer exigit annos;</span><span class="linebreak"></span>
<span class="line">dat mihi praeterea, tamquam se parva dedisset</span><span class="linebreak"></span>
<span class="line">dona, canem munus; quem cum sua traderet illi</span><span class="linebreak"></span>
<span class="line"><span class="br"></span><span class="lineNumber">755</span><span class="br"></span>Cynthia, ‘currendo superabit’ dixerat ‘omnes.’</span><span class="linebreak"></span>
<span class="line">dat simul et iaculum, manibus quod, cernis, habemus.</span><span class="linebreak"></span>
<span class="line">muneris alterius quae sit fortuna, requiris?</span><span class="linebreak"></span>
<span class="line">accipe mirandum: novitate movebere facti!</span><span class="linebreak"></span>
<span class="line indent1">“Carmina Laiades non intellecta priorum</span><span class="linebreak"></span>
<span class="line"><span class="br"></span><span class="lineNumber">760</span><span class="br"></span>solverat ingeniis, et praecipitata iacebat</span><span class="linebreak"></span>
<span class="line">inmemor ambagum vates obscura suarum:</span><span class="linebreak"></span>
<span class="line"><span class="br"></span><span class="lineNumber">763</span><span class="br"></span>protinus Aoniis inmittitur altera Thebis</span><span class="linebreak"></span>
<span class="line"><span class="br"></span><span class="lineNumber">762</span><span class="br"></span>[scilicet alma Themis nec talia linquit inulta!]</span><span class="linebreak"></span>
<span class="line">pestis, et exitio multi pecorumque suoque</span><span class="linebreak"></span>
<span class="line"><span class="br"></span><span class="lineNumber">765</span><span class="br"></span>rurigenae pavere feram; vicina iuventus</span><span class="linebreak"></span>
</p>
</section><notes></notes></section>