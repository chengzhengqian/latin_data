<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">nunc armatur eo: nimium feritatis in illo est.</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>est aliud levius fulmen, cui dextra cyclopum</span><span class="linebreak"></span>
<span class="line">saevitiae flammaeque minus, minus addidit irae:</span><span class="linebreak"></span>
<span class="line">tela secunda vocant superi; capit illa domumque</span><span class="linebreak"></span>
<span class="line">intrat Agenoream. corpus mortale tumultus</span><span class="linebreak"></span>
<span class="line">non tulit aetherios donisque iugalibus arsit.</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>inperfectus adhuc infans genetricis ab alvo</span><span class="linebreak"></span>
<span class="line">eripitur patrioque tener (si credere dignum est)</span><span class="linebreak"></span>
<span class="line">insuitur femori maternaque tempora conplet.</span><span class="linebreak"></span>
<span class="line">furtim illum primis Ino matertera cunis</span><span class="linebreak"></span>
<span class="line">educat, inde datum nymphae Nyseides antris</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>occuluere suis lactisque alimenta dedere.</span><span class="linebreak"></span>
<span class="line indent1">Dumque ea per terras fatali lege geruntur</span><span class="linebreak"></span>
<span class="line">tutaque bis geniti sunt incunabula Bacchi,</span><span class="linebreak"></span>
<span class="line">forte Iovem memorant diffusum nectare curas</span><span class="linebreak"></span>
<span class="line">seposuisse graves vacuaque agitasse remissos</span><span class="linebreak"></span>
<span class="line"><span class="br"></span><span class="lineNumber">320</span><span class="br"></span>cum Iunone iocos et “maior vestra profecto est,</span><span class="linebreak"></span>
<span class="line">quam quae contingit maribus” dixisse “voluptas.”</span><span class="linebreak"></span>
<span class="line">illa negat. placuit quae sit sententia docti</span><span class="linebreak"></span>
<span class="line">quaerere Tiresiae: Venus huic erat utraque nota.</span><span class="linebreak"></span>
<span class="line">nam duo magnorum viridi coeuntia silva</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>corpora serpentum baculi violaverat ictu</span><span class="linebreak"></span>
<span class="line">deque viro factus (mirabile) femina septem</span><span class="linebreak"></span>
<span class="line">egerat autumnos; octavo rursus eosdem</span><span class="linebreak"></span>
<span class="line">vidit, et “est vestrae si tanta potentia plagae”</span><span class="linebreak"></span>
<span class="line">dixit, “ut auctoris sortem in contraria mutet,</span><span class="linebreak"></span>
<span class="line">nunc quoque vos feriam.” percussis anguibus isdem</span><span class="linebreak"></span>
<span class="line"><span class="br"></span><span class="lineNumber">331</span><span class="br"></span>forma prior rediit, genetivaque venit imago.</span><span class="linebreak"></span>
<span class="line">arbiter hic igitur sumptus de lite iocosa</span><span class="linebreak"></span>
</p>
</section><notes></notes></section>