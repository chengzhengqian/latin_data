<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">ureris et thalamos alieni concipis orbis?</span><span class="linebreak"></span>
<span class="line">haec quoque terra potest, quod ames, dare. vivat an ille</span><span class="linebreak"></span>
<span class="line">occidat, in dis est. vivat tamen! idque precari</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>vel sine amore licet: quid enim commisit Iason?</span><span class="linebreak"></span>
<span class="line">quem, nisi crudelem, non tangat Iasonis aetas</span><span class="linebreak"></span>
<span class="line">et genus et virtus? quem non, ut cetera desint,</span><span class="linebreak"></span>
<span class="line">ore movere potest? certe mea pectora movit.</span><span class="linebreak"></span>
<span class="line">at nisi opem tulero, taurorum adflabitur ore</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>concurretque suae segeti, tellure creatis</span><span class="linebreak"></span>
<span class="line">hostibus, aut avido dabitur fera praeda draconi.</span><span class="linebreak"></span>
<span class="line">hoc ego si patiar, tum me de tigride natam,</span><span class="linebreak"></span>
<span class="line">tum ferrum et scopulos gestare in corde fatebor!</span><span class="linebreak"></span>
<span class="line">cur non et specto pereuntem oculosque videndo</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>conscelero? cur non tauros exhortor in illum</span><span class="linebreak"></span>
<span class="line">terrigenasque feros insopitumque draconem?</span><span class="linebreak"></span>
<span class="line">di meliora velint! quamquam non ista precanda,</span><span class="linebreak"></span>
<span class="line">sed facienda mihi.â€”prodamne ego regna parentis,</span><span class="linebreak"></span>
<span class="line">atque ope nescio quis servabitur advena nostra,</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>ut per me sospes sine me det lintea ventis</span><span class="linebreak"></span>
<span class="line">virque sit alterius, poenae Medea relinquar?</span><span class="linebreak"></span>
<span class="line">si facere hoc aliamve potest praeponere nobis,</span><span class="linebreak"></span>
<span class="line">occidat ingratus! sed non is vultus in illo,</span><span class="linebreak"></span>
<span class="line">non ea nobilitas animo est, ea gratia formae,</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>ut timeam fraudem meritique oblivia nostri.</span><span class="linebreak"></span>
<span class="line">et dabit ante fidem, cogamque in foedera testes</span><span class="linebreak"></span>
<span class="line">esse deos. quid tuta times? accingere et omnem</span><span class="linebreak"></span>
<span class="line">pelle moram: tibi se semper debebit Iason,</span><span class="linebreak"></span>
<span class="line">te face sollemni iunget sibi perque Pelasgas</span><span class="linebreak"></span>
</p>
</section><notes></notes></section>