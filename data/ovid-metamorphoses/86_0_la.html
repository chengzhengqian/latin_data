<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">675</span><span class="br"></span>naris erat, squamamque cutis durata trahebat.</span><span class="linebreak"></span>
<span class="line">at Libys obstantis dum vult obvertere remos,</span><span class="linebreak"></span>
<span class="line">in spatium resilire manus breve vidit et illas</span><span class="linebreak"></span>
<span class="line">iam non esse manus, iam pinnas posse vocari.</span><span class="linebreak"></span>
<span class="line">alter ad intortos cupiens dare bracchia funes</span><span class="linebreak"></span>
<span class="line"><span class="br"></span><span class="lineNumber">680</span><span class="br"></span>bracchia non habuit truncoque repandus in undas</span><span class="linebreak"></span>
<span class="line">corpore desiluit: falcata novissima cauda est,</span><span class="linebreak"></span>
<span class="line">qualia dividuae sinuantur cornua lunae.</span><span class="linebreak"></span>
<span class="line">undique dant saltus multaque adspergine rorant</span><span class="linebreak"></span>
<span class="line">emerguntque iterum redeuntque sub aequora rursus</span><span class="linebreak"></span>
<span class="line"><span class="br"></span><span class="lineNumber">685</span><span class="br"></span>inque chori ludunt speciem lascivaque iactant</span><span class="linebreak"></span>
<span class="line">corpora et acceptum patulis mare naribus efflant.</span><span class="linebreak"></span>
<span class="line">de modo viginti (tot enim ratis illa ferebat)</span><span class="linebreak"></span>
<span class="line">restabam solus: pavidum gelidumque trementi</span><span class="linebreak"></span>
<span class="line">corpore vixque meum firmat deus ‘excute’ dicens</span><span class="linebreak"></span>
<span class="line"><span class="br"></span><span class="lineNumber">690</span><span class="br"></span>‘corde metum Diamque tene!’ delatus in illam</span><span class="linebreak"></span>
<span class="line">accessi sacris Baccheaque sacra frequento.”</span><span class="linebreak"></span>
<span class="line indent1">“Praebuimus longis” Pentheus “ambagibus aures,”</span><span class="linebreak"></span>
<span class="line">inquit “ut ira mora vires absumere posset.</span><span class="linebreak"></span>
<span class="line">praecipitem, famuli, rapite hunc cruciataque diris</span><span class="linebreak"></span>
<span class="line"><span class="br"></span><span class="lineNumber">695</span><span class="br"></span>corpora tormentis Stygiae demittite nocti!”</span><span class="linebreak"></span>
<span class="line">protinus abstractus solidis Tyrrhenus Acoetes</span><span class="linebreak"></span>
<span class="line">clauditur in tectis; et dum crudelia iussae</span><span class="linebreak"></span>
<span class="line">instrumenta necis ferrumque ignesque parantur,</span><span class="linebreak"></span>
<span class="line">sponte sua patuisse fores lapsasque lacertis</span><span class="linebreak"></span>
<span class="line"><span class="br"></span><span class="lineNumber">700</span><span class="br"></span>sponte sua fama est nullo solvente catenas.</span><span class="linebreak"></span>
<span class="line indent1">Perstat Echionides, nec iam iubet ire, sed ipse</span><span class="linebreak"></span>
<span class="line">vadit, ubi electus facienda ad sacra Cithaeron</span><span class="linebreak"></span>
<span class="line">cantibus et clara bacchantum voce sonabat.</span><span class="linebreak"></span>
</p>
</section><notes></notes></section>