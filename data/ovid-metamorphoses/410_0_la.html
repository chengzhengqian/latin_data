<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">nec tibi fama mei ventura est nuntia leti:</span><span class="linebreak"></span>
<span class="line">ipse ego, ne dubites, adero praesensque videbor,</span><span class="linebreak"></span>
<span class="line">corpore ut exanimi crudelia lumina pascas.</span><span class="linebreak"></span>
<span class="line">si tamen, o superi, mortalia facta videtis,</span><span class="linebreak"></span>
<span class="line"><span class="br"></span><span class="lineNumber">730</span><span class="br"></span>este mei memores (nihil ultra lingua precari</span><span class="linebreak"></span>
<span class="line">sustinet) et longo facite ut narremur in aevo,</span><span class="linebreak"></span>
<span class="line">et, quae dempsistis vitae, date tempora famae!’</span><span class="linebreak"></span>
<span class="line">dixit, et ad postes ornatos saepe coronis</span><span class="linebreak"></span>
<span class="line">umentes oculos et pallida bracchia tollens,</span><span class="linebreak"></span>
<span class="line"><span class="br"></span><span class="lineNumber">735</span><span class="br"></span>cum foribus laquei religaret vincula summis,</span><span class="linebreak"></span>
<span class="line">‘haec tibi serta placent, crudelis et inpia!’ dixit</span><span class="linebreak"></span>
<span class="line">inseruitque caput, sed tum quoque versus ad illam,</span><span class="linebreak"></span>
<span class="line">atque onus infelix elisa fauce pependit.</span><span class="linebreak"></span>
<span class="line">icta pedum motu trepidantum aperire iubentem</span><span class="linebreak"></span>
<span class="line"><span class="br"></span><span class="lineNumber">740</span><span class="br"></span>visa dedisse sonum est adapertaque ianua factum</span><span class="linebreak"></span>
<span class="line">prodidit, exclamant famuli frustraque levatum</span><span class="linebreak"></span>
<span class="line">(nam pater occiderat) referunt ad limina matris;</span><span class="linebreak"></span>
<span class="line">accipit illa sinu conplexaque frigida nati</span><span class="linebreak"></span>
<span class="line">membra sui postquam miserorum verba parentum</span><span class="linebreak"></span>
<span class="line"><span class="br"></span><span class="lineNumber">745</span><span class="br"></span>edidit et matrum miserarum facta peregit,</span><span class="linebreak"></span>
<span class="line">funera ducebat mediam lacrimosa per urbem</span><span class="linebreak"></span>
<span class="line">luridaque arsuro portabat membra feretro.</span><span class="linebreak"></span>
<span class="line">forte viae vicina domus, qua flebilis ibat</span><span class="linebreak"></span>
<span class="line">pompa, fuit, duraeque sonus plangoris ad aures</span><span class="linebreak"></span>
<span class="line"><span class="br"></span><span class="lineNumber">750</span><span class="br"></span>venit Anaxaretes, quam iam deus ultor agebat.</span><span class="linebreak"></span>
<span class="line">mota tamen ‘videamus’ ait ‘miserabile funus’</span><span class="linebreak"></span>
<span class="line">et patulis iniit tectum sublime fenestris</span><span class="linebreak"></span>
</p>
</section><notes></notes></section>