<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">140</span><span class="br"></span>nil agis, o frustra meritorum oblite meorum:</span><span class="linebreak"></span>
<span class="line">insequar invitum puppimque amplexa recurvam</span><span class="linebreak"></span>
<span class="line">per freta longa trahar.‚Äù Vix dixerat, insilit undis</span><span class="linebreak"></span>
<span class="line">consequiturque rates faciente cupidine vires</span><span class="linebreak"></span>
<span class="line">Cnosiacaeque haeret comes invidiosa carinae.</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>quam pater ut vidit (nam iam pendebat in aura</span><span class="linebreak"></span>
<span class="line">et modo factus erat fulvis haliaeetus alis),</span><span class="linebreak"></span>
<span class="line">ibat, ut haerentem rostro laceraret adunco;</span><span class="linebreak"></span>
<span class="line">illa metu puppim dimisit, et aura cadentem</span><span class="linebreak"></span>
<span class="line">sustinuisse levis, ne tangeret aequora, visa est.</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>pluma subit palmis: in avem mutata vocatur</span><span class="linebreak"></span>
<span class="line">Ciris et a tonso est hoc nomen adepta capillo.</span><span class="linebreak"></span>
<span class="line indent1">Vota Iovi Minos taurorum corpora centum</span><span class="linebreak"></span>
<span class="line">solvit, ut egressus ratibus Curetida terram</span><span class="linebreak"></span>
<span class="line">contigit, et spoliis decorata est regia fixis.</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>creverat obprobrium generis, foedumque patebat</span><span class="linebreak"></span>
<span class="line">matris adulterium monstri novitate biformis;</span><span class="linebreak"></span>
<span class="line">destinat hunc Minos thalamo removere pudorem</span><span class="linebreak"></span>
<span class="line">multiplicique domo caecisque includere tectis.</span><span class="linebreak"></span>
<span class="line">Daedalus ingenio fabrae celeberrimus artis</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>ponit opus turbatque notas et lumina flexum</span><span class="linebreak"></span>
<span class="line">ducit in errorem variarum ambage viarum.</span><span class="linebreak"></span>
<span class="line">non secus ac liquidus Phrygiis Maeandros in arvis</span><span class="linebreak"></span>
<span class="line">ludit et ambiguo lapsu refluitque fluitque</span><span class="linebreak"></span>
<span class="line">occurrensque sibi venturas aspicit undas</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>et nunc ad fontes, nunc ad mare versus apertum</span><span class="linebreak"></span>
<span class="line">incertas exercet aquas: ita Daedalus implet</span><span class="linebreak"></span>
</p>
</section><notes></notes></section>