<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">inplet et auratis mutavit vestibus atras;</span><span class="linebreak"></span>
<span class="line">at simul est auctor necis editus, excidit omnis</span><span class="linebreak"></span>
<span class="line"><span class="br"></span><span class="lineNumber">450</span><span class="br"></span>luctus et a lacrimis in poenae versus amorem est.</span><span class="linebreak"></span>
<span class="line indent1">Stipes erat, quem, cum partus enixa iaceret</span><span class="linebreak"></span>
<span class="line">Thestias, in flammam triplices posuere sorores</span><span class="linebreak"></span>
<span class="line">staminaque inpresso fatalia pollice nentes</span><span class="linebreak"></span>
<span class="line">“tempora” dixerunt “eadem lignoque tibique,</span><span class="linebreak"></span>
<span class="line">o modo nate, damus.” quo postquam carmine dicto</span><span class="linebreak"></span>
<span class="line"><span class="br"></span><span class="lineNumber">456</span><span class="br"></span>excessere deae, flagrantem mater ab igne</span><span class="linebreak"></span>
<span class="line">eripuit ramum sparsitque liquentibus undis.</span><span class="linebreak"></span>
<span class="line">ille diu fuerat penetralibus abditus imis</span><span class="linebreak"></span>
<span class="line">servatusque tuos, iuvenis, servaverat annos.</span><span class="linebreak"></span>
<span class="line">protulit hunc genetrix taedasque et fragmina poni</span><span class="linebreak"></span>
<span class="line"><span class="br"></span><span class="lineNumber">461</span><span class="br"></span>imperat et positis inimicos admovet ignes.</span><span class="linebreak"></span>
<span class="line">tum conata quater flammis inponere ramum</span><span class="linebreak"></span>
<span class="line">coepta quater tenuit: pugnat materque sororque,</span><span class="linebreak"></span>
<span class="line">et diversa trahunt unum duo nomina pectus.</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>saepe metu sceleris pallebant ora futuri,</span><span class="linebreak"></span>
<span class="line">saepe suum fervens oculis dabat ira ruborem,</span><span class="linebreak"></span>
<span class="line">et modo nescio quid similis crudele minanti</span><span class="linebreak"></span>
<span class="line">vultus erat, modo quem misereri credere posses;</span><span class="linebreak"></span>
<span class="line">cumque ferus lacrimas animi siccaverat ardor,</span><span class="linebreak"></span>
<span class="line"><span class="br"></span><span class="lineNumber">470</span><span class="br"></span>inveniebantur lacrimae tamen, utque carina,</span><span class="linebreak"></span>
<span class="line">quam ventus ventoque rapit contrarius aestus,</span><span class="linebreak"></span>
<span class="line">vim geminam sentit paretque incerta duobus,</span><span class="linebreak"></span>
<span class="line">Thestias haud aliter dubiis affectibus errat</span><span class="linebreak"></span>
<span class="line">inque vices ponit positamque resuscitat iram.</span><span class="linebreak"></span>
<span class="line"><span class="br"></span><span class="lineNumber">475</span><span class="br"></span>incipit esse tamen melior germana parente</span><span class="linebreak"></span>
<span class="line">et consanguineas ut sanguine leniat umbras,</span><span class="linebreak"></span>
<span class="line">inpietate pia est. nam postquam pestifer ignis</span><span class="linebreak"></span>
</p>
</section><notes></notes></section>