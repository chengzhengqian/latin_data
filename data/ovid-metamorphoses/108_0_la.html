<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">magna quidem posco, sed tu miserere meorum,</span><span class="linebreak"></span>
<span class="line"><span class="br"></span><span class="lineNumber">535</span><span class="br"></span>iactari quos cernis in Ionio inmenso,</span><span class="linebreak"></span>
<span class="line">et dis adde tuis. aliqua et mihi gratia ponto est,</span><span class="linebreak"></span>
<span class="line">si tamen in medio quondam concreta profundo</span><span class="linebreak"></span>
<span class="line">spuma fui Graiumque manet mihi nomen ab</span><span class="linebreak"></span>
<span class="line indent2">illa.”</span><span class="linebreak"></span>
<span class="line">adnuit oranti Neptunus et abstulit illis,</span><span class="linebreak"></span>
<span class="line"><span class="br"></span><span class="lineNumber">540</span><span class="br"></span>quod mortale fuit, maiestatemque verendam</span><span class="linebreak"></span>
<span class="line">inposuit nomenque simul faciemque novavit</span><span class="linebreak"></span>
<span class="line">Leucothoeque deum cum matre Palaemona dixit.</span><span class="linebreak"></span>
<span class="line indent1">Sidoniae comites, quantum valuere secutae</span><span class="linebreak"></span>
<span class="line">signa pedum, primo videre novissima saxo;</span><span class="linebreak"></span>
<span class="line"><span class="br"></span><span class="lineNumber">545</span><span class="br"></span>nec dubium de morte ratae Cadmeida palmis</span><span class="linebreak"></span>
<span class="line">deplanxere domum scissae cum veste capillos,</span><span class="linebreak"></span>
<span class="line">utque parum iustae nimiumque in paelice saevae</span><span class="linebreak"></span>
<span class="line">invidiam fecere deae. convicia Iuno</span><span class="linebreak"></span>
<span class="line">non tulit et “faciam vos ipsas maxima” dixit</span><span class="linebreak"></span>
<span class="line">“saevitiae monimenta meae”; res dicta secuta</span><span class="linebreak"></span>
<span class="line indent2"><span class="br"></span><span class="lineNumber">550</span><span class="br"></span>est.</span><span class="linebreak"></span>
<span class="line">nam quae praecipue fuerat pia, “persequar” inquit</span><span class="linebreak"></span>
<span class="line">“in freta reginam” saltumque datura moveri</span><span class="linebreak"></span>
<span class="line">haud usquam potuit scopuloque adfixa cohaesit;</span><span class="linebreak"></span>
<span class="line">altera, dum solito temptat plangore ferire</span><span class="linebreak"></span>
<span class="line"><span class="br"></span><span class="lineNumber">555</span><span class="br"></span>pectora, temptatos sensit riguisse lacertos;</span><span class="linebreak"></span>
<span class="line">illa, manus ut forte tetenderat in maris undas;</span><span class="linebreak"></span>
<span class="line">saxea facta manus in easdem porrigit undas;</span><span class="linebreak"></span>
<span class="line">huius, ut arreptum laniabat vertice crinem,</span><span class="linebreak"></span>
<span class="line">duratos subito digitos in crine videres:</span><span class="linebreak"></span>
</p>
</section><notes></notes></section>