<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">aut (pia sunt nullumque nefas oracula suadent!)</span><span class="linebreak"></span>
<span class="line">magna parens terra est: lapides in corpore terrae</span><span class="linebreak"></span>
<span class="line">ossa reor dici; iacere hos post terga iubemur.‚Äù</span><span class="linebreak"></span>
<span class="line indent1"><span class="br"></span><span class="lineNumber">395</span><span class="br"></span>Coniugis augurio quamquam Titania mota est,</span><span class="linebreak"></span>
<span class="line">spes tamen in dubio est: adeo caelestibus ambo</span><span class="linebreak"></span>
<span class="line">diffidunt monitis; sed quid temptare nocebit?</span><span class="linebreak"></span>
<span class="line">descendunt: velantque caput tunicasque recingunt</span><span class="linebreak"></span>
<span class="line">et iussos lapides sua post vestigia mittunt.</span><span class="linebreak"></span>
<span class="line"><span class="br"></span><span class="lineNumber">400</span><span class="br"></span>saxa (quis hoc credat, nisi sit pro teste vetustas?)</span><span class="linebreak"></span>
<span class="line">ponere duritiem coepere suumque rigorem</span><span class="linebreak"></span>
<span class="line">mollirique mora mollitaque ducere formam.</span><span class="linebreak"></span>
<span class="line">mox ubi creverunt naturaque mitior illis</span><span class="linebreak"></span>
<span class="line">contigit, ut quaedam, sic non manifesta videri</span><span class="linebreak"></span>
<span class="line">forma potest hominis, sed uti de marmore coepta</span><span class="linebreak"></span>
<span class="line"><span class="br"></span><span class="lineNumber">406</span><span class="br"></span>non exacta satis rudibusque simillima signis,</span><span class="linebreak"></span>
<span class="line">quae tamen ex illis aliquo pars umida suco</span><span class="linebreak"></span>
<span class="line">et terrena fuit, versa est in corporis usum;</span><span class="linebreak"></span>
<span class="line">quod solidum est flectique nequit, mutatur in ossa,</span><span class="linebreak"></span>
<span class="line"><span class="br"></span><span class="lineNumber">410</span><span class="br"></span>quae modo vena fuit, sub eodem nomine mansit,</span><span class="linebreak"></span>
<span class="line">inque brevi spatio superorum numine saxa</span><span class="linebreak"></span>
<span class="line">missa viri manibus faciem traxere virorum</span><span class="linebreak"></span>
<span class="line">et de femineo reparata est femina iactu.</span><span class="linebreak"></span>
<span class="line">inde genus durum sumus experiensque laborum</span><span class="linebreak"></span>
<span class="line"><span class="br"></span><span class="lineNumber">415</span><span class="br"></span>et documenta damus qua simus origine nati.</span><span class="linebreak"></span>
<span class="line indent1">Cetera diversis tellus animalia formis</span><span class="linebreak"></span>
<span class="line">sponte sua peperit, postquam vetus umor ab igne</span><span class="linebreak"></span>
<span class="line">percaluit solis, caenumque udaeque paludes</span><span class="linebreak"></span>
<span class="line">intumuere aestu, fecundaque semina rerum</span><span class="linebreak"></span>
</p>
</section><notes></notes></section>