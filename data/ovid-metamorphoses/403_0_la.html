<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">bella instructa gerunt, multumque ab utraque cruoris</span><span class="linebreak"></span>
<span class="line"><span class="br"></span><span class="lineNumber">530</span><span class="br"></span>parte datur; fert ecce avidas in pinea Turnus</span><span class="linebreak"></span>
<span class="line">texta faces, ignesque timent, quibus unda pepercit.</span><span class="linebreak"></span>
<span class="line">iamque picem et ceras alimentaque cetera flammae</span><span class="linebreak"></span>
<span class="line">Mulciber urebat perque altum ad carbasa malum</span><span class="linebreak"></span>
<span class="line">ibat, et incurvae fumabant transtra carinae,</span><span class="linebreak"></span>
<span class="line"><span class="br"></span><span class="lineNumber">535</span><span class="br"></span>cum memor has pinus Idaeo vertice caesas</span><span class="linebreak"></span>
<span class="line">sancta deum genetrix tinnitibus aera pulsi</span><span class="linebreak"></span>
<span class="line">aeris et inflati conplevit murmure buxi</span><span class="linebreak"></span>
<span class="line">perque leves domitis invecta leonibus auras</span><span class="linebreak"></span>
<span class="line">“inrita sacrilega iactas incendia dextra,</span><span class="linebreak"></span>
<span class="line">Turne!” ait. “eripiam: nec me patiente cremabit</span><span class="linebreak"></span>
<span class="line"><span class="br"></span><span class="lineNumber">541</span><span class="br"></span>ignis edax nemorum partes et membra meorum.”</span><span class="linebreak"></span>
<span class="line">intonuit dicente dea, tonitrumque secuti</span><span class="linebreak"></span>
<span class="line">cum saliente graves ceciderunt grandine nimbi,</span><span class="linebreak"></span>
<span class="line">aeraque et tumidum subitis concursibus aequor</span><span class="linebreak"></span>
<span class="line"><span class="br"></span><span class="lineNumber">545</span><span class="br"></span>Astraei turbant et eunt in proelia fratres.</span><span class="linebreak"></span>
<span class="line">e quibus alma parens unius viribus usa</span><span class="linebreak"></span>
<span class="line">stuppea praerupit Phrygiae retinacula classis,</span><span class="linebreak"></span>
<span class="line">fertque rates pronas medioque sub aequore mergit;</span><span class="linebreak"></span>
<span class="line">robore mollito lignoque in corpora verso</span><span class="linebreak"></span>
<span class="line"><span class="br"></span><span class="lineNumber">550</span><span class="br"></span>in capitum faciem puppes mutantur aduncae,</span><span class="linebreak"></span>
<span class="line">in digitos abeunt et crura natantia remi,</span><span class="linebreak"></span>
<span class="line">quodque prius fuerat, latus est, mediisque carina</span><span class="linebreak"></span>
<span class="line">subdita navigiis spinae mutatur in usum,</span><span class="linebreak"></span>
<span class="line">lina comae molles, antemnae bracchia fiunt,</span><span class="linebreak"></span>
<span class="line">caerulus, ut fuerat, color est; quasque ante timebant,</span><span class="linebreak"></span>
<span class="line"><span class="br"></span><span class="lineNumber">556</span><span class="br"></span>illas virgineis exercent lusibus undas</span><span class="linebreak"></span>
</p>
</section><notes></notes></section>