<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">460</span><span class="br"></span>mendacique diu pietatis fallitur umbra.</span><span class="linebreak"></span>
<span class="line">paulatim declinat amor, visuraque fratrem</span><span class="linebreak"></span>
<span class="line">culta venit, nimiumque cupit formosa videri</span><span class="linebreak"></span>
<span class="line">et siqua est illic formosior, invidet illi.</span><span class="linebreak"></span>
<span class="line">sed nondum manifesta sibi est, nullumque sub illo</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>igne facit votum, verumtamen aestuat intus.</span><span class="linebreak"></span>
<span class="line">iam dominum appellat, iam nomina sanguinis odit,</span><span class="linebreak"></span>
<span class="line">Byblida iam mavult, quam se vocet ille sororem.</span><span class="linebreak"></span>
<span class="line indent1">Spes tamen obscenas animo demittere non est</span><span class="linebreak"></span>
<span class="line">ausa suo vigilans; placida resoluta quiete</span><span class="linebreak"></span>
<span class="line">saepe videt quod amat: visa est quoque iungere</span><span class="linebreak"></span>
<span class="line indent2"><span class="br"></span><span class="lineNumber">470</span><span class="br"></span>fratri</span><span class="linebreak"></span>
<span class="line">corpus et erubuit, quamvis sopita iacebat.</span><span class="linebreak"></span>
<span class="line">somnus abit; silet illa diu repetitque quietis</span><span class="linebreak"></span>
<span class="line">ipsa suae speciem dubiaque ita mente profatur:</span><span class="linebreak"></span>
<span class="line">“me miseram! tacitae quid vult sibi noctis imago?</span><span class="linebreak"></span>
<span class="line"><span class="br"></span><span class="lineNumber">475</span><span class="br"></span>quam nolim rata sit! cur haec ego somnia vidi?</span><span class="linebreak"></span>
<span class="line">ille quidem est oculis quamvis formosus iniquis</span><span class="linebreak"></span>
<span class="line">et placet, et possim, si non sit frater, amare,</span><span class="linebreak"></span>
<span class="line">et me dignus erat. verum nocet esse sororem.</span><span class="linebreak"></span>
<span class="line">dummodo tale nihil vigilans committere temptem,</span><span class="linebreak"></span>
<span class="line"><span class="br"></span><span class="lineNumber">480</span><span class="br"></span>saepe licet simili redeat sub imagine somnus!</span><span class="linebreak"></span>
<span class="line">testis abest somno, nec abest imitata voluptas.</span><span class="linebreak"></span>
<span class="line">pro Venus et tenera volucer cum matre Cupido,</span><span class="linebreak"></span>
<span class="line">gaudia quanta tuli! quam me manifesta libido</span><span class="linebreak"></span>
<span class="line">contigit! ut iacui totis resoluta medullis!</span><span class="linebreak"></span>
<span class="line"><span class="br"></span><span class="lineNumber">485</span><span class="br"></span>ut meminisse iuvat! quamvis brevis illa voluptas</span><span class="linebreak"></span>
<span class="line">noxque fuit praeceps et coeptis invida nostris.</span><span class="linebreak"></span>
<span class="line indent1">“O ego, si liceat mutato nomine iungi,</span><span class="linebreak"></span>
</p>
</section><notes></notes></section>