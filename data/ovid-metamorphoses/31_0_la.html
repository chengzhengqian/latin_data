<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">in solio Phoebus claris lucente smaragdis.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>a dextra laevaque Dies et Mensis et Annus</span><span class="linebreak"></span>
<span class="line">Saeculaque et positae spatiis aequalibus Horae</span><span class="linebreak"></span>
<span class="line">Verque novum stabat cinctum florente corona,</span><span class="linebreak"></span>
<span class="line">stabat nuda Aestas et spicea serta gerebat,</span><span class="linebreak"></span>
<span class="line">stabat et Autumnus calcatis sordidus uvis</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>et glacialis Hiems canos hirsuta capillos.</span><span class="linebreak"></span>
<span class="line indent1">Ipse loco medius rerum novitate paventem</span><span class="linebreak"></span>
<span class="line">Sol oculis iuvenem, quibus adspicit omnia, vidit</span><span class="linebreak"></span>
<span class="line">“quae” que “viae tibi causa? quid hac” ait “arce</span><span class="linebreak"></span>
<span class="line indent2">petisti,</span><span class="linebreak"></span>
<span class="line">progenies, Phaethon, haud infitianda parenti?”</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>ille refert: “o lux inmensi publica mundi,</span><span class="linebreak"></span>
<span class="line">Phoebe pater, si das usum mihi nominis huius,</span><span class="linebreak"></span>
<span class="line">nec falsa Clymene culpam sub imagine celat,</span><span class="linebreak"></span>
<span class="line">pignora da, genitor, per quae tua vera propago</span><span class="linebreak"></span>
<span class="line">credar, et hunc animis errorem detrahe nostris!”</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>dixerat, at genitor circum caput omne micantes</span><span class="linebreak"></span>
<span class="line">deposuit radios propiusque accedere iussit</span><span class="linebreak"></span>
<span class="line">amplexuque dato “nec tu meus esse negari</span><span class="linebreak"></span>
<span class="line">dignus es, et Clymene veros” ait “edidit ortus,</span><span class="linebreak"></span>
<span class="line">quoque minus dubites, quodvis pete munus, ut illud</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>me tribuente feras! promissi testis adesto</span><span class="linebreak"></span>
<span class="line">dis iuranda palus, oculis incognita nostris!”</span><span class="linebreak"></span>
<span class="line">vix bene desierat, currus rogat ille paternos</span><span class="linebreak"></span>
<span class="line">inque diem alipedum ius et moderamen equorum.</span><span class="linebreak"></span>
<span class="line indent1">Paenituit iurasse patrem: qui terque quaterque</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>concutiens inlustre caput “temeraria” dixit</span><span class="linebreak"></span>
<span class="line">“vox mea facta tua est; utinam promissa liceret</span><span class="linebreak"></span>
</p>
</section><notes></notes></section>