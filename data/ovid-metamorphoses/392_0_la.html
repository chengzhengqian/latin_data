<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">tu quoque pande tuos, comitum gratissime, casus</span><span class="linebreak"></span>
<span class="line">et ducis et turbae, quae tecum est credita ponto.”</span><span class="linebreak"></span>
<span class="line indent1">Aeolon ille refert Tusco regnare profundo,</span><span class="linebreak"></span>
<span class="line">Aeolon Hippotaden, cohibentem carcere ventos;</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>quos bovis inclusos tergo, memorabile munus,</span><span class="linebreak"></span>
<span class="line">Dulichium sumpsisse ducem flatuque secundo</span><span class="linebreak"></span>
<span class="line">lucibus isse novem et terram aspexisse petitam;</span><span class="linebreak"></span>
<span class="line">proxima post nonam cum sese aurora moveret,</span><span class="linebreak"></span>
<span class="line">invidia socios praedaeque cupidine victos</span><span class="linebreak"></span>
<span class="line"><span class="br"></span><span class="lineNumber">230</span><span class="br"></span>esse; ratos aurum, dempsisse ligamina ventis;</span><span class="linebreak"></span>
<span class="line">cum quibus isse retro, per quas modo venerat undas,</span><span class="linebreak"></span>
<span class="line">Aeoliique ratem portus repetisse tyranni.</span><span class="linebreak"></span>
<span class="line">“inde Lami veterem Laestrygonis” inquit “in urbem</span><span class="linebreak"></span>
<span class="line">venimus: Antiphates terra regnabat in illa.</span><span class="linebreak"></span>
<span class="line">missus ad hunc ego sum, numero comitante duorum,</span><span class="linebreak"></span>
<span class="line"><span class="br"></span><span class="lineNumber">236</span><span class="br"></span>vixque fuga quaesita salus comitique mihique,</span><span class="linebreak"></span>
<span class="line">tertius e nobis Laestrygonis inpia tinxit</span><span class="linebreak"></span>
<span class="line">ora cruore suo. fugientibus instat et agmen</span><span class="linebreak"></span>
<span class="line">concitat Antiphates; coeunt et saxa trabesque</span><span class="linebreak"></span>
<span class="line"><span class="br"></span><span class="lineNumber">240</span><span class="br"></span>coniciunt merguntque viros merguntque carinas.</span><span class="linebreak"></span>
<span class="line">una tamen, quae nos ipsumque vehebat Ulixem,</span><span class="linebreak"></span>
<span class="line">effugit. amissa sociorum parte dolentes</span><span class="linebreak"></span>
<span class="line">multaque conquesti terris adlabimur illis,</span><span class="linebreak"></span>
<span class="line">quas procul hinc cernis (procul est, mihi crede,</span><span class="linebreak"></span>
<span class="line indent2">videnda</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>insula visa mihi!) tuque o iustissime Troum,</span><span class="linebreak"></span>
<span class="line">nate dea, (neque enim finito Marte vocandus</span><span class="linebreak"></span>
<span class="line">hostis es, Aenea) moneo, fuge litora Circes!</span><span class="linebreak"></span>
<span class="line">nos quoque Circaeo religata in litore pinu,</span><span class="linebreak"></span>
<span class="line">Antiphatae memores inmansuetique Cyclopis,</span><span class="linebreak"></span>
</p>
</section><notes></notes></section>