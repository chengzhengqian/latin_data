<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line indent1">Iam timor ille Phrygum, decus et tutela Pelasgi</span><span class="linebreak"></span>
<span class="line">nominis, Aeacides, caput insuperabile bello,</span><span class="linebreak"></span>
<span class="line">arserat: armarat deus idem idemque cremarat;</span><span class="linebreak"></span>
<span class="line"><span class="br"></span><span class="lineNumber">615</span><span class="br"></span>iam cinis est, et de tam magno restat Achille</span><span class="linebreak"></span>
<span class="line">nescio quid parvum, quod non bene conpleat urnam,</span><span class="linebreak"></span>
<span class="line">at vivit totum quae gloria conpleat orbem.</span><span class="linebreak"></span>
<span class="line">haec illi mensura viro respondet, et hac est</span><span class="linebreak"></span>
<span class="line">par sibi Pelides nec inania Tartara sentit.</span><span class="linebreak"></span>
<span class="line"><span class="br"></span><span class="lineNumber">620</span><span class="br"></span>ipse etiam, ut, cuius fuerit, cognoscere posses,</span><span class="linebreak"></span>
<span class="line">bella movet clipeus, deque armis arma feruntur.</span><span class="linebreak"></span>
<span class="line">non ea Tydides, non audet Oileos Aiax,</span><span class="linebreak"></span>
<span class="line">non minor Atrides, non bello maior et aevo</span><span class="linebreak"></span>
<span class="line">poscere, non alii: solis Telamone creatis</span><span class="linebreak"></span>
<span class="line"><span class="br"></span><span class="lineNumber">625</span><span class="br"></span>Laertaque fuit tantae fiducia laudis.</span><span class="linebreak"></span>
<span class="line">a se Tantalides onus invidiamque removit</span><span class="linebreak"></span>
<span class="line">Argolicosque duces mediis considere castris</span><span class="linebreak"></span>
<span class="line">iussit et arbitrium litis traiecit in omnes.</span><span class="linebreak"></span>
</p>
</section><notes></notes></section>