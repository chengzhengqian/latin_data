<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">ad facinus venit illa suum; fugit aurea caelo</span><span class="linebreak"></span>
<span class="line">luna, tegunt nigrae latitantia sidera nubes;</span><span class="linebreak"></span>
<span class="line"><span class="br"></span><span class="lineNumber">450</span><span class="br"></span>nox caret igne suo; primus tegis, Icare, vultus,</span><span class="linebreak"></span>
<span class="line">Erigoneque pio sacrata parentis amore.</span><span class="linebreak"></span>
<span class="line">ter pedis offensi signo est revocata, ter omen</span><span class="linebreak"></span>
<span class="line">funereus bubo letali carmine fecit:</span><span class="linebreak"></span>
<span class="line">it tamen, et tenebrae minuunt noxque atra pudorem;</span><span class="linebreak"></span>
<span class="line"><span class="br"></span><span class="lineNumber">455</span><span class="br"></span>nutricisque manum laeva tenet, altera motu</span><span class="linebreak"></span>
<span class="line">caecum iter explorat. thalami iam limina tangit,</span><span class="linebreak"></span>
<span class="line">iamque fores aperit, iam ducitur intus: at illi</span><span class="linebreak"></span>
<span class="line">poplite succiduo genua intremuere, fugitque</span><span class="linebreak"></span>
<span class="line">et color et sanguis, animusque relinquit euntem.</span><span class="linebreak"></span>
<span class="line">quoque suo propior sceleri est, magis horret, et ausi</span><span class="linebreak"></span>
<span class="line"><span class="br"></span><span class="lineNumber">461</span><span class="br"></span>paenitet, et vellet non cognita posse reverti.</span><span class="linebreak"></span>
<span class="line">cunctantem longaeva manu deducit et alto</span><span class="linebreak"></span>
<span class="line">admotam lecto cum traderet ‘accipe,’ dixit,</span><span class="linebreak"></span>
<span class="line">‘ista tua est, Cinyra’ devotaque corpora iunxit.</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>accipit obsceno genitor sua viscera lecto</span><span class="linebreak"></span>
<span class="line">virgineosque metus levat hortaturque timentem.</span><span class="linebreak"></span>
<span class="line">forsitan aetatis quoque nomine’ filia’ dixit,</span><span class="linebreak"></span>
<span class="line">dixit et illa ‘pater,’ sceleri ne nomina desint.</span><span class="linebreak"></span>
<span class="line indent1">“Plena patris thalamis excedit et inpia diro</span><span class="linebreak"></span>
<span class="line"><span class="br"></span><span class="lineNumber">470</span><span class="br"></span>semina fert utero conceptaque crimina portat.</span><span class="linebreak"></span>
<span class="line">postera nox facinus geminat, nec finis in illa est,</span><span class="linebreak"></span>
<span class="line">cum tandem Cinyras, avidus cognoscere amantem</span><span class="linebreak"></span>
</p>
</section><notes></notes></section>