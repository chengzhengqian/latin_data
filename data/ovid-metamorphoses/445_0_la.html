<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">nata, movere paras? intres licet ipsa sororum</span><span class="linebreak"></span>
<span class="line">tecta trium: cernes illic molimine vasto</span><span class="linebreak"></span>
<span class="line"><span class="br"></span><span class="lineNumber">810</span><span class="br"></span>ex aere et solido rerum tabularia ferro,</span><span class="linebreak"></span>
<span class="line">quae neque concursum caeli neque fulminis iram</span><span class="linebreak"></span>
<span class="line">nec metuunt ullas tuta atque aeterna ruinas;</span><span class="linebreak"></span>
<span class="line">invenies illic incisa adamante perenni</span><span class="linebreak"></span>
<span class="line">fata tui generis: legi ipse animoque notavi</span><span class="linebreak"></span>
<span class="line"><span class="br"></span><span class="lineNumber">815</span><span class="br"></span>et referam, ne sis etiamnum ignara futuri.</span><span class="linebreak"></span>
<span class="line">hic sua conplevit, pro quo, Cytherea, laboras,</span><span class="linebreak"></span>
<span class="line">tempora, perfectis, quos terrae debuit, annis.</span><span class="linebreak"></span>
<span class="line">ut deus accedat caelo templisque colatur,</span><span class="linebreak"></span>
<span class="line">tu facies natusque suus, qui nominis heres</span><span class="linebreak"></span>
<span class="line"><span class="br"></span><span class="lineNumber">820</span><span class="br"></span>inpositum feret unus onus caesique parentis</span><span class="linebreak"></span>
<span class="line">nos in bella suos fortissimus ultor habebit.</span><span class="linebreak"></span>
<span class="line">illius auspiciis obsessae moenia pacem</span><span class="linebreak"></span>
<span class="line">victa petent Mutinae, Pharsalia sentiet illum,</span><span class="linebreak"></span>
<span class="line">Emathiique iterum madefient caede Philippi,</span><span class="linebreak"></span>
<span class="line"><span class="br"></span><span class="lineNumber">825</span><span class="br"></span>et magnum Siculis nomen superabitur undis,</span><span class="linebreak"></span>
<span class="line">Romanique ducis coniunx Aegyptia taedae</span><span class="linebreak"></span>
<span class="line">non bene fisa cadet, frustraque erit illa minata,</span><span class="linebreak"></span>
<span class="line">servitura suo Capitolia nostra Canopo.</span><span class="linebreak"></span>
<span class="line">quid tibi barbariam gentesque ab utroque iacentes</span><span class="linebreak"></span>
<span class="line"><span class="br"></span><span class="lineNumber">830</span><span class="br"></span>oceano numerem? quodcunque habitabile tellus</span><span class="linebreak"></span>
<span class="line">sustinet, huius erit: pontus quoque serviet illi!</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>