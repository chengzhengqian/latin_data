<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">vivus adhuc vates; ultusque parente parentem</span><span class="linebreak"></span>
<span class="line">natus erit facto pius et sceleratus eodem</span><span class="linebreak"></span>
<span class="line">attonitusque malis, exul mentisque domusque,</span><span class="linebreak"></span>
<span class="line"><span class="br"></span><span class="lineNumber">410</span><span class="br"></span>vultibus Eumenidum matrisque agitabitur umbris,</span><span class="linebreak"></span>
<span class="line">donec eum coniunx fatale poposcerit aurum,</span><span class="linebreak"></span>
<span class="line">cognatumque latus Phegeïus hauserit ensis.</span><span class="linebreak"></span>
<span class="line">tum demum magno petet hos Acheloia supplex</span><span class="linebreak"></span>
<span class="line">ab Iove Calliroe natis infantibus annos</span><span class="linebreak"></span>
<span class="line"><span class="br"></span><span class="lineNumber">415</span><span class="br"></span>addat, neve necem sinat esse ultoris inultam.</span><span class="linebreak"></span>
<span class="line">Iuppiter his motus privignae dona nurusque</span><span class="linebreak"></span>
<span class="line">praecipiet, facietque viros inpubibus annis.”</span><span class="linebreak"></span>
<span class="line indent1">Haec ubi faticano venturi praescia dixit</span><span class="linebreak"></span>
<span class="line">ore Themis, vario superi sermone fremebant,</span><span class="linebreak"></span>
<span class="line"><span class="br"></span><span class="lineNumber">420</span><span class="br"></span>et, cur non aliis eadem dare dona liceret,</span><span class="linebreak"></span>
<span class="line">murmur erat. queritur veteres Pallantias annos</span><span class="linebreak"></span>
<span class="line">coniugis esse sui, queritur canescere mitis</span><span class="linebreak"></span>
<span class="line">Iäsiona Ceres, repetitum Mulciber aevum</span><span class="linebreak"></span>
<span class="line">poscit Ericthonio, Venerem quoque cura futuri</span><span class="linebreak"></span>
<span class="line"><span class="br"></span><span class="lineNumber">425</span><span class="br"></span>tangit, et Anchisae renovare paciscitur annos.</span><span class="linebreak"></span>
<span class="line">cui studeat, deus omnis habet; crescitque favore</span><span class="linebreak"></span>
<span class="line">turbida seditio, donec sua Iuppiter ora</span><span class="linebreak"></span>
<span class="line">solvit, et “o! nostri siqua est reverentia,” dixit</span><span class="linebreak"></span>
<span class="line">“quo ruitis? tantumne aliquis sibi posse videtur,</span><span class="linebreak"></span>
<span class="line"><span class="br"></span><span class="lineNumber">430</span><span class="br"></span>fata quoque ut superet? fatis Iolaus in annos,</span><span class="linebreak"></span>
<span class="line">quos egit, rediit. fatis iuvenescere debent</span><span class="linebreak"></span>
</p>
</section><notes></notes></section>