<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">constitit ante domum (neque enim succedere tectis</span><span class="linebreak"></span>
<span class="line">fas habet) et postes extrema cuspide pulsat.</span><span class="linebreak"></span>
<span class="line">concussae patuere fores. videt intus edentem</span><span class="linebreak"></span>
<span class="line">vipereas carnes, vitiorum alimenta suorum,</span><span class="linebreak"></span>
<span class="line"><span class="br"></span><span class="lineNumber">770</span><span class="br"></span>Invidiam visaque oculos avertit; at illa</span><span class="linebreak"></span>
<span class="line">surgit humo pigre semesarumque relinquit</span><span class="linebreak"></span>
<span class="line">corpora serpentum passuque incedit inerti.</span><span class="linebreak"></span>
<span class="line">utque deam vidit formaque armisque decoram,</span><span class="linebreak"></span>
<span class="line">ingemuit vultumque una ac suspiria duxit.</span><span class="linebreak"></span>
<span class="line"><span class="br"></span><span class="lineNumber">775</span><span class="br"></span>pallor in ore sedet, macies in corpore toto.</span><span class="linebreak"></span>
<span class="line">nusquam recta acies, livent robigine dentes,</span><span class="linebreak"></span>
<span class="line">pectora felle virent, lingua est suffusa veneno;</span><span class="linebreak"></span>
<span class="line">risus abest, nisi quem visi movere dolores;</span><span class="linebreak"></span>
<span class="line">nec fruitur somno, vigilantibus excita curis,</span><span class="linebreak"></span>
<span class="line"><span class="br"></span><span class="lineNumber">780</span><span class="br"></span>sed videt ingratos intabescitque videndo</span><span class="linebreak"></span>
<span class="line">successus hominum carpitque et carpitur una</span><span class="linebreak"></span>
<span class="line">suppliciumque suum est. quamvis tamen oderat illam,</span><span class="linebreak"></span>
<span class="line">talibus adfata est breviter Tritonia dictis:</span><span class="linebreak"></span>
<span class="line">“infice tabe tua natarum Cecropis unam:</span><span class="linebreak"></span>
<span class="line"><span class="br"></span><span class="lineNumber">785</span><span class="br"></span>sic opus est. Aglauros ea est.” haud plura locuta</span><span class="linebreak"></span>
<span class="line">fugit et inpressa tellurem reppulit hasta.</span><span class="linebreak"></span>
<span class="line indent1">Illa deam obliquo fugientem lumine cernens</span><span class="linebreak"></span>
<span class="line">murmura parva dedit successurumque Minervae</span><span class="linebreak"></span>
<span class="line">indoluit baculumque capit, quod spinea totum</span><span class="linebreak"></span>
<span class="line"><span class="br"></span><span class="lineNumber">790</span><span class="br"></span>vincula cingebant, adopertaque nubibus atris,</span><span class="linebreak"></span>
<span class="line">quacumque ingreditur, florentia proterit arva</span><span class="linebreak"></span>
<span class="line">exuritque herbas et summa cacumina carpit</span><span class="linebreak"></span>
<span class="line">adflatuque suo populos urbesque domosque</span><span class="linebreak"></span>
<span class="line">polluit et tandem Tritonida conspicit arcem</span><span class="linebreak"></span>
</p>
</section><notes></notes></section>