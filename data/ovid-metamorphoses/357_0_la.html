<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">omnia cognoram nec, quod specularer, habebam</span><span class="linebreak"></span>
<span class="line">et iam promissa poteram cum laude reverti:</span><span class="linebreak"></span>
<span class="line">haud contentus eo petii tentoria Rhesi</span><span class="linebreak"></span>
<span class="line"><span class="br"></span><span class="lineNumber">250</span><span class="br"></span>inque suis ipsum castris comitesque peremi</span><span class="linebreak"></span>
<span class="line">atque ita captivo, victor votisque potitus,</span><span class="linebreak"></span>
<span class="line">ingredior curru laetos imitante triumphos;</span><span class="linebreak"></span>
<span class="line">cuius equos pretium pro nocte poposcerat hostis,</span><span class="linebreak"></span>
<span class="line">arma negate mihi, fueritque benignior Aiax.</span><span class="linebreak"></span>
<span class="line"><span class="br"></span><span class="lineNumber">255</span><span class="br"></span>quid Lycii referam Sarpedonis agmina ferro</span><span class="linebreak"></span>
<span class="line">devastata meo? cum multo sanguine fudi</span><span class="linebreak"></span>
<span class="line">Coeranon Iphitiden et Alastoraque Chromiumque</span><span class="linebreak"></span>
<span class="line">Alcandrumque Haliumque Noemonaque Prytaninque</span><span class="linebreak"></span>
<span class="line">exitioque dedi cum Chersidamante Thoona</span><span class="linebreak"></span>
<span class="line"><span class="br"></span><span class="lineNumber">260</span><span class="br"></span>et Charopem fatisque inmitibus Ennomon actum</span><span class="linebreak"></span>
<span class="line">quique minus celebres nostra sub moenibus urbis</span><span class="linebreak"></span>
<span class="line">procubuere manu. sunt et mihi vulnera, cives,</span><span class="linebreak"></span>
<span class="line">ipso pulchra loco; nec vanis credite verbis,</span><span class="linebreak"></span>
<span class="line">aspicite! en” vestemque manu diduxit et “haec sunt</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>pectora semper” ait “vestris exercita rebus!</span><span class="linebreak"></span>
<span class="line">at nihil inpendit per tot Telamonius annos</span><span class="linebreak"></span>
<span class="line">sanguinis in socios et habet sine vulnere corpus!</span><span class="linebreak"></span>
<span class="line indent1">“Quid tamen hoc refert, si se pro classe Pelasga</span><span class="linebreak"></span>
<span class="line">arma tulisse refert contra Troasque Iovemque?</span><span class="linebreak"></span>
<span class="line"><span class="br"></span><span class="lineNumber">270</span><span class="br"></span>confiteorque, tulit (neque enim benefacta maligne</span><span class="linebreak"></span>
<span class="line">detractare meum est), sed ne communia solus</span><span class="linebreak"></span>
<span class="line">occupet atque aliquem vobis quoque reddat honorem,</span><span class="linebreak"></span>
<span class="line">reppulit Actorides sub imagine tutus Achillis</span><span class="linebreak"></span>
</p>
</section><notes></notes></section>