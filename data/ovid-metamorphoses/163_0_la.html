<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">quin animam hanc, ne quod facinus tibi, perfide, restet,</span><span class="linebreak"></span>
<span class="line"><span class="br"></span><span class="lineNumber">540</span><span class="br"></span>eripis? atque utinam fecisses ante nefandos</span><span class="linebreak"></span>
<span class="line">concubitus: vacuas habuissem criminis umbras.</span><span class="linebreak"></span>
<span class="line">si tamen haec superi cernunt, si numina divum</span><span class="linebreak"></span>
<span class="line">sunt aliquid, si non perierunt omnia mecum,</span><span class="linebreak"></span>
<span class="line">quandocumque mihi poenas dabis! ipsa pudore</span><span class="linebreak"></span>
<span class="line"><span class="br"></span><span class="lineNumber">545</span><span class="br"></span>proiecto tua facta loquar: si copia detur,</span><span class="linebreak"></span>
<span class="line">in populos veniam; si silvis clausa tenebor,</span><span class="linebreak"></span>
<span class="line">inplebo silvas et conscia saxa movebo;</span><span class="linebreak"></span>
<span class="line">audiet haec aether et si deus ullus in illo est!‚Äù</span><span class="linebreak"></span>
<span class="line indent1">Talibus ira feri postquam commota tyranni</span><span class="linebreak"></span>
<span class="line">nec minor hac metus est, causa stimulatus utraque,</span><span class="linebreak"></span>
<span class="line"><span class="br"></span><span class="lineNumber">551</span><span class="br"></span>quo fuit accinctus, vagina liberat ensem</span><span class="linebreak"></span>
<span class="line">arreptamque coma fixis post terga lacertis</span><span class="linebreak"></span>
<span class="line">vincla pati cogit; iugulum Philomela parabat</span><span class="linebreak"></span>
<span class="line">spemque suae mortis viso conceperat ense:</span><span class="linebreak"></span>
<span class="line">ille indignantem et nomen patris usque vocantem</span><span class="linebreak"></span>
<span class="line"><span class="br"></span><span class="lineNumber">556</span><span class="br"></span>luctantemque loqui conprensam forcipe linguam</span><span class="linebreak"></span>
<span class="line">abstulit ense fero. radix micat ultima linguae,</span><span class="linebreak"></span>
<span class="line">ipsa iacet terraeque tremens inmurmurat atrae,</span><span class="linebreak"></span>
<span class="line">utque salire solet mutilatae cauda colubrae,</span><span class="linebreak"></span>
<span class="line"><span class="br"></span><span class="lineNumber">560</span><span class="br"></span>palpitat et moriens dominae vestigia quaerit.</span><span class="linebreak"></span>
<span class="line">hoc quoque post facinus (vix ausim credere) fertur</span><span class="linebreak"></span>
<span class="line">saepe sua lacerum repetisse libidine corpus.</span><span class="linebreak"></span>
<span class="line indent1">Sustinet ad Procnen post talia facta reverti;</span><span class="linebreak"></span>
<span class="line">coniuge quae viso germanam quaerit, at ille</span><span class="linebreak"></span>
</p>
</section><notes></notes></section>