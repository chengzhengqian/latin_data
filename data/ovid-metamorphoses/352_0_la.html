<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">conveniet timidae nataeque ad furta sinistrae:</span><span class="linebreak"></span>
<span class="line">debilitaturum quid te petis, inprobe, munus,</span><span class="linebreak"></span>
<span class="line">quod tibi si populi donaverit error Achivi,</span><span class="linebreak"></span>
<span class="line">cur spolieris, erit, non, cur metuaris ab hoste,</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>et fuga, qua sola cunctos, timidissime, vincis,</span><span class="linebreak"></span>
<span class="line">tarda futura tibi est gestamina tanta trahenti?</span><span class="linebreak"></span>
<span class="line">adde quod iste tuus, tam raro proelia passus,</span><span class="linebreak"></span>
<span class="line">integer est clipeus; nostro, qui tela ferendo</span><span class="linebreak"></span>
<span class="line">mille patet plagis, novus est successor habendus.</span><span class="linebreak"></span>
<span class="line indent1">“Denique (quid verbis opus est?) spectemur</span><span class="linebreak"></span>
<span class="line indent2"><span class="br"></span><span class="lineNumber">120</span><span class="br"></span>agendo!</span><span class="linebreak"></span>
<span class="line">arma viri fortis medios mittantur in hostes:</span><span class="linebreak"></span>
<span class="line">inde iubete peti et referentem ornate relatis.”</span><span class="linebreak"></span>
<span class="line indent1">Finierat Telamone satus, vulgique secutum</span><span class="linebreak"></span>
<span class="line">ultima murmur erat, donec Laertius heros</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>adstitit atque oculos paulum tellure moratos</span><span class="linebreak"></span>
<span class="line">sustulit ad proceres exspectatoque resolvit</span><span class="linebreak"></span>
<span class="line">ora sono, neque abest facundis gratia dictis.</span><span class="linebreak"></span>
<span class="line indent1">“Si mea cum vestris valuissent vota, Pelasgi,</span><span class="linebreak"></span>
<span class="line">non foret ambiguus tanti certaminis heres,</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>tuque tuis armis, nos te poteremur, Achille,</span><span class="linebreak"></span>
<span class="line">quem quoniam non aequa mihi vobisque negarunt</span><span class="linebreak"></span>
<span class="line">fata,” (manuque simul veluti lacrimantia tersit</span><span class="linebreak"></span>
<span class="line">lumina) “quis magno melius succedat Achilli,</span><span class="linebreak"></span>
<span class="line">quam per quem magnus Danais successit Achilles?</span><span class="linebreak"></span>
<span class="line">huic modo ne prosit, quod, uti est, hebes esse vide-</span><span class="linebreak"></span>
<span class="line indent2"><span class="br"></span><span class="lineNumber">135</span><span class="br"></span>tur,</span><span class="linebreak"></span>
<span class="line">neve mihi noceat, quod vobis semper, Achivi,</span><span class="linebreak"></span>
<span class="line">profuit ingenium, meaque haec facundia, siqua est,</span><span class="linebreak"></span>
</p>
</section><notes></notes></section>