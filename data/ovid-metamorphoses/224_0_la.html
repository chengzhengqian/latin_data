<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">huic ego virgineum dilectae nomen ademi;</span><span class="linebreak"></span>
<span class="line">quod pater Hippodamas aegre tulit inque profundum</span><span class="linebreak"></span>
<span class="line">propulit e scopulo periturae corpora natae.</span><span class="linebreak"></span>
<span class="line">excepi nantemque ferens ‘o proxima mundi</span><span class="linebreak"></span>
<span class="line"><span class="br"></span><span class="lineNumber">596</span><span class="br"></span>regna vagae’ dixi ‘sortite, Tridentifer, undae,</span><span class="linebreak"></span>
<span class="line"><span class="br"></span><span class="lineNumber">601</span><span class="br"></span>adfer opem, mersaeque, precor, feritate paterna</span><span class="linebreak"></span>
<span class="line">da, Neptune, locum, vel sit locus ipsa licebit!’</span><span class="linebreak"></span>
<span class="line"><span class="br"></span><span class="lineNumber">609</span><span class="br"></span>dum loquor, amplexa est artus nova terra natantes</span><span class="linebreak"></span>
<span class="line"><span class="br"></span><span class="lineNumber">610</span><span class="br"></span>et gravis increvit mutatis insula membris.”</span><span class="linebreak"></span>
<span class="line indent1">Amnis ab his tacuit. factum mirabile cunctos</span><span class="linebreak"></span>
<span class="line">moverat: inridet credentes, utque deorum</span><span class="linebreak"></span>
<span class="line">spretor erat mentisque ferox, Ixione natus</span><span class="linebreak"></span>
<span class="line">“ficta refers nimiumque putas, Acheloe, potentes</span><span class="linebreak"></span>
<span class="line"><span class="br"></span><span class="lineNumber">615</span><span class="br"></span>esse deos,” dixit “si dant adimuntque figuras.”</span><span class="linebreak"></span>
<span class="line">obstipuere omnes nec talia dicta probarunt,</span><span class="linebreak"></span>
<span class="line">ante omnesque Lelex animo maturus et aevo,</span><span class="linebreak"></span>
<span class="line">sic ait: “inmensa est finemque potentia caeli</span><span class="linebreak"></span>
<span class="line">non habet, et quicquid superi voluere, peractum est,</span><span class="linebreak"></span>
<span class="line"><span class="br"></span><span class="lineNumber">620</span><span class="br"></span>quoque minus dubites, tiliae contermina quercus</span><span class="linebreak"></span>
<span class="line">collibus est Phrygiis modico circumdata muro;</span><span class="linebreak"></span>
<span class="line">ipse locum vidi; nam me Pelopeia Pittheus</span><span class="linebreak"></span>
<span class="line">misit in arva suo quondam regnata parenti.</span><span class="linebreak"></span>
<span class="line">haud procul hinc stagnum est, tellus habitabilis olim,</span><span class="linebreak"></span>
<span class="line">nunc celebres mergis fulicisque palustribus undae;</span><span class="linebreak"></span>
<span class="line"><span class="br"></span><span class="lineNumber">626</span><span class="br"></span>Iuppiter huc specie mortali cumque parente</span><span class="linebreak"></span>
<span class="line">venit Atlantiades positis caducifer alis.</span><span class="linebreak"></span>
<span class="line">mille domos adiere locum requiemque petentes,</span><span class="linebreak"></span>
<span class="line">mille domos clausere serae; tamen una recepit,</span><span class="linebreak"></span>
</p>
</section><notes></notes></section>