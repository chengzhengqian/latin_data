<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">prominet in vultus, umerosque, ut lucus, obumbrat;</span><span class="linebreak"></span>
<span class="line"><span class="br"></span><span class="lineNumber">846</span><span class="br"></span>nec mea quod rigidis horrent densissima saetis</span><span class="linebreak"></span>
<span class="line">corpora, turpe puta: turpis sine frondibus arbor,</span><span class="linebreak"></span>
<span class="line">turpis equus, nisi colla iubae flaventia velent;</span><span class="linebreak"></span>
<span class="line">pluma tegit volucres, ovibus sua lana decori est:</span><span class="linebreak"></span>
<span class="line"><span class="br"></span><span class="lineNumber">850</span><span class="br"></span>barba viros hirtaeque decent in corpore saetae.</span><span class="linebreak"></span>
<span class="line">unum est in media lumen mihi fronte, sed instar</span><span class="linebreak"></span>
<span class="line">ingentis clipei. quid? non haec omnia magnus</span><span class="linebreak"></span>
<span class="line">Sol videt e caelo? Soli tamen unicus orbis.</span><span class="linebreak"></span>
<span class="line indent1">“‘Adde, quod in vestro genitor meus aequore</span><span class="linebreak"></span>
<span class="line indent2">regnat:</span><span class="linebreak"></span>
<span class="line"><span class="br"></span><span class="lineNumber">855</span><span class="br"></span>hunc tibi do socerum; tantum miserere precesque</span><span class="linebreak"></span>
<span class="line">supplicis exaudi! tibi enim succumbimus uni,</span><span class="linebreak"></span>
<span class="line">quique Iovem et caelum sperno et penetrabile fulmen,</span><span class="linebreak"></span>
<span class="line">Nerei, te vereor, tua fulmine saevior ira est.</span><span class="linebreak"></span>
<span class="line">atque ego contemptus essem patientior huius,</span><span class="linebreak"></span>
<span class="line"><span class="br"></span><span class="lineNumber">860</span><span class="br"></span>si fugeres omnes; sed cur Cyclope repulso</span><span class="linebreak"></span>
<span class="line">Acin amas praefersque meis conplexibus Acin?</span><span class="linebreak"></span>
<span class="line">ille tamen placeatque sibi placeatque licebit,</span><span class="linebreak"></span>
<span class="line">quod nollem, Galatea, tibi; modo copia detur:</span><span class="linebreak"></span>
<span class="line">sentiet esse mihi tanto pro corpore vires!</span><span class="linebreak"></span>
<span class="line"><span class="br"></span><span class="lineNumber">865</span><span class="br"></span>viscera viva traham divulsaque membra per agros</span><span class="linebreak"></span>
<span class="line">perque tuas spargam (sic se tibi misceat!) undas.</span><span class="linebreak"></span>
<span class="line">uror enim, laesusque exaestuat acrius ignis,</span><span class="linebreak"></span>
<span class="line">cumque suis videor translatam viribus Aetnen</span><span class="linebreak"></span>
<span class="line">pectore ferre meo, nec tu, Galatea, moveris.’</span><span class="linebreak"></span>
<span class="line indent1">“Talia nequiquam questus (nam cuncta videbam)</span><span class="linebreak"></span>
<span class="line"><span class="br"></span><span class="lineNumber">871</span><span class="br"></span>surgit et ut taurus vacca furibundus adempta</span><span class="linebreak"></span>
<span class="line">stare nequit silvaque et notis saltibus errat,</span><span class="linebreak"></span>
</p>
</section><notes></notes></section>