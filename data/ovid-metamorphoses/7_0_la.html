<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">165</span><span class="br"></span>foeda Lycaoniae referens convivia mensae</span><span class="linebreak"></span>
<span class="line">ingentes animo et dignas Iove concipit iras</span><span class="linebreak"></span>
<span class="line">conciliumque vocat: tenuit mora nulla vocatos.</span><span class="linebreak"></span>
<span class="line indent1">Est via sublimis, caelo manifesta sereno;</span><span class="linebreak"></span>
<span class="line">lactea nomen habet, candore notabilis ipso.</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>hac iter est superis ad magni tecta Tonantis</span><span class="linebreak"></span>
<span class="line">regalemque domum: dextra laevaque deorum</span><span class="linebreak"></span>
<span class="line">atria nobilium valvis celebrantur apertis.</span><span class="linebreak"></span>
<span class="line">plebs habitat diversa locis: hac parte potentes</span><span class="linebreak"></span>
<span class="line">caelicolae clarique suos posuere penates;</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>hic locus est, quem, si verbis audacia detur,</span><span class="linebreak"></span>
<span class="line">haud timeam magni dixisse Palatia caeli.</span><span class="linebreak"></span>
<span class="line indent1">Ergo ubi marmoreo superi sedere recessu,</span><span class="linebreak"></span>
<span class="line">celsior ipse loco sceptroque innixus eburno</span><span class="linebreak"></span>
<span class="line">terrificam capitis concussit terque quaterque</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>caesariem, cum qua terram, mare, sidera movit.</span><span class="linebreak"></span>
<span class="line">talibus inde modis ora indignantia solvit:</span><span class="linebreak"></span>
<span class="line">â€œnon ego pro mundi regno magis anxius illa</span><span class="linebreak"></span>
<span class="line">tempestate fui, qua centum quisque parabat</span><span class="linebreak"></span>
<span class="line">inicere anguipedum captivo bracchia caelo.</span><span class="linebreak"></span>
<span class="line">nam quamquam ferus hostis erat, tamen illud ab uno</span><span class="linebreak"></span>
<span class="line"><span class="br"></span><span class="lineNumber">186</span><span class="br"></span>corpore et ex una pendebat origine bellum;</span><span class="linebreak"></span>
<span class="line">nunc mihi qua totum Nereus circumsonat orbem,</span><span class="linebreak"></span>
<span class="line">perdendum est mortale genus: per flumina iuro</span><span class="linebreak"></span>
<span class="line">infera sub terras Stygio labentia luco!</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>cuncta prius temptanda, sed inmedicabile curae</span><span class="linebreak"></span>
<span class="line">ense recidendum, ne pars sincera trahatur.</span><span class="linebreak"></span>
<span class="line">sunt mihi semidei, sunt rustica numina, nymphae</span><span class="linebreak"></span>
<span class="line">faunique satyrique et monticolae silvani;</span><span class="linebreak"></span>
<span class="line">quos quoniam caeli nondum dignamur honore,</span><span class="linebreak"></span>
</p>
</section><notes></notes></section>