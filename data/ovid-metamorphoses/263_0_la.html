<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">pronuba quid Iuno, quid ad haec, Hymenaee, venitis</span><span class="linebreak"></span>
<span class="line">sacra, quibus qui ducat abest, ubi nubimus ambae?”</span><span class="linebreak"></span>
<span class="line">pressit ab his vocem. nec lenius altera virgo</span><span class="linebreak"></span>
<span class="line"><span class="br"></span><span class="lineNumber">765</span><span class="br"></span>aestuat, utque celer venias, Hymenaee, precatur.</span><span class="linebreak"></span>
<span class="line">quae petit, haec Telethusa timens modo tempora</span><span class="linebreak"></span>
<span class="line indent2">differt,</span><span class="linebreak"></span>
<span class="line">nunc ficto languore moram trahit, omina saepe</span><span class="linebreak"></span>
<span class="line">visaque causatur. sed iam consumpserat omnem</span><span class="linebreak"></span>
<span class="line">materiam ficti, dilataque tempora taedae</span><span class="linebreak"></span>
<span class="line"><span class="br"></span><span class="lineNumber">770</span><span class="br"></span>institerant, unusque dies restabat. at illa</span><span class="linebreak"></span>
<span class="line">crinalem capiti vittam nataeque sibique</span><span class="linebreak"></span>
<span class="line">detrahit, et passis aram complexa capillis</span><span class="linebreak"></span>
<span class="line">“Isi, Paraetonium Mareoticaque arva Pharonque</span><span class="linebreak"></span>
<span class="line">quae colis, et septem digestum in cornua Nilum:</span><span class="linebreak"></span>
<span class="line">fer, precor,” inquit “opem, nostroque medere timori!</span><span class="linebreak"></span>
<span class="line"><span class="br"></span><span class="lineNumber">776</span><span class="br"></span>te, dea, te quondam tuaque haec insignia vidi</span><span class="linebreak"></span>
<span class="line">cunctaque cognovi, sonitum comitantiaque aera</span><span class="linebreak"></span>
<span class="line">sistrorum, memorique animo tua iussa notavi.</span><span class="linebreak"></span>
<span class="line">quod videt haec lucem, quod non ego punior, ecce</span><span class="linebreak"></span>
<span class="line">consilium munusque tuum est. miserere duarum,</span><span class="linebreak"></span>
<span class="line"><span class="br"></span><span class="lineNumber">781</span><span class="br"></span>auxilioque iuva!” lacrimae sunt verba secutae.</span><span class="linebreak"></span>
<span class="line">visa dea est movisse suas (et moverat) aras,</span><span class="linebreak"></span>
<span class="line">et templi tremuere fores, imitataque lunam</span><span class="linebreak"></span>
<span class="line">cornua fulserunt, crepuitque sonabile sistrum.</span><span class="linebreak"></span>
<span class="line"><span class="br"></span><span class="lineNumber">785</span><span class="br"></span>non secura quidem, fausto tamen omine laeta</span><span class="linebreak"></span>
<span class="line">mater abit templo. sequitur comes Iphis euntem,</span><span class="linebreak"></span>
<span class="line">quam solita est, maiore gradu, nec candor in ore</span><span class="linebreak"></span>
<span class="line">permanet, et vires augentur, et acrior ipse est</span><span class="linebreak"></span>
<span class="line">vultus, et incomptis brevior mensura capillis,</span><span class="linebreak"></span>
</p>
</section><notes></notes></section>