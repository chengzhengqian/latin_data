<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line indent1">Quo simul intravit manibusque obstantia virgo</span><span class="linebreak"></span>
<span class="line">Somnia dimovit, vestis fulgore reluxit</span><span class="linebreak"></span>
<span class="line">sacra domus, tardaque deus gravitate iacentes</span><span class="linebreak"></span>
<span class="line">vix oculos tollens iterumque iterumque relabens</span><span class="linebreak"></span>
<span class="line"><span class="br"></span><span class="lineNumber">620</span><span class="br"></span>summaque percutiens nutanti pectora mento</span><span class="linebreak"></span>
<span class="line">excussit tandem sibi se cubitoque levatus,</span><span class="linebreak"></span>
<span class="line">quid veniat, (cognovit enim) scitatur, at illa:</span><span class="linebreak"></span>
<span class="line">“Somne, quies rerum, placidissime, Somne, deorum,</span><span class="linebreak"></span>
<span class="line">pax animi, quem cura fugit, qui corpora duris</span><span class="linebreak"></span>
<span class="line"><span class="br"></span><span class="lineNumber">625</span><span class="br"></span>fessa ministeriis mulces reparasque labori,</span><span class="linebreak"></span>
<span class="line">Somnia, quae veras aequent imitamine formas,</span><span class="linebreak"></span>
<span class="line">Herculea Trachine iube sub imagine regis</span><span class="linebreak"></span>
<span class="line">Alcyonen adeant simulacraque naufraga fingant.</span><span class="linebreak"></span>
<span class="line">imperat hoc luno.” postquam mandata peregit,</span><span class="linebreak"></span>
<span class="line"><span class="br"></span><span class="lineNumber">630</span><span class="br"></span>Iris abit: neque enim ulterius tolerare soporis</span><span class="linebreak"></span>
<span class="line">vim poterat, labique ut somnum sensit in artus,</span><span class="linebreak"></span>
<span class="line">effugit et remeat per quos modo venerat arcus.</span><span class="linebreak"></span>
<span class="line indent1">At pater e populo natorum mille suorum</span><span class="linebreak"></span>
<span class="line">excitat artificem simulatoremque figurae</span><span class="linebreak"></span>
<span class="line"><span class="br"></span><span class="lineNumber">635</span><span class="br"></span>Morphea: non illo quisquam sollertius alter</span><span class="linebreak"></span>
<span class="line">exprimit incessus vultumque sonumque loquendi;</span><span class="linebreak"></span>
<span class="line">adicit et vestes et consuetissima cuique</span><span class="linebreak"></span>
<span class="line">verba; sed hic solos homines imitatur, at alter</span><span class="linebreak"></span>
<span class="line">fit fera, fit volucris, fit longo corpore serpens:</span><span class="linebreak"></span>
<span class="line"><span class="br"></span><span class="lineNumber">640</span><span class="br"></span>hunc Icelon superi, mortale Phobetora vulgus</span><span class="linebreak"></span>
<span class="line">nominat; est etiam diversae tertius artis</span><span class="linebreak"></span>
<span class="line">Phantasos: ille in humum saxumque undamque tra-</span><span class="linebreak"></span>
<span class="line indent2">bemque,</span><span class="linebreak"></span>
<span class="line">quaeque vacant anima, fallaciter omnia transit;</span><span class="linebreak"></span>
<span class="line">regibus hi ducibusque suos ostendere vultus</span><span class="linebreak"></span>
<span class="line"><span class="br"></span><span class="lineNumber">645</span><span class="br"></span>nocte solent, populos alii plebemque pererrant.</span><span class="linebreak"></span>
<span class="line">praeterit hos senior cunctisque e fratribus unum</span><span class="linebreak"></span>
</p>
</section><notes></notes></section>