<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line indent1">“At male conceptus sub robore creverat infans</span><span class="linebreak"></span>
<span class="line">quaerebatque viam, qua se genetrice relicta</span><span class="linebreak"></span>
<span class="line"><span class="br"></span><span class="lineNumber">505</span><span class="br"></span>exsereret; media gravidus tumet arbore venter.</span><span class="linebreak"></span>
<span class="line">tendit onus matrem; neque habent sua verba dolores,</span><span class="linebreak"></span>
<span class="line">nec Lucina potest parientis voce vocari.</span><span class="linebreak"></span>
<span class="line">nitenti tamen est similis curvataque crebros</span><span class="linebreak"></span>
<span class="line">dat gemitus arbor lacrimisque cadentibus umet.</span><span class="linebreak"></span>
<span class="line"><span class="br"></span><span class="lineNumber">510</span><span class="br"></span>constitit ad ramos mitis Lucina dolentes</span><span class="linebreak"></span>
<span class="line">admovitque manus et verba puerpera dixit:</span><span class="linebreak"></span>
<span class="line">arbor agit rimas et fissa cortice vivum</span><span class="linebreak"></span>
<span class="line">reddit onus, vagitque puer; quem mollibus herbis</span><span class="linebreak"></span>
<span class="line">naides inpositum lacrimis unxere parentis.</span><span class="linebreak"></span>
<span class="line"><span class="br"></span><span class="lineNumber">515</span><span class="br"></span>laudaret faciem Livor quoque; qualia namque</span><span class="linebreak"></span>
<span class="line">corpora nudorum tabula pinguntur Amorum,</span><span class="linebreak"></span>
<span class="line">talis erat, sed, ne faciat discrimina cultus,</span><span class="linebreak"></span>
<span class="line">aut huic adde leves, aut illis deme pharetras.</span><span class="linebreak"></span>
<span class="line indent1">“Labitur occulte fallitque volatilis aetas,</span><span class="linebreak"></span>
<span class="line"><span class="br"></span><span class="lineNumber">520</span><span class="br"></span>et nihil est annis velocius: ille sorore</span><span class="linebreak"></span>
<span class="line">natus avoque suo, qui conditus arbore nuper,</span><span class="linebreak"></span>
<span class="line">nuper erat genitus, modo formosissimus infans,</span><span class="linebreak"></span>
<span class="line">iam iuvenis, iam vir, iam se formosior ipso est,</span><span class="linebreak"></span>
<span class="line">iam placet et Veneri matrisque ulciscitur ignes.</span><span class="linebreak"></span>
<span class="line"><span class="br"></span><span class="lineNumber">525</span><span class="br"></span>namque pharetratus dum dat puer oscula matri,</span><span class="linebreak"></span>
<span class="line">inscius exstanti destrinxit harundine pectus;</span><span class="linebreak"></span>
<span class="line">laesa manu natum dea reppulit: altius actum</span><span class="linebreak"></span>
<span class="line">vulnus erat specie primoque fefellerat ipsam.</span><span class="linebreak"></span>
<span class="line">capta viri forma non iam Cythereia curat</span><span class="linebreak"></span>
<span class="line"><span class="br"></span><span class="lineNumber">530</span><span class="br"></span>litora, non alto repetit Paphon aequore cinctam</span><span class="linebreak"></span>
<span class="line">piscosamque Cnidon gravidamve Amathunta metallis;</span><span class="linebreak"></span>
</p>
</section><notes></notes></section>