<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">et frutices omnes corpus putet esse dearum.</span><span class="linebreak"></span>
<span class="line">care vale coniunx, et tu, germana, paterque!</span><span class="linebreak"></span>
<span class="line">qui, siqua est pietas, ab acutae vulnere falcis,</span><span class="linebreak"></span>
<span class="line">a pecoris morsu frondes defendite nostras.</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>et quoniam mihi fas ad vos incumbere non est,</span><span class="linebreak"></span>
<span class="line">erigite huc artus, et ad oscula nostra venite,</span><span class="linebreak"></span>
<span class="line">dum tangi possum, parvumque attollite natum!</span><span class="linebreak"></span>
<span class="line">plura loqui nequeo. nam iam per candida mollis</span><span class="linebreak"></span>
<span class="line">colla liber serpit, summoque cacumine condor.</span><span class="linebreak"></span>
<span class="line"><span class="br"></span><span class="lineNumber">390</span><span class="br"></span>ex oculis removete manus. sine munere vestro</span><span class="linebreak"></span>
<span class="line">contegat inductus morientia lumina cortex!’</span><span class="linebreak"></span>
<span class="line">desierant simul ora loqui, simul esse. diuque</span><span class="linebreak"></span>
<span class="line">corpore mutato rami caluere recentes.”</span><span class="linebreak"></span>
<span class="line indent1">Dumque refert Iole factum mirabile, dumque</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>Eurytidos lacrimas admoto pollice siccat</span><span class="linebreak"></span>
<span class="line">Alcmene (flet et ipsa tamen) compescuit omnem</span><span class="linebreak"></span>
<span class="line">res nova tristitiam. nam limine constitit alto</span><span class="linebreak"></span>
<span class="line">paene puer dubiaque tegens lanugine malas,</span><span class="linebreak"></span>
<span class="line">ora reformatus primos Iolaus in annos.</span><span class="linebreak"></span>
<span class="line"><span class="br"></span><span class="lineNumber">400</span><span class="br"></span>hoc illi dederat Iunonia muneris Hebe,</span><span class="linebreak"></span>
<span class="line">victa viri precibus. quae cum iurare pararet,</span><span class="linebreak"></span>
<span class="line">dona tributuram post hunc se talia nulli,</span><span class="linebreak"></span>
<span class="line">non est passa Themis: “nam iam discordia Thebae</span><span class="linebreak"></span>
<span class="line">bella movent,” dixit “Capaneusque nisi ab Iove vinci</span><span class="linebreak"></span>
<span class="line"><span class="br"></span><span class="lineNumber">405</span><span class="br"></span>haud poterit, fientque pares in vulnere fratres,</span><span class="linebreak"></span>
<span class="line">subductaque suos manes tellure videbit</span><span class="linebreak"></span>
</p>
</section><notes></notes></section>