<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">nec nisi finita per plurima vulnera vita</span><span class="linebreak"></span>
<span class="line">ira pharetratae fertur satiata Dianae.</span><span class="linebreak"></span>
<span class="line indent1">Rumor in ambiguo est; aliis violentior aequo</span><span class="linebreak"></span>
<span class="line">visa dea est, alii laudant dignamque severa</span><span class="linebreak"></span>
<span class="line"><span class="br"></span><span class="lineNumber">255</span><span class="br"></span>virginitate vocant: pars invenit utraque causas.</span><span class="linebreak"></span>
<span class="line">sola Iovis coniunx non tam, culpetne probetne,</span><span class="linebreak"></span>
<span class="line">eloquitur, quam clade domus ab Agenore ductae</span><span class="linebreak"></span>
<span class="line">gaudet et a Tyria collectum paelice transfert</span><span class="linebreak"></span>
<span class="line"><span class="br"></span><span class="lineNumber">259</span><span class="br"></span>in generis socios odium; subit ecce priori</span><span class="linebreak"></span>
<span class="line">causa recens, gravidamque dolet de semine magni</span><span class="linebreak"></span>
<span class="line">esse Iovis Semelen; dum linguam ad iurgia solvit,</span><span class="linebreak"></span>
<span class="line">“profeci quid enim totiens per iurgia?” dixit,</span><span class="linebreak"></span>
<span class="line">“ipsa petenda mihi est; ipsam, si maxima Iuno</span><span class="linebreak"></span>
<span class="line">rite vocor, perdam, si me gemmantia dextra</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>sceptra tenere decet, si sum regina Iovisque</span><span class="linebreak"></span>
<span class="line">et soror et coniunx, certe soror. at, puto, furto est</span><span class="linebreak"></span>
<span class="line">contenta, et thalami brevis est iniuria nostri.</span><span class="linebreak"></span>
<span class="line">concipit—id derat—manifestaque crimina pleno</span><span class="linebreak"></span>
<span class="line">fert utero et mater, quod vix mihi contigit, uno</span><span class="linebreak"></span>
<span class="line"><span class="br"></span><span class="lineNumber">270</span><span class="br"></span>de Iove vult fieri: tanta est fiducia formae.</span><span class="linebreak"></span>
<span class="line">fallat eam faxo; nec sum Saturnia, si non</span><span class="linebreak"></span>
<span class="line">ab Iove mersa suo Stygias penetrabit in undas.”</span><span class="linebreak"></span>
<span class="line indent1">Surgit ab his solio fulvaque recondita nube</span><span class="linebreak"></span>
<span class="line">limen adit Semeles nec nubes ante removit</span><span class="linebreak"></span>
<span class="line">quam simulavit anum posuitque ad tempora canos</span><span class="linebreak"></span>
<span class="line"><span class="br"></span><span class="lineNumber">276</span><span class="br"></span>sulcavitque cutem rugis et curva trementi</span><span class="linebreak"></span>
</p>
</section><notes></notes></section>