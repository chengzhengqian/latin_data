<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line indent1">“Hector adest secumque deos in proelia ducit,</span><span class="linebreak"></span>
<span class="line">quaque ruit, non tu tantum terreris, Ulixe,</span><span class="linebreak"></span>
<span class="line">sed fortes etiam: tantum trahit ille timoris.</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>hunc ego sanguineae successu caedis ovantem</span><span class="linebreak"></span>
<span class="line">eminus ingenti resupinum pondere fudi,</span><span class="linebreak"></span>
<span class="line">hunc ego poscentem, cum quo concurreret, unus</span><span class="linebreak"></span>
<span class="line">sustinui: sortemque meam vovistis, Achivi,</span><span class="linebreak"></span>
<span class="line">et vestrae valuere preces. si quaeritis huius</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>fortunam pugnae, non sum superatus ab illo.</span><span class="linebreak"></span>
<span class="line">ecce ferunt Troes ferrumque ignesque Iovemque</span><span class="linebreak"></span>
<span class="line">in Danaas classes: ubi nunc facundus Ulixes?</span><span class="linebreak"></span>
<span class="line">nempe ego mille meo protexi pectore puppes,</span><span class="linebreak"></span>
<span class="line">spem vestri reditus: date pro tot navibus arma.</span><span class="linebreak"></span>
<span class="line indent1"><span class="br"></span><span class="lineNumber">95</span><span class="br"></span>“Quodsi vera licet mihi dicere, quaeritur istis</span><span class="linebreak"></span>
<span class="line">quam mihi maior honos, coniunctaque gloria nostra est,</span><span class="linebreak"></span>
<span class="line">atque Aiax armis, non Aiaci arma petuntur.</span><span class="linebreak"></span>
<span class="line">conferat his Ithacus Rhesum inbellemque Dolona</span><span class="linebreak"></span>
<span class="line">Priamidenque Helenum rapta cum Pallade captum:</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>luce nihil gestum, nihil est Diomede remoto;</span><span class="linebreak"></span>
<span class="line">si semel ista datis meritis tam vilibus arma,</span><span class="linebreak"></span>
<span class="line">dividite, et pars sit maior Diomedis in illis.</span><span class="linebreak"></span>
<span class="line indent1">“Quo tamen haec Ithaco, qui clam, qui semper</span><span class="linebreak"></span>
<span class="line indent2">inermis</span><span class="linebreak"></span>
<span class="line">rem gerit et furtis incautum decipit hostem?</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>ipse nitor galeae claro radiantis ab auro</span><span class="linebreak"></span>
<span class="line">insidias prodet manifestabitque latentem;</span><span class="linebreak"></span>
<span class="line">sed neque Dulichius sub Achillis casside vertex</span><span class="linebreak"></span>
<span class="line">pondera tanta feret, nec non onerosa gravisque</span><span class="linebreak"></span>
<span class="line">Pelias hasta potest inbellibus esse lacertis,</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>nec clipeus vasti caelatus imagine mundi</span><span class="linebreak"></span>
</p>
</section><notes></notes></section>