<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">abstulerit, mala posse pati non ulla putetis!</span><span class="linebreak"></span>
<span class="line">morte carent animae semperque priore relicta</span><span class="linebreak"></span>
<span class="line">sede novis domibus vivunt habitantque receptae:</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>ipse ego (nam memini) Troiani tempore belli</span><span class="linebreak"></span>
<span class="line">Panthoides Euphorbus eram, cui pectore quondam</span><span class="linebreak"></span>
<span class="line">haesit in adverso gravis hasta minoris Atridae;</span><span class="linebreak"></span>
<span class="line">cognovi clipeum, laevae gestamina nostrae,</span><span class="linebreak"></span>
<span class="line">nuper Abanteis templo Iunonis in Argis!</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>omnia mutantur, nihil interit: errat et illinc</span><span class="linebreak"></span>
<span class="line">huc venit, hinc illuc, et quoslibet occupat artus</span><span class="linebreak"></span>
<span class="line">spiritus eque feris humana in corpora transit</span><span class="linebreak"></span>
<span class="line">inque feras noster, nec tempore deperit ullo,</span><span class="linebreak"></span>
<span class="line">utque novis facilis signatur cera figuris</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>nec manet ut fuerat nec formam servat eandem,</span><span class="linebreak"></span>
<span class="line">sed tamen ipsa eadem est, animam sic semper eandem</span><span class="linebreak"></span>
<span class="line">esse, sed in varias doceo migrare figuras.</span><span class="linebreak"></span>
<span class="line">ergo, ne pietas sit victa cupidine ventris,</span><span class="linebreak"></span>
<span class="line">parcite, vaticinor, cognatas caede nefanda</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>exturbare animas, nec sanguine sanguis alatur!</span><span class="linebreak"></span>
<span class="line indent1">â€œEt quoniam magno feror aequore plenaque ventis</span><span class="linebreak"></span>
<span class="line">vela dedi: nihil est toto, quod perstet, in orbe.</span><span class="linebreak"></span>
<span class="line">cuncta fluunt, omnisque vagans formatur imago;</span><span class="linebreak"></span>
<span class="line"><span class="br"></span><span class="lineNumber">179</span><span class="br"></span>ipsa quoque adsiduo labuntur tempora motu,</span><span class="linebreak"></span>
<span class="line">non secus ac flumen; neque enim consistere flumen</span><span class="linebreak"></span>
<span class="line">nec levis hora potest: sed ut unda inpellitur unda</span><span class="linebreak"></span>
<span class="line">urgeturque prior veniente urgetque priorem,</span><span class="linebreak"></span>
<span class="line">tempora sic fugiunt pariter pariterque sequuntur</span><span class="linebreak"></span>
<span class="line">et nova sunt semper; nam quod fuit ante, relictum</span><span class="linebreak"></span>
<span class="line indent2"><span class="br"></span><span class="lineNumber">184</span><span class="br"></span>est,</span><span class="linebreak"></span>
<span class="line">fitque, quod haud fuerat, momentaque cuncta novantur.</span><span class="linebreak"></span>
</p>
</section><notes></notes></section>