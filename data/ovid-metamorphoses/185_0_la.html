<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">respicit in tumidam phocen ab Apolline versi</span><span class="linebreak"></span>
<span class="line"><span class="br"></span><span class="lineNumber">390</span><span class="br"></span>Eumelique domum lugentis in aere natum.</span><span class="linebreak"></span>
<span class="line indent1">Tandem vipereis Ephyren Pirenida pennis</span><span class="linebreak"></span>
<span class="line">contigit: hic aevo veteres mortalia primo</span><span class="linebreak"></span>
<span class="line">corpora vulgarunt pluvialibus edita fungis.</span><span class="linebreak"></span>
<span class="line">sed postquam Colchis arsit nova nupta venenis</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>flagrantemque domum regis mare vidit utrumque,</span><span class="linebreak"></span>
<span class="line">sanguine natorum perfunditur inpius ensis,</span><span class="linebreak"></span>
<span class="line">ultaque se male mater Iasonis effugit arma.</span><span class="linebreak"></span>
<span class="line">hinc Titaniacis ablata draconibus intrat</span><span class="linebreak"></span>
<span class="line">Palladias arces, quae te, iustissima Phene,</span><span class="linebreak"></span>
<span class="line"><span class="br"></span><span class="lineNumber">400</span><span class="br"></span>teque, senex Peripha, pariter videre volantes</span><span class="linebreak"></span>
<span class="line">innixamque novis neptem Polypemonis alis.</span><span class="linebreak"></span>
<span class="line">excipit hanc Aegeus facto damnandus in uno,</span><span class="linebreak"></span>
<span class="line">nec satis hospitium est, thalami quoque foedere iungit.</span><span class="linebreak"></span>
<span class="line indent1">Iamque aderat Theseus, proles ignara parenti,</span><span class="linebreak"></span>
<span class="line"><span class="br"></span><span class="lineNumber">405</span><span class="br"></span>qui virtute sua bimarem pacaverat Isthmon:</span><span class="linebreak"></span>
<span class="line">huius in exitium miscet Medea, quod olim</span><span class="linebreak"></span>
<span class="line">attulerat secum Scythicis aconiton ab oris.</span><span class="linebreak"></span>
<span class="line">illud Echidnaeae memorant e dentibus ortum</span><span class="linebreak"></span>
<span class="line">esse canis: specus est tenebroso caecus hiatu,</span><span class="linebreak"></span>
<span class="line"><span class="br"></span><span class="lineNumber">410</span><span class="br"></span>est via declivis, per quam Tirynthius heros</span><span class="linebreak"></span>
<span class="line">restantem contraque diem radiosque micantes</span><span class="linebreak"></span>
<span class="line">obliquantem oculos nexis adamante catenis</span><span class="linebreak"></span>
<span class="line">Cerberon abstraxit, rabida qui concitus ira</span><span class="linebreak"></span>
<span class="line">inplevit pariter ternis latratibus auras</span><span class="linebreak"></span>
<span class="line"><span class="br"></span><span class="lineNumber">415</span><span class="br"></span>et sparsit virides spumis albentibus agros;</span><span class="linebreak"></span>
</p>
</section><notes></notes></section>