<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">planxerunt dryades; plangentibus adsonat Echo.</span><span class="linebreak"></span>
<span class="line">iamque rogum quassasque faces feretrumque</span><span class="linebreak"></span>
<span class="line indent2">parabant:</span><span class="linebreak"></span>
<span class="line">nusquam corpus erat; croceum pro corpore florem</span><span class="linebreak"></span>
<span class="line"><span class="br"></span><span class="lineNumber">510</span><span class="br"></span>inveniunt foliis medium cingentibus albis.</span><span class="linebreak"></span>
<span class="line indent1">Cognita res meritam vati per Achaidas urbes</span><span class="linebreak"></span>
<span class="line">attulerat famam, nomenque erat auguris ingens;</span><span class="linebreak"></span>
<span class="line">spernit Echionides tamen hunc ex omnibus unus</span><span class="linebreak"></span>
<span class="line">contemptor superum Pentheus praesagaque ridet</span><span class="linebreak"></span>
<span class="line"><span class="br"></span><span class="lineNumber">515</span><span class="br"></span>verba senis tenebrasque et cladem lucis ademptae</span><span class="linebreak"></span>
<span class="line">obicit. ille movens albentia tempora canis</span><span class="linebreak"></span>
<span class="line">“quam felix esses, si tu quoque luminis huius</span><span class="linebreak"></span>
<span class="line">orbus” ait “fieres, ne Bacchica sacra videres!</span><span class="linebreak"></span>
<span class="line">namque dies aderit, quam non procul auguror</span><span class="linebreak"></span>
<span class="line indent2">esse,</span><span class="linebreak"></span>
<span class="line"><span class="br"></span><span class="lineNumber">520</span><span class="br"></span>qua novus huc veniat, proles Semeleia, Liber,</span><span class="linebreak"></span>
<span class="line">quem nisi templorum fueris dignatus honore,</span><span class="linebreak"></span>
<span class="line">mille lacer spargere locis et sanguine silvas</span><span class="linebreak"></span>
<span class="line">foedabis matremque tuam matrisque sorores.</span><span class="linebreak"></span>
<span class="line">eveniet! neque enim dignabere numen honore,</span><span class="linebreak"></span>
<span class="line"><span class="br"></span><span class="lineNumber">525</span><span class="br"></span>meque sub his tenebris nimium vidisse quereris.”</span><span class="linebreak"></span>
<span class="line">talia dicentem proturbat Echione natus;</span><span class="linebreak"></span>
<span class="line">dicta fides sequitur, responsaque vatis aguntur.</span><span class="linebreak"></span>
<span class="line indent1">Liber adest, festisque fremunt ululatibus agri:</span><span class="linebreak"></span>
<span class="line">turba ruit, mixtaeque viris matresque nurusque</span><span class="linebreak"></span>
<span class="line"><span class="br"></span><span class="lineNumber">530</span><span class="br"></span>vulgusque proceresque ignota ad sacra feruntur.</span><span class="linebreak"></span>
<span class="line">“Quis furor, anguigenae, proles Mavortia, vestras</span><span class="linebreak"></span>
<span class="line">attonuit mentes?” Pentheus ait; “aerane tantum</span><span class="linebreak"></span>
<span class="line">aere repulsa valent et adunco tibia cornu</span><span class="linebreak"></span>
</p>
</section><notes></notes></section>