<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">contentusque fuga est; neque enim dat tempus</span><span class="linebreak"></span>
<span class="line indent2">Ethemon,</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>sed furit et cupiens alto dare vulnera collo</span><span class="linebreak"></span>
<span class="line">non circumspectis exactum viribus ensem</span><span class="linebreak"></span>
<span class="line">fregit, in extrema percussae parte columnae:</span><span class="linebreak"></span>
<span class="line">lamina dissiluit dominique in gutture fixa est.</span><span class="linebreak"></span>
<span class="line">non tamen ad letum causas satis illa valentes</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>plaga dedit; trepidum Perseus et inermia frustra</span><span class="linebreak"></span>
<span class="line">bracchia tendentem Cyllenide confodit harpe.</span><span class="linebreak"></span>
<span class="line indent1">Verum ubi virtutem turbae succumbere vidit,</span><span class="linebreak"></span>
<span class="line">“auxilium” Perseus, “quoniam sic cogitis ipsi,”</span><span class="linebreak"></span>
<span class="line">dixit “ab hoste petam: vultus avertite vestros,</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>si quis amicus adest!” et Gorgonis extulit ora.</span><span class="linebreak"></span>
<span class="line">“quaere alium, tua quem moveant miracula” dixit</span><span class="linebreak"></span>
<span class="line">Thescelus; utque manu iaculum fatale parabat</span><span class="linebreak"></span>
<span class="line">mittere, in hoc haesit signum de marmore gestu.</span><span class="linebreak"></span>
<span class="line">proximus huic Ampyx animi plenissima magni</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>pectora Lyncidae gladio petit: inque petendo</span><span class="linebreak"></span>
<span class="line">dextera diriguit nec citra mota nec ultra est.</span><span class="linebreak"></span>
<span class="line">at Nileus, qui se genitum septemplice Nilo</span><span class="linebreak"></span>
<span class="line">ementitus erat, clipeo quoque flumina septem</span><span class="linebreak"></span>
<span class="line">argento partim, partim caelaverat auro,</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>“adspice” ait “Perseu, nostrae primordia gentis:</span><span class="linebreak"></span>
<span class="line">magna feres tacitas solacia mortis ad umbras,</span><span class="linebreak"></span>
<span class="line">a tanto cecidisse viro”; pars ultima vocis</span><span class="linebreak"></span>
<span class="line">in medio suppressa sono est, adapertaque velle</span><span class="linebreak"></span>
<span class="line">ora loqui credas, nec sunt ea pervia verbis.</span><span class="linebreak"></span>
<span class="line">increpat hos “vitio” que “animi, non viribus”</span><span class="linebreak"></span>
<span class="line indent2"><span class="br"></span><span class="lineNumber">195</span><span class="br"></span>inquit</span><span class="linebreak"></span>
<span class="line">“Gorgoneis torpetis” Eryx. “incurrite mecum</span><span class="linebreak"></span>
</p>
</section><notes></notes></section>