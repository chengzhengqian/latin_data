<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">cum Tritoniacam noviens subiere paludem;</span><span class="linebreak"></span>
<span class="line">haud equidem credo: sparsae quoque membra venenis</span><span class="linebreak"></span>
<span class="line"><span class="br"></span><span class="lineNumber">360</span><span class="br"></span>exercere artes Scythides memorantur easdem.</span><span class="linebreak"></span>
<span class="line indent1">“Siqua fides rebus tamen est addenda probatis,</span><span class="linebreak"></span>
<span class="line">nonne vides, quaecumque mora fluidove calore</span><span class="linebreak"></span>
<span class="line">corpora tabuerint, in parva animalia verti?</span><span class="linebreak"></span>
<span class="line">in scrobe deiecto mactatos obrue tauros</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>(cognita res usu): de putri viscere passim</span><span class="linebreak"></span>
<span class="line">florilegae nascuntur apes, quae more parentum</span><span class="linebreak"></span>
<span class="line">rura colunt operique favent in spemque laborant.</span><span class="linebreak"></span>
<span class="line">pressus humo bellator equus crabronis origo est;</span><span class="linebreak"></span>
<span class="line">concava litoreo si demas bracchia cancro,</span><span class="linebreak"></span>
<span class="line"><span class="br"></span><span class="lineNumber">370</span><span class="br"></span>cetera supponas terrae, de parte sepulta</span><span class="linebreak"></span>
<span class="line">scorpius exibit caudaque minabitur unca;</span><span class="linebreak"></span>
<span class="line">quaeque solent canis frondes intexere filis</span><span class="linebreak"></span>
<span class="line">agrestes tineae (res observata colonis)</span><span class="linebreak"></span>
<span class="line">ferali mutant cum papilione figuram.</span><span class="linebreak"></span>
<span class="line indent1"><span class="br"></span><span class="lineNumber">375</span><span class="br"></span>“Semina limus habet virides generantia ranas,</span><span class="linebreak"></span>
<span class="line">et generat truncas pedibus, mox apta natando</span><span class="linebreak"></span>
<span class="line">crura dat, utque eadem sint longis saltibus apta,</span><span class="linebreak"></span>
<span class="line">posterior partes superat mensura priores.</span><span class="linebreak"></span>
<span class="line">nec catulus, partu quem reddidit ursa recenti,</span><span class="linebreak"></span>
<span class="line"><span class="br"></span><span class="lineNumber">380</span><span class="br"></span>sed male viva caro est; lambendo mater in artus</span><span class="linebreak"></span>
<span class="line">fingit et in formam, quantam capit ipse, reducit.</span><span class="linebreak"></span>
<span class="line">nonne vides, quos cera tegit sexangula fetus</span><span class="linebreak"></span>
<span class="line">melliferarum apium sine membris corpora nasci</span><span class="linebreak"></span>
</p>
</section><notes></notes></section>