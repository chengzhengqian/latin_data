<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">fors eadem Ismarios Hebrum cum Strymone siccat</span><span class="linebreak"></span>
<span class="line">Hesperiosque amnes, Rhenum Rhodanumque</span><span class="linebreak"></span>
<span class="line indent2">Padumque</span><span class="linebreak"></span>
<span class="line">cuique fuit rerum promissa potentia, Thybrin.</span><span class="linebreak"></span>
<span class="line"><span class="br"></span><span class="lineNumber">260</span><span class="br"></span>dissilit omne solum, penetratque in Tartara rimis</span><span class="linebreak"></span>
<span class="line">lumen et infernum terret cum coniuge regem;</span><span class="linebreak"></span>
<span class="line">et mare contrahitur siccaeque est campus harenae,</span><span class="linebreak"></span>
<span class="line">quod modo pontus erat, quosque altum texerat</span><span class="linebreak"></span>
<span class="line indent2">aequor,</span><span class="linebreak"></span>
<span class="line">exsistunt montes et sparsas Cycladas augent.</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>ima petunt pisces, nec se super aequora curvi</span><span class="linebreak"></span>
<span class="line">tollere consuetas audent delphines in auras;</span><span class="linebreak"></span>
<span class="line">corpora phocarum summo resupina profundo</span><span class="linebreak"></span>
<span class="line">exanimata natant: ipsum quoque Nerea fama est</span><span class="linebreak"></span>
<span class="line">Doridaque et natas tepidis latuisse sub antris.</span><span class="linebreak"></span>
<span class="line"><span class="br"></span><span class="lineNumber">270</span><span class="br"></span>ter Neptunus aquis cum torvo bracchia vultu</span><span class="linebreak"></span>
<span class="line">exserere ausus erat, ter non tulit aeris ignes.</span><span class="linebreak"></span>
<span class="line indent1">Alma tamen Tellus, ut erat circumdata ponto,</span><span class="linebreak"></span>
<span class="line">inter aquas pelagi contractosque undique fontes,</span><span class="linebreak"></span>
<span class="line">qui se condiderant in opacae viscera matris,</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>sustulit oppressos collo tenus arida vultus</span><span class="linebreak"></span>
<span class="line">opposuitque manum fronti magnoque tremore</span><span class="linebreak"></span>
<span class="line">omnia concutiens paulum subsedit et infra,</span><span class="linebreak"></span>
<span class="line">quam solet esse, fuit fractaque ita voce locuta est:</span><span class="linebreak"></span>
<span class="line">“si placet hoc meruique, quid o tua fulmina cessant,</span><span class="linebreak"></span>
<span class="line"><span class="br"></span><span class="lineNumber">280</span><span class="br"></span>summe deum? liceat periturae viribus ignis</span><span class="linebreak"></span>
<span class="line">igne perire tuo clademque auctore levare!</span><span class="linebreak"></span>
<span class="line">vix equidem fauces haec ipsa in verba resolvo”;</span><span class="linebreak"></span>
<span class="line">(presserat ora vapor) “tostos en adspice crines</span><span class="linebreak"></span>
</p>
</section><notes></notes></section>