<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="label"><span class="ac">Liber V</span></span>
<p class="lineGroup">
<span class="line"><span class="sc">Dvmqve</span> ea Cephenum medio Danaeius heros</span><span class="linebreak"></span>
<span class="line">agmine commemorat, fremida regalia turba</span><span class="linebreak"></span>
<span class="line">atria conplentur, nec coniugialia festa</span><span class="linebreak"></span>
<span class="line">qui canat est clamor, sed qui fera nuntiet arma;</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>inque repentinos convivia versa tumultus</span><span class="linebreak"></span>
<span class="line">adsimilare freto possis, quod saeva quietum</span><span class="linebreak"></span>
<span class="line">ventorum rabies motis exasperat undis.</span><span class="linebreak"></span>
<span class="line">primus in his Phineus, belli temerarius auctor,</span><span class="linebreak"></span>
<span class="line">fraxineam quatiens aeratae cuspidis hastam</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>“en” ait, “en adsum praereptae coniugis ultor;</span><span class="linebreak"></span>
<span class="line">nec mihi te pennae nec falsum versus in aurum</span><span class="linebreak"></span>
<span class="line">Iuppiter eripiet!” conanti mittere Cepheus</span><span class="linebreak"></span>
<span class="line">“quid facis?” exclamat, “quae te, germane,</span><span class="linebreak"></span>
<span class="line indent2">furentem</span><span class="linebreak"></span>
<span class="line">mens agit in facinus? meritisne haec gratia tantis</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>redditur? hac vitam servatae dote rependis?</span><span class="linebreak"></span>
<span class="line">quam tibi non Perseus, verum si quaeris, ademit,</span><span class="linebreak"></span>
<span class="line">sed grave Nereidum numen, sed corniger Ammon,</span><span class="linebreak"></span>
<span class="line">sed quae visceribus veniebat belua ponti</span><span class="linebreak"></span>
<span class="line">exsaturanda meis; illo tibi tempore rapta est,</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>quo peritura fuit, nisi si, crudelis, id ipsum</span><span class="linebreak"></span>
<span class="line">exigis, ut pereat, luctuque levabere nostro.</span><span class="linebreak"></span>
</p>
</section><notes></notes></section>