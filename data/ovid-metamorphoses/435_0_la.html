<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">membra rapi partim partimque reprensa relinqui,</span><span class="linebreak"></span>
<span class="line">ossa gravem dare fracta sonum fessamque videres</span><span class="linebreak"></span>
<span class="line">exhalari animam nullasque in corpore partes,</span><span class="linebreak"></span>
<span class="line">noscere quas posses: unumque erat omnia vulnus.</span><span class="linebreak"></span>
<span class="line"><span class="br"></span><span class="lineNumber">530</span><span class="br"></span>num potes aut audes cladi conponere nostrae,</span><span class="linebreak"></span>
<span class="line">nympha, tuam? vidi quoque luce carentia regna</span><span class="linebreak"></span>
<span class="line">et lacerum fovi Phlegethontide corpus in unda,</span><span class="linebreak"></span>
<span class="line">nec nisi Apollineae valido medicamine prolis</span><span class="linebreak"></span>
<span class="line">reddita vita foret; quam postquam fortibus herbis</span><span class="linebreak"></span>
<span class="line"><span class="br"></span><span class="lineNumber">535</span><span class="br"></span>atque ope Paeonia Dite indignante recepi,</span><span class="linebreak"></span>
<span class="line">tum mihi, ne praesens augerem muneris huius</span><span class="linebreak"></span>
<span class="line">invidiam, densas obiecit Cynthia nubes,</span><span class="linebreak"></span>
<span class="line">utque forem tutus possemque inpune videri,</span><span class="linebreak"></span>
<span class="line">addidit aetatem nec cognoscenda reliquit</span><span class="linebreak"></span>
<span class="line"><span class="br"></span><span class="lineNumber">540</span><span class="br"></span>ora mihi Cretenque diu dubitavit habendam</span><span class="linebreak"></span>
<span class="line">traderet an Delon: Delo Creteque relictis</span><span class="linebreak"></span>
<span class="line">hic posuit nomenque simul, quod possit equorum</span><span class="linebreak"></span>
<span class="line">admonuisse, iubet deponere ‘qui’ que ‘fuisti</span><span class="linebreak"></span>
<span class="line">Hippolytus,’ dixit ‘nunc idem Virbius esto!’</span><span class="linebreak"></span>
<span class="line"><span class="br"></span><span class="lineNumber">545</span><span class="br"></span>hoc nemus inde colo de disque minoribus unus</span><span class="linebreak"></span>
<span class="line">numine sub dominae lateo atque accenseor illi.”</span><span class="linebreak"></span>
<span class="line indent1">Non tamen Egeriae luctus aliena levare</span><span class="linebreak"></span>
<span class="line">damna valent; montisque iacens radicibus imis</span><span class="linebreak"></span>
<span class="line">liquitur in lacrimas, donec pietate dolentis</span><span class="linebreak"></span>
<span class="line"><span class="br"></span><span class="lineNumber">550</span><span class="br"></span>mota soror Phoebi gelidum de corpore fontem</span><span class="linebreak"></span>
<span class="line">fecit et aeternas artus tenuavit in undas.</span><span class="linebreak"></span>
<span class="line indent1">Et nymphas tetigit nova res, et Amazone natus</span><span class="linebreak"></span>
</p>
</section><notes></notes></section>