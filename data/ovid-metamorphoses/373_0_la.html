<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">695</span><span class="br"></span>pro populo cecidisse suo pulchrisque per urbem</span><span class="linebreak"></span>
<span class="line">funeribus ferri celebrique in parte cremari.</span><span class="linebreak"></span>
<span class="line">tum de virginea geminos exire favilla,</span><span class="linebreak"></span>
<span class="line">ne genus intereat, iuvenes, quos fama Coronas</span><span class="linebreak"></span>
<span class="line">nominat, et cineri materno ducere pompam.</span><span class="linebreak"></span>
<span class="line"><span class="br"></span><span class="lineNumber">700</span><span class="br"></span>hactenus antiquo signis fulgentibus aere,</span><span class="linebreak"></span>
<span class="line">summus inaurato crater erat asper acantho.</span><span class="linebreak"></span>
<span class="line">nec leviora datis Troiani dona remittunt</span><span class="linebreak"></span>
<span class="line">dantque sacerdoti custodem turis acerram,</span><span class="linebreak"></span>
<span class="line">dant pateram claramque auro gemmisque coronam.</span><span class="linebreak"></span>
<span class="line indent1"><span class="br"></span><span class="lineNumber">705</span><span class="br"></span>Inde recordati Teucros a sanguine Teucri</span><span class="linebreak"></span>
<span class="line">ducere principium Creten tenuere locique</span><span class="linebreak"></span>
<span class="line">ferre diu nequiere Iovem centumque relictis</span><span class="linebreak"></span>
<span class="line">urbibus Ausonios optant contingere portus,</span><span class="linebreak"></span>
<span class="line">saevit hiems iactatque viros, Strophadumque receptos</span><span class="linebreak"></span>
<span class="line"><span class="br"></span><span class="lineNumber">710</span><span class="br"></span>portubus infidis exterruit ales Aello.</span><span class="linebreak"></span>
<span class="line">et iam Dulichios portus Ithacamque Samonque</span><span class="linebreak"></span>
<span class="line">Neritiasque domus, regnum fallacis Ulixis,</span><span class="linebreak"></span>
<span class="line">praeter erant vecti: certatam lite deorum</span><span class="linebreak"></span>
<span class="line">Ambraciam versique vident sub imagine saxum</span><span class="linebreak"></span>
<span class="line"><span class="br"></span><span class="lineNumber">715</span><span class="br"></span>iudicis, Actiaco quae nunc ab Apolline nota est,</span><span class="linebreak"></span>
<span class="line">vocalemque sua terram Dodonida quercu</span><span class="linebreak"></span>
<span class="line">Chaoniosque sinus, ubi nati rege Molosso</span><span class="linebreak"></span>
<span class="line">inpia subiectis fugere incendia pennis.</span><span class="linebreak"></span>
<span class="line indent1">Proxima Phaeacum felicibus obsita pomis</span><span class="linebreak"></span>
<span class="line"><span class="br"></span><span class="lineNumber">720</span><span class="br"></span>rura petunt, Epiros ab his regnataque vati</span><span class="linebreak"></span>
<span class="line">Buthrotos Phrygio simulataque Troia tenetur;</span><span class="linebreak"></span>
<span class="line">inde futurorum certi, quae cuncta fideli</span><span class="linebreak"></span>
</p>
</section><notes></notes></section>