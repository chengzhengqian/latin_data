<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">utque tui mihi sit, fiat tibi copia nostri:</span><span class="linebreak"></span>
<span class="line">te tamen adgrediar mecumque reducere nitar</span><span class="linebreak"></span>
<span class="line">tamque tuis potiar (faveat Fortuna) sagittis,</span><span class="linebreak"></span>
<span class="line"><span class="br"></span><span class="lineNumber">335</span><span class="br"></span>quam sum Dardanio, quem cepi, vate potitus,</span><span class="linebreak"></span>
<span class="line">quam responsa deum Troianaque fata retexi,</span><span class="linebreak"></span>
<span class="line">quam rapui Phrygiae signum penetrale Minervae</span><span class="linebreak"></span>
<span class="line">hostibus e mediis. et se mihi conferat Aiax?</span><span class="linebreak"></span>
<span class="line">nempe capi Troiam prohibebant fata sine illo:</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>fortis ubi est Aiax? ubi sunt ingentia magni</span><span class="linebreak"></span>
<span class="line">verba viri? cur hic metuis? cur audet Ulixes</span><span class="linebreak"></span>
<span class="line">ire per excubias et se committere nocti</span><span class="linebreak"></span>
<span class="line">perque feros enses non tantum moenia Troum,</span><span class="linebreak"></span>
<span class="line">verum etiam summas arces intrare suaque</span><span class="linebreak"></span>
<span class="line"><span class="br"></span><span class="lineNumber">345</span><span class="br"></span>eripere aede deam raptamque adferre per hostes?</span><span class="linebreak"></span>
<span class="line">quae nisi fecissem, frustra Telamone creatus</span><span class="linebreak"></span>
<span class="line">gestasset laeva taurorum tergora septem.</span><span class="linebreak"></span>
<span class="line">illa nocte mihi Troiae victoria parta est:</span><span class="linebreak"></span>
<span class="line">Pergama tunc vici, cum vinci posse coegi.</span><span class="linebreak"></span>
<span class="line indent1"><span class="br"></span><span class="lineNumber">350</span><span class="br"></span>â€œDesine Tydiden vultuque et murmure nobis</span><span class="linebreak"></span>
<span class="line">ostentare meum: pars est sua laudis in illo!</span><span class="linebreak"></span>
<span class="line">nec tu, cum socia clipeum pro classe tenebas,</span><span class="linebreak"></span>
<span class="line">solus eras: tibi turba comes, mihi contigit unus.</span><span class="linebreak"></span>
<span class="line">qui nisi pugnacem sciret sapiente minorem</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>esse nec indomitae deberi praemia dextrae,</span><span class="linebreak"></span>
<span class="line">ipse quoque haec peteret; peteret moderatior Aiax</span><span class="linebreak"></span>
<span class="line">Eurypylusque ferox claroque Andraemone natus</span><span class="linebreak"></span>
<span class="line">nec minus Idomeneus patriaque creatus eadem</span><span class="linebreak"></span>
<span class="line">Meriones, peteret maioris frater Atridae:</span><span class="linebreak"></span>
</p>
</section><notes></notes></section>