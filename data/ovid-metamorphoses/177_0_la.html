<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">iam propior leto fessusque senilibus annis,</span><span class="linebreak"></span>
<span class="line">cum sic Aesonides: “o cui debere salutem</span><span class="linebreak"></span>
<span class="line">confiteor, coniunx, quamquam mihi cuncta dedisti</span><span class="linebreak"></span>
<span class="line"><span class="br"></span><span class="lineNumber">166</span><span class="br"></span>excessitque fidem meritorum summa tuorum,</span><span class="linebreak"></span>
<span class="line">si tamen hoc possunt (quid enim non carmina</span><span class="linebreak"></span>
<span class="line indent2">possunt?)</span><span class="linebreak"></span>
<span class="line">deme meis annis et demptos adde parenti!”</span><span class="linebreak"></span>
<span class="line">nec tenuit lacrimas: mota est pietate rogantis,</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>dissimilemque animum subiit Aeeta relictus;</span><span class="linebreak"></span>
<span class="line">nec tamen adfectus talis confessa “quod” inquit</span><span class="linebreak"></span>
<span class="line">“excidit ore tuo, coniunx, scelus? ergo ego cuiquam</span><span class="linebreak"></span>
<span class="line">posse tuae videor spatium transcribere vitae?</span><span class="linebreak"></span>
<span class="line">nec sinat hoc Hecate, nec tu petis aequa; sed isto,</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>quod petis, experiar maius dare munus, Iason.</span><span class="linebreak"></span>
<span class="line">arte mea soceri longum temptabimus aevum,</span><span class="linebreak"></span>
<span class="line">non annis revocare tuis, modo diva triformis</span><span class="linebreak"></span>
<span class="line">adiuvet et praesens ingentibus adnuat ausis.”</span><span class="linebreak"></span>
<span class="line indent1">Tres aberant noctes, ut cornua tota coirent</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>efficerentque orbem; postquam plenissima fulsit</span><span class="linebreak"></span>
<span class="line">ac solida terras spectavit imagine luna,</span><span class="linebreak"></span>
<span class="line">egreditur tectis vestes induta recinctas,</span><span class="linebreak"></span>
<span class="line">nuda pedem, nudos umeris infusa capillos,</span><span class="linebreak"></span>
<span class="line">fertque vagos mediae per muta silentia noctis</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>incomitata gradus: homines volucresque ferasque</span><span class="linebreak"></span>
<span class="line">solverat alta quies, nullo cum murmure saepes,<a class="footnoteLink" href="#note_LCL042_354_1" id="target_note_LCL042_354_1"><sup>1</sup></a></span><span class="linebreak"></span>
<span class="line">inmotaeque silent frondes, silet umidus aer,</span><span class="linebreak"></span>
<span class="line">sidera sola micant: ad quae sua bracchia tendens</span><span class="linebreak"></span>
<span class="line">ter se convertit, ter sumptis flumine crinem</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>inroravit aquis ternisque ululatibus ora</span><span class="linebreak"></span>
</p>
</section><notes><section class="footnotes"><ul><li class="note" id="note_LCL042_354_1"><a class="footnoteCrossrefLink" href="#target_note_LCL042_354_1" title="Click to highlight in text"><sup class="lineRef">1</sup><span class="italic">Bergk, led by an extra line in some MSS. would read</span>: solverat alta quies; nullo cum murmure serpens sopiti similis &lt;per gramina labitur amnis&gt;.</a></li><script type="text/javascript">document.getElementById('note_LCL042_354_1').style.display = "none";</script></ul></section></notes></section>