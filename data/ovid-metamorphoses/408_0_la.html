<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">670</span><span class="br"></span>sollicitata procis nec quae Lapitheia movit</span><span class="linebreak"></span>
<span class="line">proelia nec coniunx nimium tardantis Ulixis.</span><span class="linebreak"></span>
<span class="line">nunc quoque, cum fugias averserisque petentes,</span><span class="linebreak"></span>
<span class="line">mille viri cupiunt et semideique deique</span><span class="linebreak"></span>
<span class="line">et quaecumque tenent Albanos numina montes.</span><span class="linebreak"></span>
<span class="line"><span class="br"></span><span class="lineNumber">675</span><span class="br"></span>sed tu si sapies, si te bene iungere anumque</span><span class="linebreak"></span>
<span class="line">hanc audire voles, quae te plus omnibus illis,</span><span class="linebreak"></span>
<span class="line">plus, quam credis, amo: vulgares reice taedas</span><span class="linebreak"></span>
<span class="line">Vertumnumque tori socium tibi selige! pro quo</span><span class="linebreak"></span>
<span class="line">me quoque pignus habe: neque enim sibi notior ille</span><span class="linebreak"></span>
<span class="line indent2">est,</span><span class="linebreak"></span>
<span class="line"><span class="br"></span><span class="lineNumber">680</span><span class="br"></span>quam mihi; nec passim toto vagus errat in orbe,</span><span class="linebreak"></span>
<span class="line">haec loca sola colit; nec, uti pars magna procorum,</span><span class="linebreak"></span>
<span class="line">quam modo vidit, amat: tu primus et ultimus illi</span><span class="linebreak"></span>
<span class="line">ardor eris, solique suos tibi devovet annos.</span><span class="linebreak"></span>
<span class="line">adde, quod est iuvenis, quod naturale decoris</span><span class="linebreak"></span>
<span class="line"><span class="br"></span><span class="lineNumber">685</span><span class="br"></span>munus habet formasque apte fingetur in omnes,</span><span class="linebreak"></span>
<span class="line">et quod erit iussus, iubeas licet omnia, fiet.</span><span class="linebreak"></span>
<span class="line">quid, quod amatis idem, quod, quae tibi poma coluntur,</span><span class="linebreak"></span>
<span class="line">primus habet laetaque tenet tua munera dextra!</span><span class="linebreak"></span>
<span class="line">sed neque iam fetus desiderat arbore demptos</span><span class="linebreak"></span>
<span class="line"><span class="br"></span><span class="lineNumber">690</span><span class="br"></span>nec, quas hortus alit, cum sucis mitibus herbas</span><span class="linebreak"></span>
<span class="line">nec quicquam nisi te: miserere ardentis et ipsum,</span><span class="linebreak"></span>
<span class="line">qui petit, ore meo praesentem crede precari.</span><span class="linebreak"></span>
<span class="line">ultoresque deos et pectora dura perosam</span><span class="linebreak"></span>
<span class="line">Idalien memoremque time Rhamnusidis iram!</span><span class="linebreak"></span>
<span class="line"><span class="br"></span><span class="lineNumber">695</span><span class="br"></span>quoque magis timeas, (etenim mihi multa vetustas</span><span class="linebreak"></span>
</p>
</section><notes></notes></section>