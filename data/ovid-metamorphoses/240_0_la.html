<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">quod simul evulsum est, sanguis per utrumque foramen</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>emicuit mixtus Lernaei tabe veneni.</span><span class="linebreak"></span>
<span class="line">excipit hunc Nessus “ne” que enim “moriemur</span><span class="linebreak"></span>
<span class="line">inulti” secum ait, et calido velamina tincta cruore</span><span class="linebreak"></span>
<span class="line">dat munus raptae velut inritamen amoris.</span><span class="linebreak"></span>
<span class="line indent1">Longa fuit medii mora temporis, actaquc magni</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>Herculis inplerant terras odiumque novercae.</span><span class="linebreak"></span>
<span class="line">victor ab Oechalia Cenaeo sacra parabat</span><span class="linebreak"></span>
<span class="line">vota Iovi, cum Fama loquax praecessit ad aures,</span><span class="linebreak"></span>
<span class="line">Deianira, tuas, quae veris addere falsa</span><span class="linebreak"></span>
<span class="line">gaudet, et e minimo sua per mendacia crescit,</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>Amphitryoniaden Ioles ardore teneri.</span><span class="linebreak"></span>
<span class="line">credit amans, Venerisque novae perterrita fama</span><span class="linebreak"></span>
<span class="line">indulsit primo laerimis, flendoque dolorem</span><span class="linebreak"></span>
<span class="line">diffudit miseranda suum. mox deinde “quid autem</span><span class="linebreak"></span>
<span class="line">flemus?” ait “paelex lacrimis laetabitur istis.</span><span class="linebreak"></span>
<span class="line">quae quoniam adveniet, properandum aliquidquc</span><span class="linebreak"></span>
<span class="line indent2"><span class="br"></span><span class="lineNumber">145</span><span class="br"></span>novandum est,</span><span class="linebreak"></span>
<span class="line">dum licet, et nondum thalamos tenet altera nostros.</span><span class="linebreak"></span>
<span class="line">conquerar, an sileam? repetam Calydona, morerne?</span><span class="linebreak"></span>
<span class="line">excedam tectis? an, si nihil amplius, obstem?</span><span class="linebreak"></span>
<span class="line">quid si me, Meleagre, tuam memor esse sororem</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>forte paro facinus, quantumque iniuria possit</span><span class="linebreak"></span>
<span class="line">femineusque dolor, iugulata paelice testor?”</span><span class="linebreak"></span>
<span class="line">in cursus animus varios abit. omnibus illis</span><span class="linebreak"></span>
<span class="line">praetulit inbutam Nesseo sanguine vestem</span><span class="linebreak"></span>
</p>
</section><notes></notes></section>