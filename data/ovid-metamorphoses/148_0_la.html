<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">fecit olorinis Ledam recubare sub alis;</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>addidit, ut satyri celatus imagine pulchram</span><span class="linebreak"></span>
<span class="line">Iuppiter inplerit gemino Nycteida fetu,</span><span class="linebreak"></span>
<span class="line">Amphitryon fuerit, cum te, Tirynthia, cepit,</span><span class="linebreak"></span>
<span class="line">aureus ut Danaen, Asopida luserit ignis,</span><span class="linebreak"></span>
<span class="line">Mnemosynen pastor, varius Deoida serpens.</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>te quoque mutatum torvo, Neptune, iuvenco</span><span class="linebreak"></span>
<span class="line">virgine in Aeolia posuit; tu visus Enipeus</span><span class="linebreak"></span>
<span class="line">gignis Aloidas, aries Bisaltida fallis,</span><span class="linebreak"></span>
<span class="line">et te flava comas frugum mitissima mater</span><span class="linebreak"></span>
<span class="line">sensit equum, sensit volucrem crinita colubris</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>mater equi volucris, sensit delphina Melantho:</span><span class="linebreak"></span>
<span class="line">omnibus his faciemque suam faciemque locorum</span><span class="linebreak"></span>
<span class="line">reddidit. est illic agrestis imagine Phoebus,</span><span class="linebreak"></span>
<span class="line">utque modo accipitris pennas, modo terga leonis</span><span class="linebreak"></span>
<span class="line">gesserit, ut pastor Macareida luserit Issen,</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>Liber ut Erigonen falsa deceperit uva,</span><span class="linebreak"></span>
<span class="line">ut Saturnus equo geminum Chirona crearit.</span><span class="linebreak"></span>
<span class="line">ultima pars telae, tenui circumdata limbo,</span><span class="linebreak"></span>
<span class="line">nexilibus flores hederis habet intertextos.</span><span class="linebreak"></span>
<span class="line indent1">Non illud Pallas, non illud carpere Livor</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>possit opus: doluit successu flava virago</span><span class="linebreak"></span>
<span class="line">et rupit pictas, caelestia crimina, vestes,</span><span class="linebreak"></span>
<span class="line">utque Cytoriaco radium de monte tenebat,</span><span class="linebreak"></span>
<span class="line">ter quater Idmoniae frontem percussit Arachnes.</span><span class="linebreak"></span>
<span class="line">non tulit infelix laqueoque animosa ligavit</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>guttura: pendentem Pallas miserata levavit</span><span class="linebreak"></span>
<span class="line">atque ita “vive quidem, pende tamen, inproba” dixit,</span><span class="linebreak"></span>
<span class="line">“lexque eadem poenae, ne sis secura futuri,</span><span class="linebreak"></span>
<span class="line">dicta tuo generi serisque nepotibus esto!”</span><span class="linebreak"></span>
<span class="line">post ea discedens sucis Hecateidos herbae</span><span class="linebreak"></span>
</p>
</section><notes></notes></section>