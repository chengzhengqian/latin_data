<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">et lacrimis, animasque duas ut servet in una.</span><span class="linebreak"></span>
<span class="line">Aeacides illi: “pulchros, regina, piosque</span><span class="linebreak"></span>
<span class="line"><span class="br"></span><span class="lineNumber">390</span><span class="br"></span>pone metus! plena est promissi gratia vestri.</span><span class="linebreak"></span>
<span class="line">non placet arma mihi contra nova monstra moveri;</span><span class="linebreak"></span>
<span class="line">numen adorandum pelagi est!” erat ardua turris,</span><span class="linebreak"></span>
<span class="line">arce focus summa, fessis nota grata carinis:</span><span class="linebreak"></span>
<span class="line">ascendunt illuc stratosque in litore tauros</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>cum gemitu adspiciunt vastatoremque cruento</span><span class="linebreak"></span>
<span class="line">ore ferum, longos infectum sanguine villos.</span><span class="linebreak"></span>
<span class="line">inde manus tendens in aperti litora ponti</span><span class="linebreak"></span>
<span class="line">caeruleam Peleus Psamathen, ut finiat iram,</span><span class="linebreak"></span>
<span class="line">orat, opemque ferat; nec vocibus illa rogantis</span><span class="linebreak"></span>
<span class="line">flectitur Aeacidae, Thetis hanc pro coniuge supplex</span><span class="linebreak"></span>
<span class="line"><span class="br"></span><span class="lineNumber">401</span><span class="br"></span>accepit veniam. sed enim revocatus ab acri</span><span class="linebreak"></span>
<span class="line">caede lupus perstat, dulcedine sanguinis asper,</span><span class="linebreak"></span>
<span class="line">donec inhaerentem lacerae cervice iuvencae</span><span class="linebreak"></span>
<span class="line">marmore mutavit: corpus praeterque colorem</span><span class="linebreak"></span>
<span class="line"><span class="br"></span><span class="lineNumber">405</span><span class="br"></span>omnia servavit, lapidis color indicat illum</span><span class="linebreak"></span>
<span class="line">iam non esse lupum, iam non debere timeri.</span><span class="linebreak"></span>
<span class="line">nec tamen hac profugum consistere Pelea terra</span><span class="linebreak"></span>
<span class="line">fata sinunt, Magnetas adit vagus exul et illic</span><span class="linebreak"></span>
<span class="line">sumit ab Haemonio purgamina caedis Acasto.</span><span class="linebreak"></span>
<span class="line indent1"><span class="br"></span><span class="lineNumber">410</span><span class="br"></span>Interea fratrisque sui fratremque secutis</span><span class="linebreak"></span>
<span class="line">anxia prodigiis turbatus pectora Ceyx,</span><span class="linebreak"></span>
<span class="line">consulat ut sacras, hominum oblectamina, sortes,</span><span class="linebreak"></span>
</p>
</section><notes></notes></section>