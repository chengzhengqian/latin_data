<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">natus homo est, sive hunc divino semine fecit</span><span class="linebreak"></span>
<span class="line">ille opifex rerum, mundi melioris origo,</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>sive recens tellus seductaque nuper ab alto</span><span class="linebreak"></span>
<span class="line">aethere cognati retinebat semina caeli.</span><span class="linebreak"></span>
<span class="line">quam satus Iapeto, mixtam pluvialibus undis,</span><span class="linebreak"></span>
<span class="line">finxit in effigiem moderantum cuncta deorum,</span><span class="linebreak"></span>
<span class="line">pronaque cum spectent animalia cetera terram,</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>os homini sublime dedit caelumque videre</span><span class="linebreak"></span>
<span class="line">iussit et erectos ad sidera tollere vultus:</span><span class="linebreak"></span>
<span class="line">sic, modo quae fuerat rudis et sine imagine, tellus</span><span class="linebreak"></span>
<span class="line">induit ignotas hominum conversa figuras.</span><span class="linebreak"></span>
<span class="line indent1">Aurea prima sata est aetas, quae vindice nullo,</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>sponte sua, sine lege fidem rectumque colebat.</span><span class="linebreak"></span>
<span class="line">poena metusque aberant, nec verba minantia fixo</span><span class="linebreak"></span>
<span class="line">aere legebantur, nec supplex turba timebat</span><span class="linebreak"></span>
<span class="line">iudicis ora sui, sed erant sine vindice tuti.</span><span class="linebreak"></span>
<span class="line">nondum caesa suis, peregrinum ut viseret orbem,</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>montibus in liquidas pinus descenderat undas,</span><span class="linebreak"></span>
<span class="line">nullaque mortales praeter sua litora norant;</span><span class="linebreak"></span>
<span class="line">nondum praecipites cingebant oppida fossae;</span><span class="linebreak"></span>
<span class="line">non tuba derecti, non aeris cornua flexi,</span><span class="linebreak"></span>
<span class="line">non galeae, non ensis erat: sine militis usu</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>mollia securae peragebant otia gentes.</span><span class="linebreak"></span>
<span class="line">ipsa quoque inmunis rastroque intacta nec ullis</span><span class="linebreak"></span>
<span class="line">saucia vomeribus per se dabat omnia tellus,</span><span class="linebreak"></span>
<span class="line">contentique cibis nullo cogente creatis</span><span class="linebreak"></span>
<span class="line">arbuteos fetus montanaque fraga legebant</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>cornaque et in duris haerentia mora rubetis</span><span class="linebreak"></span>
<span class="line">et quae deciderant patula Iovis arbore glandes.</span><span class="linebreak"></span>
</p>
</section><notes></notes></section>