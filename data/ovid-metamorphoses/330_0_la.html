<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">160</span><span class="br"></span>materia est: pugnas referunt hostisque suasque,</span><span class="linebreak"></span>
<span class="line">inque vices adita atque exhausta pericula saepe</span><span class="linebreak"></span>
<span class="line">commemorare iuvat; quid enim loqueretur Achilles,</span><span class="linebreak"></span>
<span class="line">aut quid apud magnum potius loquerentur Achillem?</span><span class="linebreak"></span>
<span class="line">proxima praecipue domito victoria Cycno</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>in sermone fuit: visum mirabile cunctis,</span><span class="linebreak"></span>
<span class="line">quod iuveni corpus nullo penetrabile telo</span><span class="linebreak"></span>
<span class="line">invictumque a vulnere erat ferrumque terebat.</span><span class="linebreak"></span>
<span class="line">hoc ipse Aeacides, hoc mirabantur Achivi,</span><span class="linebreak"></span>
<span class="line">cum sic Nestor ait: “vestro fuit unicus aevo</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>contemptor ferri nulloque forabilis ictu</span><span class="linebreak"></span>
<span class="line">Cycnus. at ipse olim patientem vulnera mille</span><span class="linebreak"></span>
<span class="line">corpore non laeso Perrhaebum Caenea vidi,</span><span class="linebreak"></span>
<span class="line">Caenea Perrhaebum, qui factis inclitus Othryn</span><span class="linebreak"></span>
<span class="line">incoluit, quoque id mirum magis esset in illo,</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>femina natus erat.” monstri novitate moventur</span><span class="linebreak"></span>
<span class="line">quisquis adest, narretque rogant: quos inter Achilles:</span><span class="linebreak"></span>
<span class="line">“dic age! nam cunctis eadem est audire voluntas,</span><span class="linebreak"></span>
<span class="line">o facunde senex, aevi prudentia nostri,</span><span class="linebreak"></span>
<span class="line">quis fuerit Caeneus, cur in contraria versus,</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>qua tibi militia, cuius certamine pugnae</span><span class="linebreak"></span>
<span class="line">cognitus, a quo sit victus, si victus ab ullo est.”</span><span class="linebreak"></span>
<span class="line">tum senior: “quamvis obstet mihi tarda vetustas,</span><span class="linebreak"></span>
<span class="line">multaque me fugiant primis spectata sub annis,</span><span class="linebreak"></span>
<span class="line">plura tamen memini. nec quae magis haereat ulla</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>pectore res nostro est inter bellique domique</span><span class="linebreak"></span>
<span class="line">acta tot, ac si quem potuit spatiosa senectus</span><span class="linebreak"></span>
<span class="line">spectatorem operum multorum reddere, vixi</span><span class="linebreak"></span>
<span class="line">annos bis centum; nunc tertia vivitur aetas.</span><span class="linebreak"></span>
<span class="line indent1">“Clara decore fuit proles Elateia Caenis,</span><span class="linebreak"></span>
</p>
</section><notes></notes></section>