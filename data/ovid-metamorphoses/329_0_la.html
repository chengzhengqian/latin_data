<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">haud tulit ulterius clipeoque adversa reducto</span><span class="linebreak"></span>
<span class="line">ter quater ora viri, capulo et cava tempora pulsat</span><span class="linebreak"></span>
<span class="line">cedentique sequens instat turbatque ruitque</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>attonitoque negat requiem: pavor occupat illum,</span><span class="linebreak"></span>
<span class="line">ante oculosque natant tenebrae retroque ferenti</span><span class="linebreak"></span>
<span class="line">aversos passus medio lapis obstitit arvo;</span><span class="linebreak"></span>
<span class="line">quem super inpulsum resupino corpore Cycnum</span><span class="linebreak"></span>
<span class="line">vi multa vertit terraeque adflixit Achilles.</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>tum clipeo genibusque premens praecordia duris</span><span class="linebreak"></span>
<span class="line">vincla trahit galeae, quae presso subdita mento</span><span class="linebreak"></span>
<span class="line">elidunt fauces et respiramen iterque</span><span class="linebreak"></span>
<span class="line">eripiunt animae. victum spoliare parabat:</span><span class="linebreak"></span>
<span class="line">arma relicta videt; corpus deus aequoris albam</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>contulit in volucrem, cuius modo nomen habebat.</span><span class="linebreak"></span>
<span class="line indent1">Hic labor, haec requiem multorum pugna dierum</span><span class="linebreak"></span>
<span class="line">attulit et positis pars utraque substitit armis.</span><span class="linebreak"></span>
<span class="line">dumque vigil Phrygios servat custodia muros,</span><span class="linebreak"></span>
<span class="line">et vigil Argolicas servat custodia fossas,</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>festa dies aderat, qua Cycni victor Achilles</span><span class="linebreak"></span>
<span class="line">Pallada mactatae placabat sanguine vaccae;</span><span class="linebreak"></span>
<span class="line">cuius ut inposuit prosecta calentibus aris,</span><span class="linebreak"></span>
<span class="line">et dis acceptus penetravit in aethera nidor,</span><span class="linebreak"></span>
<span class="line">sacra tulere suam, pars est data cetera mensis.</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>discubuere toris proceres et corpora tosta</span><span class="linebreak"></span>
<span class="line">carne replent vinoque levant curasque sitimque.</span><span class="linebreak"></span>
<span class="line">non illos citharae, non illos carmina vocum</span><span class="linebreak"></span>
<span class="line">longave multifori delectat tibia buxi,</span><span class="linebreak"></span>
<span class="line">sed noctem sermone trahunt, virtusque loquendi</span><span class="linebreak"></span>
</p>
</section><notes></notes></section>