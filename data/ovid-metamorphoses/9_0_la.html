<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">nocte gravem somno necopina perdere morte</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>comparat: haec illi placet experientia veri;</span><span class="linebreak"></span>
<span class="line">nec contentus eo, missi de gente Molossa</span><span class="linebreak"></span>
<span class="line">obsidis unius iugulum mucrone resolvit</span><span class="linebreak"></span>
<span class="line">atque ita semineces partim ferventibus artus</span><span class="linebreak"></span>
<span class="line">mollit aquis, partim subiecto torruit igni.</span><span class="linebreak"></span>
<span class="line"><span class="br"></span><span class="lineNumber">230</span><span class="br"></span>quod simul inposuit mensis, ego vindice flamma</span><span class="linebreak"></span>
<span class="line">in domino dignos everti tecta penates;</span><span class="linebreak"></span>
<span class="line">territus ipse fugit nactusque silentia ruris</span><span class="linebreak"></span>
<span class="line">exululat frustraque loqui conatur: ab ipso</span><span class="linebreak"></span>
<span class="line">colligit os rabiem solitaeque cupidine caedis</span><span class="linebreak"></span>
<span class="line">vertitur in pecudes et nunc quoque sanguine gaudet.</span><span class="linebreak"></span>
<span class="line"><span class="br"></span><span class="lineNumber">236</span><span class="br"></span>in villos abeunt vestes, in crura lacerti:</span><span class="linebreak"></span>
<span class="line">fit lupus et veteris servat vestigia formae;</span><span class="linebreak"></span>
<span class="line">canities eadem est, eadem violentia vultus,</span><span class="linebreak"></span>
<span class="line">idem oculi lucent, eadem feritatis imago est.</span><span class="linebreak"></span>
<span class="line"><span class="br"></span><span class="lineNumber">240</span><span class="br"></span>occidit una domus, sed non domus una perire</span><span class="linebreak"></span>
<span class="line">digna fuit: qua terra patet, fera regnat Erinys.</span><span class="linebreak"></span>
<span class="line">in facinus iurasse putes! dent ocius omnes,</span><span class="linebreak"></span>
<span class="line">quas meruere pati, (sic stat sententia) poenas.‚Äù</span><span class="linebreak"></span>
<span class="line indent1">Dicta Iovis pars voce probant stimulosque frementi</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>adiciunt, alii partes adsensibus inplent.</span><span class="linebreak"></span>
<span class="line">est tamen humani generis iactura dolori</span><span class="linebreak"></span>
<span class="line">omnibus, et quae sit terrae mortalibus orbae</span><span class="linebreak"></span>
<span class="line">forma futura rogant, quis sit laturus in aras</span><span class="linebreak"></span>
<span class="line">tura, ferisne paret populandas tradere terras.</span><span class="linebreak"></span>
<span class="line"><span class="br"></span><span class="lineNumber">250</span><span class="br"></span>talia quaerentes (sibi enim fore cetera curae)</span><span class="linebreak"></span>
</p>
</section><notes></notes></section>