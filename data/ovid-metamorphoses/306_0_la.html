<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">331</span><span class="br"></span>accipit et natam delamentatur ademptam;</span><span class="linebreak"></span>
<span class="line">ut vero ardentem vidit, quater impetus illi</span><span class="linebreak"></span>
<span class="line">in medios fuit ire rogos, quater inde repulsus</span><span class="linebreak"></span>
<span class="line">concita membra fugae mandat similisque iuvenco</span><span class="linebreak"></span>
<span class="line"><span class="br"></span><span class="lineNumber">335</span><span class="br"></span>spicula crabronum pressa cervice gerenti,</span><span class="linebreak"></span>
<span class="line">qua via nulla, ruit. iam tum mihi currere visus</span><span class="linebreak"></span>
<span class="line">plus homine est, alasque pedes sumpsisse putares.</span><span class="linebreak"></span>
<span class="line">effugit ergo omnes veloxque cupidine leti</span><span class="linebreak"></span>
<span class="line">vertice Parnasi potitur; miseratus Apollo,</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>cum se Daedalion saxo misisset ab alto,</span><span class="linebreak"></span>
<span class="line">fecit avem et subitis pendentem sustulit alis</span><span class="linebreak"></span>
<span class="line">oraque adunca dedit, curvos dedit unguibus hamos,</span><span class="linebreak"></span>
<span class="line">virtutem antiquam, maiores corpore vires,</span><span class="linebreak"></span>
<span class="line">et nunc accipiter, nulli satis aequus, in omnes</span><span class="linebreak"></span>
<span class="line"><span class="br"></span><span class="lineNumber">345</span><span class="br"></span>saevit aves aliisque dolens fit causa dolendi.”</span><span class="linebreak"></span>
<span class="line indent1">Quae dum Lucifero genitus miracula narrat</span><span class="linebreak"></span>
<span class="line">de consorte suo, cursu festinus anhelo</span><span class="linebreak"></span>
<span class="line">advolat armenti custos Phoceus Onetor</span><span class="linebreak"></span>
<span class="line">et “Peleu, Peleu! magnae tibi nuntius adsum</span><span class="linebreak"></span>
<span class="line">cladis” ait. quodcumque ferat, iubet edere Peleus,</span><span class="linebreak"></span>
<span class="line"><span class="br"></span><span class="lineNumber">351</span><span class="br"></span>pendet et ipse metu trepidi Trachinius oris;</span><span class="linebreak"></span>
<span class="line">ille refert “fessos ad litora curva iuvencos</span><span class="linebreak"></span>
<span class="line">adpuleram, medio cum Sol altissimus orbe</span><span class="linebreak"></span>
<span class="line">tantum respiceret, quantum superesse videret,</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>parsque boum fulvis genua inclinarat harenis</span><span class="linebreak"></span>
<span class="line">latarumque iacens campos spectabat aquarum,</span><span class="linebreak"></span>
<span class="line">pars gradibus tardis illuc errabat et illuc;</span><span class="linebreak"></span>
<span class="line">nant alii celsoque exstant super aequora collo.</span><span class="linebreak"></span>
<span class="line">templa mari subsunt nec marmore clara neque auro,</span><span class="linebreak"></span>
<span class="line"><span class="br"></span><span class="lineNumber">360</span><span class="br"></span>sed trabibus densis lucoque umbrosa vetusto:</span><span class="linebreak"></span>
<span class="line">Nereides Nereusque tenent (hos navita ponti</span><span class="linebreak"></span>
</p>
</section><notes></notes></section>