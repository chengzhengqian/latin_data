<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">ponit anus, mensae sed erat pes tertius inpar:</span><span class="linebreak"></span>
<span class="line">testa parem fecit; quae postquam subdita clivum</span><span class="linebreak"></span>
<span class="line">sustulit, aequatam mentae tersere virentes.</span><span class="linebreak"></span>
<span class="line">ponitur hic bicolor sincerae baca Minervae</span><span class="linebreak"></span>
<span class="line"><span class="br"></span><span class="lineNumber">665</span><span class="br"></span>conditaque in liquida corna autumnalia faece</span><span class="linebreak"></span>
<span class="line">intibaque et radix et lactis massa coacti</span><span class="linebreak"></span>
<span class="line">ovaque non acri leviter versata favilla,</span><span class="linebreak"></span>
<span class="line">omnia fictilibus. post haec caelatus eodem</span><span class="linebreak"></span>
<span class="line">sistitur argento crater fabricataque fago</span><span class="linebreak"></span>
<span class="line"><span class="br"></span><span class="lineNumber">670</span><span class="br"></span>pocula, qua cava sunt, flaventibus inlita ceris;</span><span class="linebreak"></span>
<span class="line">parva mora est, epulasque foci misere calentes,</span><span class="linebreak"></span>
<span class="line">nec longae rursus referuntur vina senectae</span><span class="linebreak"></span>
<span class="line">dantque locum mensis paulum seducta secundis:</span><span class="linebreak"></span>
<span class="line">hic nux, hic mixta est rugosis carica palmis</span><span class="linebreak"></span>
<span class="line"><span class="br"></span><span class="lineNumber">675</span><span class="br"></span>prunaque et in patulis redolentia mala canistris</span><span class="linebreak"></span>
<span class="line">et de purpureis conlectae vitibus uvae,</span><span class="linebreak"></span>
<span class="line">candidus in medio favus est; super omnia vultus</span><span class="linebreak"></span>
<span class="line">accessere boni nec iners pauperque voluntas.</span><span class="linebreak"></span>
<span class="line indent1">â€œInterea totiens haustum cratera repleri</span><span class="linebreak"></span>
<span class="line"><span class="br"></span><span class="lineNumber">680</span><span class="br"></span>sponte sua per seque vident succrescere vina:</span><span class="linebreak"></span>
<span class="line">attoniti novitate pavent manibusque supinis</span><span class="linebreak"></span>
<span class="line">concipiunt Baucisque preces timidusque Philemon</span><span class="linebreak"></span>
<span class="line">et veniam dapibus nullisque paratibus orant.</span><span class="linebreak"></span>
<span class="line">unicus anser erat, minimae custodia villae:</span><span class="linebreak"></span>
<span class="line"><span class="br"></span><span class="lineNumber">685</span><span class="br"></span>quem dis hospitibus domini mactare parabant;</span><span class="linebreak"></span>
<span class="line">ille celer penna tardos aetate fatigat</span><span class="linebreak"></span>
<span class="line">eluditque diu tandemque est visus ad ipsos</span><span class="linebreak"></span>
<span class="line">confugisse deos: superi vetuere necari</span><span class="linebreak"></span>
</p>
</section><notes></notes></section>