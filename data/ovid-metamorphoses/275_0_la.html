<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">interea niveum mira feliciter arte</span><span class="linebreak"></span>
<span class="line">sculpsit ebur formamque dedit, qua femina nasci</span><span class="linebreak"></span>
<span class="line">nulla potest, operisque sui concepit amorem.</span><span class="linebreak"></span>
<span class="line"><span class="br"></span><span class="lineNumber">250</span><span class="br"></span>virginis est verae facies, quam vivere credas,</span><span class="linebreak"></span>
<span class="line">et, si non obstet reverentia, velle moveri:</span><span class="linebreak"></span>
<span class="line">ars adeo latet arte sua. miratur et haurit</span><span class="linebreak"></span>
<span class="line">pectore Pygmalion simulati corporis ignes.</span><span class="linebreak"></span>
<span class="line">saepe manus operi temptantes admovet, an sit</span><span class="linebreak"></span>
<span class="line">corpus an illud ebur, nec adhuc ebur esse fatetur.</span><span class="linebreak"></span>
<span class="line"><span class="br"></span><span class="lineNumber">256</span><span class="br"></span>oscula dat reddique putat loquiturque tenetque</span><span class="linebreak"></span>
<span class="line">et credit tactis digitos insidere membris</span><span class="linebreak"></span>
<span class="line">et metuit, pressos veniat ne livor in artus,</span><span class="linebreak"></span>
<span class="line">et modo blanditias adhibet, modo grata puellis</span><span class="linebreak"></span>
<span class="line"><span class="br"></span><span class="lineNumber">260</span><span class="br"></span>munera fert illi conchas teretesque lapillos</span><span class="linebreak"></span>
<span class="line">et parvas volucres et flores mille colorum</span><span class="linebreak"></span>
<span class="line">liliaque pictasque pilas et ab arbore lapsas</span><span class="linebreak"></span>
<span class="line">Heliadum lacrimas; ornat quoque vestibus artus,</span><span class="linebreak"></span>
<span class="line">dat digitis gemmas, dat longa monilia collo,</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>aure leves bacae, redimicula pectore pendent:</span><span class="linebreak"></span>
<span class="line">cuncta decent; nec nuda minus formosa videtur.</span><span class="linebreak"></span>
<span class="line">conlocat hanc stratis concha Sidonide tinctis</span><span class="linebreak"></span>
<span class="line">adpellatque tori sociam adclinataque colla</span><span class="linebreak"></span>
<span class="line">mollibus in plumis, tamquam sensura, reponit.</span><span class="linebreak"></span>
<span class="line indent1"><span class="br"></span><span class="lineNumber">270</span><span class="br"></span>â€œFesta dies Veneris tota celeberrima Cypro</span><span class="linebreak"></span>
<span class="line">venerat, et pandis inductae cornibus aurum</span><span class="linebreak"></span>
<span class="line">conciderant ictae nivea cervice iuvencae,</span><span class="linebreak"></span>
<span class="line">turaque fumabant, cum munere functus ad aras</span><span class="linebreak"></span>
</p>
</section><notes></notes></section>