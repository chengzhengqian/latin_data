<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">(nam placuisse nocet) vittis insignis et auro</span><span class="linebreak"></span>
<span class="line">sistitur ante aras auditque ignara precantem</span><span class="linebreak"></span>
<span class="line">inponique suae videt inter cornua fronti,</span><span class="linebreak"></span>
<span class="line">quas coluit, fruges percussaque sanguine cultros</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>inficit in liquida praevisos forsitan unda.</span><span class="linebreak"></span>
<span class="line">protinus ereptas viventi pectore fibras</span><span class="linebreak"></span>
<span class="line">inspiciunt mentesque deum serutantur in illis;</span><span class="linebreak"></span>
<span class="line">inde (fames homini vetitorum tanta ciborum)</span><span class="linebreak"></span>
<span class="line">audetis vesci, genus o mortale! quod, oro,</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>ne facite, et monitis animos advertite nostris!</span><span class="linebreak"></span>
<span class="line">cumque boum dabitis caesorum membra palato,</span><span class="linebreak"></span>
<span class="line">mandere vos vestros scite et sentite colonos.</span><span class="linebreak"></span>
<span class="line indent1">“Et quoniam deus ora movet, sequar ora movenlem</span><span class="linebreak"></span>
<span class="line">rite deum Delphosque meos ipsumque recludam</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>aethera et augustae reserabo oracula mentis:</span><span class="linebreak"></span>
<span class="line">magna nec ingeniis investigata priorum</span><span class="linebreak"></span>
<span class="line">quaeque diu latuere, canam; iuvat ire per alta</span><span class="linebreak"></span>
<span class="line">astra, iuvat terris et inerti sede relicta</span><span class="linebreak"></span>
<span class="line">nube vehi validique umeris insistere Atlantis</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>palantesque homines passim et rationis egentes</span><span class="linebreak"></span>
<span class="line">despectare procul trepidosque obitumque timentes</span><span class="linebreak"></span>
<span class="line">sic exhortari seriemque evolvere fati!</span><span class="linebreak"></span>
<span class="line indent1">“O genus attonitum gelidae formidine mortis,</span><span class="linebreak"></span>
<span class="line">quid Styga, quid tenebras et nomina vana timetis,</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>materiem vatum, falsi terricula mundi?</span><span class="linebreak"></span>
<span class="line">corpora, sive rogus flamma seu tabe vetustas</span><span class="linebreak"></span>
</p>
</section><notes></notes></section>