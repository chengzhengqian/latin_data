<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">has concresse putant nactasque alimenta feracis</span><span class="linebreak"></span>
<span class="line">fecundique soli vires cepisse nocendi;</span><span class="linebreak"></span>
<span class="line">quae quia nascuntur dura vivacia caute,</span><span class="linebreak"></span>
<span class="line">agrestes aconita vocant. ea coniugis astu</span><span class="linebreak"></span>
<span class="line"><span class="br"></span><span class="lineNumber">420</span><span class="br"></span>ipse parens Aegeus nato porrexit ut hosti.</span><span class="linebreak"></span>
<span class="line">sumpserat ignara Theseus data pocula dextra,</span><span class="linebreak"></span>
<span class="line">cum pater in capulo gladii cognovit eburno</span><span class="linebreak"></span>
<span class="line">signa sui generis facinusque excussit ab ore.</span><span class="linebreak"></span>
<span class="line">effugit illa necem nebulis per carmina motis;</span><span class="linebreak"></span>
<span class="line indent1"><span class="br"></span><span class="lineNumber">425</span><span class="br"></span>At genitor, quamquam laetatur sospite nato,</span><span class="linebreak"></span>
<span class="line">attonitus tamen est, ingens discrimine parvo</span><span class="linebreak"></span>
<span class="line">committi potuisse nefas: fovet ignibus aras</span><span class="linebreak"></span>
<span class="line">muneribusque deos inplet, feriuntque secures</span><span class="linebreak"></span>
<span class="line">colla torosa boum vinctorum cornua vittis.</span><span class="linebreak"></span>
<span class="line"><span class="br"></span><span class="lineNumber">430</span><span class="br"></span>nullus Erecthidis fertur celebratior illo</span><span class="linebreak"></span>
<span class="line">inluxisse dies: agitant convivia patres</span><span class="linebreak"></span>
<span class="line">et medium vulgus nec non et carmina vino</span><span class="linebreak"></span>
<span class="line">ingenium faciente canunt: â€œte, maxime Theseu,</span><span class="linebreak"></span>
<span class="line">mirata est Marathon Cretaei sanguine tauri,</span><span class="linebreak"></span>
<span class="line"><span class="br"></span><span class="lineNumber">435</span><span class="br"></span>quodque suis securus arat Cromyona colonus,</span><span class="linebreak"></span>
<span class="line">munus opusque tuum est; tellus Epidauria per te</span><span class="linebreak"></span>
<span class="line">clavigeram vidit Vulcani occumbere prolem,</span><span class="linebreak"></span>
<span class="line">vidit et inmitem Cephisias ora Procrusten,</span><span class="linebreak"></span>
<span class="line">Cercyonis letum vidit Cerealis Eleusin.</span><span class="linebreak"></span>
<span class="line"><span class="br"></span><span class="lineNumber">440</span><span class="br"></span>occidit ille Sinis magnis male viribus usus,</span><span class="linebreak"></span>
<span class="line">qui poterat curvare trabes et agebat ab alto</span><span class="linebreak"></span>
<span class="line">ad terram late sparsuras corpora pinus.</span><span class="linebreak"></span>
<span class="line">tutus ad Alcathoen, Lelegeia moenia, limes</span><span class="linebreak"></span>
<span class="line">conposito Scirone patet, sparsisque latronis</span><span class="linebreak"></span>
</p>
</section><notes></notes></section>