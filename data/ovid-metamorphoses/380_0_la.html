<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">aut, ubi lassata est, seductos nacta recessus</span><span class="linebreak"></span>
<span class="line">gurgitis, inclusa sua membra refrigerat unda:</span><span class="linebreak"></span>
<span class="line">ecce fretum stringens, alti novus incola ponti,</span><span class="linebreak"></span>
<span class="line"><span class="br"></span><span class="lineNumber">905</span><span class="br"></span>nuper in Euboica versis Anthedone membris,</span><span class="linebreak"></span>
<span class="line">Glaucus adest, visaeque cupidine virginis haeret</span><span class="linebreak"></span>
<span class="line">et, quaecumque putat fugientem posse morari,</span><span class="linebreak"></span>
<span class="line">verba refert; fugit illa tamen veloxque timore</span><span class="linebreak"></span>
<span class="line">pervenit in summum positi prope litora montis.</span><span class="linebreak"></span>
<span class="line"><span class="br"></span><span class="lineNumber">910</span><span class="br"></span>ante fretum est ingens, apicem conlectus in unum</span><span class="linebreak"></span>
<span class="line">longa sub arboribus convexus in aequora vertex:</span><span class="linebreak"></span>
<span class="line">constitit hic et tuta loco, monstrumne deusne</span><span class="linebreak"></span>
<span class="line">ille sit, ignorans admiraturque colorem</span><span class="linebreak"></span>
<span class="line">caesariemque umeros subiectaque terga tegentem,</span><span class="linebreak"></span>
<span class="line"><span class="br"></span><span class="lineNumber">915</span><span class="br"></span>ultimaque excipiat quod tortilis inguina piscis.</span><span class="linebreak"></span>
<span class="line">sensit et innitens, quae stabat proxima, moli</span><span class="linebreak"></span>
<span class="line">“non ego prodigium nec sum fera belua, virgo,</span><span class="linebreak"></span>
<span class="line">sed deus” inquit “aquae: nec maius in aequora Proteus</span><span class="linebreak"></span>
<span class="line">ius habet et Triton Athamantiadesque Palaemon.</span><span class="linebreak"></span>
<span class="line"><span class="br"></span><span class="lineNumber">920</span><span class="br"></span>ante tamen mortalis eram, sed, scilicet altis</span><span class="linebreak"></span>
<span class="line">debitus aequoribus, iam tum exercebar in illis;</span><span class="linebreak"></span>
<span class="line">nam modo ducebam ducentia retia pisces,</span><span class="linebreak"></span>
<span class="line">nunc in mole sedens moderabar harundine linum.</span><span class="linebreak"></span>
<span class="line">sunt viridi prato confinia litora, quorum</span><span class="linebreak"></span>
<span class="line"><span class="br"></span><span class="lineNumber">925</span><span class="br"></span>altera pars undis, pars altera cingitur herbis,</span><span class="linebreak"></span>
<span class="line">quas neque cornigerae morsu laesere iuvencae,</span><span class="linebreak"></span>
<span class="line">nec placidae carpsistis oves hirtaeve capellae;</span><span class="linebreak"></span>
<span class="line">non apis inde tulit conlectos sedula<a class="footnoteLink" href="#note_LCL043_292_1" id="target_note_LCL043_292_1"><sup>1</sup></a> flores,</span><span class="linebreak"></span>
</p>
</section><notes><section class="footnotes"><ul><li class="note" id="note_LCL043_292_1"><a class="footnoteCrossrefLink" href="#target_note_LCL043_292_1" title="Click to highlight in text"><sup class="lineRef">1</sup><span class="italic">So Vulg. Ehwald conjectures</span> semina; <span class="italic">Merkel</span> semine.</a></li><script type="text/javascript">document.getElementById('note_LCL043_292_1').style.display = "none";</script></ul></section></notes></section>