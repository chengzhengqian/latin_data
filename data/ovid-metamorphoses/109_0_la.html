<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">560</span><span class="br"></span>quo quaeque in gestu deprensa est, haesit in illo.</span><span class="linebreak"></span>
<span class="line">pars volucres factae, quae nunc quoque gurgite in</span><span class="linebreak"></span>
<span class="line indent2">illo</span><span class="linebreak"></span>
<span class="line">aequora destringunt summis Ismenides alis.</span><span class="linebreak"></span>
<span class="line indent1">Nescit Agenorides natam parvumque nepotem</span><span class="linebreak"></span>
<span class="line">aequoris esse deos; luctu serieque malorum</span><span class="linebreak"></span>
<span class="line"><span class="br"></span><span class="lineNumber">565</span><span class="br"></span>victus et ostentis, quae plurima viderat, exit</span><span class="linebreak"></span>
<span class="line">conditor urbe sua, tamquam fortuna locorum,</span><span class="linebreak"></span>
<span class="line">non sua se premeret, longisque erroribus actus</span><span class="linebreak"></span>
<span class="line">contigit Illyricos profuga cum coniuge fines.</span><span class="linebreak"></span>
<span class="line">iamque malis annisque graves dum prima retractant</span><span class="linebreak"></span>
<span class="line"><span class="br"></span><span class="lineNumber">570</span><span class="br"></span>fata domus releguntque suos sermone labores,</span><span class="linebreak"></span>
<span class="line">“num sacer ille mea traiectus cuspide serpens”</span><span class="linebreak"></span>
<span class="line">Cadmus ait “fuerat, tum cum Sidone profectus</span><span class="linebreak"></span>
<span class="line">vipereos sparsi per humum, nova semina, dentes?</span><span class="linebreak"></span>
<span class="line">quem si cura deum tam certa vindicat ira,</span><span class="linebreak"></span>
<span class="line"><span class="br"></span><span class="lineNumber">575</span><span class="br"></span>ipse precor serpens in longam porrigar alvum.”</span><span class="linebreak"></span>
<span class="line">dixit, et ut serpens in longam tenditur alvum</span><span class="linebreak"></span>
<span class="line">durataeque cuti squamas increscere sentit</span><span class="linebreak"></span>
<span class="line">nigraque caeruleis variari corpora guttis</span><span class="linebreak"></span>
<span class="line">in pectusque cadit pronus, commissaque in unum</span><span class="linebreak"></span>
<span class="line"><span class="br"></span><span class="lineNumber">580</span><span class="br"></span>paulatim tereti tenuantur acumine crura.</span><span class="linebreak"></span>
<span class="line">bracchia iam restant: quae restant bracchia tendit</span><span class="linebreak"></span>
<span class="line">et lacrimis per adhuc humana fluentibus ora</span><span class="linebreak"></span>
<span class="line">“accede, o coniunx, accede, miserrima” dixit,</span><span class="linebreak"></span>
<span class="line">“dumque aliquid superest de me, me tange</span><span class="linebreak"></span>
<span class="line indent2">manumque</span><span class="linebreak"></span>
<span class="line"><span class="br"></span><span class="lineNumber">585</span><span class="br"></span>accipe, dum manus est, dum non totum occupat</span><span class="linebreak"></span>
<span class="line indent2">anguis.”</span><span class="linebreak"></span>
</p>
</section><notes></notes></section>