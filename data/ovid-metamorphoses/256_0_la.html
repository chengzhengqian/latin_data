<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">tempora nactus adit traditque latentia verba.</span><span class="linebreak"></span>
<span class="line">attonitus subita iuvenis Maeandrius ira</span><span class="linebreak"></span>
<span class="line"><span class="br"></span><span class="lineNumber">575</span><span class="br"></span>proicit acceptas lecta sibi parte tabellas,</span><span class="linebreak"></span>
<span class="line">vixque manus retinens trepidantis ab ore ministri,</span><span class="linebreak"></span>
<span class="line">“dum licet, o vetitae scelerate libidinis auctor,</span><span class="linebreak"></span>
<span class="line">effuge! “ait” qui, si nostrum tua fata pudorem</span><span class="linebreak"></span>
<span class="line">non traherent secum, poenas mihi morte dedisses.”</span><span class="linebreak"></span>
<span class="line"><span class="br"></span><span class="lineNumber">580</span><span class="br"></span>ille fugit pavidus, dominaeque ferocia Cauni</span><span class="linebreak"></span>
<span class="line">dicta refert. palles audita, Bybli, repulsa,</span><span class="linebreak"></span>
<span class="line">et pavet obsessum glaciali frigore corpus.</span><span class="linebreak"></span>
<span class="line">mens tamen ut rediit, pariter rediere furores,</span><span class="linebreak"></span>
<span class="line">linguaque vix tales icto dedit aëre voces:</span><span class="linebreak"></span>
<span class="line"><span class="br"></span><span class="lineNumber">585</span><span class="br"></span>“et merito! quid enim temeraria vulneris huius</span><span class="linebreak"></span>
<span class="line">indicium feci? quid, quae celanda fuerunt,</span><span class="linebreak"></span>
<span class="line">tam cito commisi properatis verba tabellis?</span><span class="linebreak"></span>
<span class="line">ante erat ambiguis animi sententia dictis</span><span class="linebreak"></span>
<span class="line">praetemptanda mihi. ne non sequeretur euntem,</span><span class="linebreak"></span>
<span class="line"><span class="br"></span><span class="lineNumber">590</span><span class="br"></span>parte aliqua veli, qualis foret aura, notare</span><span class="linebreak"></span>
<span class="line">debueram, tutoque mari decurrere, quae nunc</span><span class="linebreak"></span>
<span class="line">non exploratis inplevi lintea ventis.</span><span class="linebreak"></span>
<span class="line">auferor in scopulos igitur, subversaque toto</span><span class="linebreak"></span>
<span class="line">obruor oceano, neque habent mea vela recursus.</span><span class="linebreak"></span>
<span class="line indent1"><span class="br"></span><span class="lineNumber">595</span><span class="br"></span>“Quid quod et ominibus certis prohibebar amori</span><span class="linebreak"></span>
<span class="line">indulgere meo, tum cum mihi ferre iubenti</span><span class="linebreak"></span>
<span class="line">excidit et fecit spes nostras cera caducas?</span><span class="linebreak"></span>
<span class="line">nonne vel illa dies fuerat, vel tota voluntas,</span><span class="linebreak"></span>
<span class="line">sed potius mutanda dies? deus ipse monebat</span><span class="linebreak"></span>
<span class="line"><span class="br"></span><span class="lineNumber">600</span><span class="br"></span>signaque certa dabat, si non male sana fuissem.</span><span class="linebreak"></span>
<span class="line">et tamen ipsa loqui, nec me committere cerae</span><span class="linebreak"></span>
</p>
</section><notes></notes></section>