<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">causa viae est coniunx, in quam calcata venenum</span><span class="linebreak"></span>
<span class="line">vipera diffudit crescentesque abstulit annos.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>posse pati volui nec me temptasse negabo:</span><span class="linebreak"></span>
<span class="line">vicit Amor. supera deus hic bene notus in ora est;</span><span class="linebreak"></span>
<span class="line">an sit et hic, dubito: sed et hic tamen auguror esse,</span><span class="linebreak"></span>
<span class="line">famaque si veteris non est mentita rapinae,</span><span class="linebreak"></span>
<span class="line">vos quoque iunxit Amor. per ego haec loca plena</span><span class="linebreak"></span>
<span class="line indent2">timoris,</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>per Chaos hoc ingens vastique silentia regni,</span><span class="linebreak"></span>
<span class="line">Eurydices, oro, properata retexite fata.</span><span class="linebreak"></span>
<span class="line">omnia debemur vobis, paulumque morati</span><span class="linebreak"></span>
<span class="line">serius aut citius sedem properamus ad unam.</span><span class="linebreak"></span>
<span class="line">tendimus huc omnes, haec est domus ultima, vosque</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>humani generis longissima regna tenetis.</span><span class="linebreak"></span>
<span class="line">haec quoque, cum iustos matura peregerit annos,</span><span class="linebreak"></span>
<span class="line">iuris erit vestri: pro munere poscimus usum;</span><span class="linebreak"></span>
<span class="line">quodsi fata negant veniam pro coniuge, certum est</span><span class="linebreak"></span>
<span class="line">nolle redire mihi: leto gaudete duorum.‚Äù</span><span class="linebreak"></span>
<span class="line indent1"><span class="br"></span><span class="lineNumber">40</span><span class="br"></span>Talia dicentem nervosque ad verba moventem</span><span class="linebreak"></span>
<span class="line">exsangues flebant animae; nec Tantalus undam</span><span class="linebreak"></span>
<span class="line">captavit refugam, stupuitque Ixionis orbis,</span><span class="linebreak"></span>
<span class="line">nec carpsere iecur volucres, urnisque vacarunt</span><span class="linebreak"></span>
<span class="line">Belides, inque tuo sedisti, Sisyphe, saxo.</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>tunc primum lacrimis victarum carmine fama est</span><span class="linebreak"></span>
<span class="line">Eumenidum maduisse genas, nec regia coniunx</span><span class="linebreak"></span>
<span class="line">sustinet oranti nec, qui regit ima, negare,</span><span class="linebreak"></span>
<span class="line">Eurydicenque vocant: umbras erat illa recentes</span><span class="linebreak"></span>
<span class="line">inter et incessit passu de vulnere tardo.</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>hanc simul et legem Rhodopeius accipit heros,</span><span class="linebreak"></span>
</p>
</section><notes></notes></section>