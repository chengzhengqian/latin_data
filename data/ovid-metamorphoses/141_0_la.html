<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">quaque pedem movi, manat lacus, eque capillis</span><span class="linebreak"></span>
<span class="line"><span class="br"></span><span class="lineNumber">635</span><span class="br"></span>ros cadit, et citius, quam nunc tibi facta renarro,</span><span class="linebreak"></span>
<span class="line">in latices mutor. sed enim cognoscit amatas</span><span class="linebreak"></span>
<span class="line">amnis aquas positoque viri, quod sumpserat, ore</span><span class="linebreak"></span>
<span class="line">vertitur in proprias, et se mihi misceat, undas.</span><span class="linebreak"></span>
<span class="line">Delia rupit humum, caecisque ego mersa cavernis</span><span class="linebreak"></span>
<span class="line"><span class="br"></span><span class="lineNumber">640</span><span class="br"></span>advehor Ortygiam, quae me cognomine divae</span><span class="linebreak"></span>
<span class="line">grata meae superas eduxit prima sub auras.”</span><span class="linebreak"></span>
<span class="line indent1">“‘Hac Arethusa tenus; geminos dea fertilis angues</span><span class="linebreak"></span>
<span class="line">curribus admovit frenisque coercuit ora</span><span class="linebreak"></span>
<span class="line">et medium caeli terraeque per aera vecta est</span><span class="linebreak"></span>
<span class="line"><span class="br"></span><span class="lineNumber">645</span><span class="br"></span>atque levem currum Tritonida misit in urbem</span><span class="linebreak"></span>
<span class="line">Triptolemo partimque rudi data semina iussit</span><span class="linebreak"></span>
<span class="line">spargere humo, partim post tempora longa recultae.</span><span class="linebreak"></span>
<span class="line">iam super Europen sublimis et Asida terram</span><span class="linebreak"></span>
<span class="line">vectus erat iuvenis: Scythicas advertitur oras.</span><span class="linebreak"></span>
<span class="line"><span class="br"></span><span class="lineNumber">650</span><span class="br"></span>rex ibi Lyncus erat; regis subit ille penates.</span><span class="linebreak"></span>
<span class="line">qua veniat, causamque viae nomenque rogatus</span><span class="linebreak"></span>
<span class="line">et patriam, “patria est clarae mihi” dixit “Athenae;</span><span class="linebreak"></span>
<span class="line">Triptolemus nomen; veni nec puppe per undas,</span><span class="linebreak"></span>
<span class="line">nec pede per terras: patuit mihi pervius aether.</span><span class="linebreak"></span>
<span class="line"><span class="br"></span><span class="lineNumber">655</span><span class="br"></span>dona fero Cereris, latos quae sparsa per agros</span><span class="linebreak"></span>
<span class="line">frugiferas messes alimentaque mitia reddant.”</span><span class="linebreak"></span>
<span class="line">barbarus invidit tantique ut muneris auctor</span><span class="linebreak"></span>
<span class="line">ipse sit, hospitio recipit somnoque gravatum</span><span class="linebreak"></span>
<span class="line">adgreditur ferro: conantem figere pectus</span><span class="linebreak"></span>
</p>
</section><notes></notes></section>