<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">610</span><span class="br"></span>terque rogum lustrant, et consonus exit in auras</span><span class="linebreak"></span>
<span class="line">ter plangor, quarto seducunt castra volatu;</span><span class="linebreak"></span>
<span class="line">tum duo diversa populi de parte feroces</span><span class="linebreak"></span>
<span class="line">bella gerunt rostrisque et aduncis unguibus iras</span><span class="linebreak"></span>
<span class="line">exercent alasque adversaque pectora lassant,</span><span class="linebreak"></span>
<span class="line"><span class="br"></span><span class="lineNumber">615</span><span class="br"></span>inferiaeque cadunt cineri cognata sepulto</span><span class="linebreak"></span>
<span class="line">corpora seque viro forti meminere creatas.</span><span class="linebreak"></span>
<span class="line">praepetibus subitis nomen facit auctor: ab illo</span><span class="linebreak"></span>
<span class="line">Memnonides dictae, cum sol duodena peregit</span><span class="linebreak"></span>
<span class="line">signa, parentali moriturae more rebellant.</span><span class="linebreak"></span>
<span class="line"><span class="br"></span><span class="lineNumber">620</span><span class="br"></span>ergo aliis latrasse Dymantida flebile visum est;</span><span class="linebreak"></span>
<span class="line">luctibus est Aurora suis intenta piasque</span><span class="linebreak"></span>
<span class="line">nunc quoque dat lacrimas et toto rorat in orbe.</span><span class="linebreak"></span>
<span class="line indent1">Non tamen eversam Troiae cum moenibus esse</span><span class="linebreak"></span>
<span class="line">spem quoque fata sinunt: sacra et, sacra altera,</span><span class="linebreak"></span>
<span class="line indent2">patrem</span><span class="linebreak"></span>
<span class="line"><span class="br"></span><span class="lineNumber">625</span><span class="br"></span>fert umeris, venerabile onus, Cythereius heros.</span><span class="linebreak"></span>
<span class="line">de tantis opibus praedam pius eligit illam</span><span class="linebreak"></span>
<span class="line">Ascaniumque suum profugaque per aequora classe</span><span class="linebreak"></span>
<span class="line">fertur ab Antandro scelerataque limina Thracum</span><span class="linebreak"></span>
<span class="line">et Polydoreo manantem sanguine terram</span><span class="linebreak"></span>
<span class="line"><span class="br"></span><span class="lineNumber">630</span><span class="br"></span>linquit et utilibus ventis aestuque secundo</span><span class="linebreak"></span>
<span class="line">intrat Apollineam sociis comitantibus urbem.</span><span class="linebreak"></span>
<span class="line">hunc Anius, quo rege homines, antistite Phoebus</span><span class="linebreak"></span>
<span class="line">rite colebatur, temploque domoque recepit</span><span class="linebreak"></span>
<span class="line">urbemque ostendit delubraque nota duasque</span><span class="linebreak"></span>
<span class="line"><span class="br"></span><span class="lineNumber">635</span><span class="br"></span>Latona quondam stirpes pariente retentas.</span><span class="linebreak"></span>
<span class="line">ture dato flammis vinoque in tura profuso</span><span class="linebreak"></span>
<span class="line">caesarumque boum fibris de more crematis</span><span class="linebreak"></span>
</p>
</section><notes></notes></section>