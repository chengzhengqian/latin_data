<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">nunc arbor, puer ante deo dilectus ab illo,</span><span class="linebreak"></span>
<span class="line">qui citharam nervis et nervis temperat arcum.</span><span class="linebreak"></span>
<span class="line">namque sacer nymphis Carthaea tenentibus arva</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>ingens cervus erat, lateque patentibus altas</span><span class="linebreak"></span>
<span class="line">ipse suo capiti praebebat cornibus umbras.</span><span class="linebreak"></span>
<span class="line">cornua fulgebant auro, demissaque in armos</span><span class="linebreak"></span>
<span class="line">pendebant tereti gemmata monilia collo.</span><span class="linebreak"></span>
<span class="line">bulla super frontem parvis argentea loris</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>vincta movebatur; parilesque ex aere nitebant</span><span class="linebreak"></span>
<span class="line">auribus e geminis circum cava tempora bacae;</span><span class="linebreak"></span>
<span class="line">isque metu vacuus naturalique pavore</span><span class="linebreak"></span>
<span class="line">deposito celebrare domos mulcendaque colla</span><span class="linebreak"></span>
<span class="line">quamlibet ignotis manibus praebere solebat.</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>sed tamen ante alios, Ceae pulcherrime gentis,</span><span class="linebreak"></span>
<span class="line">gratus erat, Cyparisse, tibi: tu pabula cervum</span><span class="linebreak"></span>
<span class="line">ad nova, tu liquidi ducebas fontis ad undam,</span><span class="linebreak"></span>
<span class="line">tu modo texebas varios per cornua flores,</span><span class="linebreak"></span>
<span class="line">nunc eques in tergo residens huc laetus et illuc</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>mollia purpureis frenabas ora capistris.</span><span class="linebreak"></span>
<span class="line indent1">Aestus erat mediusque dies, solisque vapore</span><span class="linebreak"></span>
<span class="line">concava litorei fervebant bracchia Cancri:</span><span class="linebreak"></span>
<span class="line">fessus in herbosa posuit sua corpora terra</span><span class="linebreak"></span>
<span class="line">cervus et arborea frigus ducebat ab umbra.</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>hunc puer inprudens iaculo Cyparissus acuto</span><span class="linebreak"></span>
<span class="line">fixit et, ut saevo morientem vulnere vidit,</span><span class="linebreak"></span>
<span class="line">velle mori statuit. quae non solacia Phoebus</span><span class="linebreak"></span>
<span class="line">dixit et, ut leviter pro materiaque doleret,</span><span class="linebreak"></span>
<span class="line">admonuit! gemit ille tamen munusque supremum</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>hoc petit a superis, ut tempore lugeat omni.</span><span class="linebreak"></span>
<span class="line">iamque per inmensos egesto sanguine fletus</span><span class="linebreak"></span>
<span class="line">in viridem verti coeperunt membra colorem,</span><span class="linebreak"></span>
</p>
</section><notes></notes></section>