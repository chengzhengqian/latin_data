<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">summa lacunabant alterno murice conchae.</span><span class="linebreak"></span>
<span class="line"><span class="br"></span><span class="lineNumber">565</span><span class="br"></span>iamque duas lucis partes Hyperione menso</span><span class="linebreak"></span>
<span class="line">discubuere toris Theseus comitesque laborum,</span><span class="linebreak"></span>
<span class="line">hac Ixionides, illa Troezenius heros</span><span class="linebreak"></span>
<span class="line">parte Lelex, raris iam sparsus tempora canis,</span><span class="linebreak"></span>
<span class="line">quosque alios parili fuerat dignatus honore</span><span class="linebreak"></span>
<span class="line"><span class="br"></span><span class="lineNumber">570</span><span class="br"></span>Amnis Acarnanum, laetissimus hospite tanto.</span><span class="linebreak"></span>
<span class="line">protinus adpositas nudae vestigia nymphae</span><span class="linebreak"></span>
<span class="line">instruxere epulis mensas dapibusque remotis</span><span class="linebreak"></span>
<span class="line">in gemma posuere merum. tum maximus heros,</span><span class="linebreak"></span>
<span class="line">aequora prospiciens oculis subiecta, “quis” inquit</span><span class="linebreak"></span>
<span class="line">“ille locus?” (digitoque ostendit) “et insula</span><span class="linebreak"></span>
<span class="line indent2"><span class="br"></span><span class="lineNumber">575</span><span class="br"></span>nomen</span><span class="linebreak"></span>
<span class="line">quod gerit illa, doce, quamquam non una videtur!”</span><span class="linebreak"></span>
<span class="line">Amnis ad haec “non est” inquit “quod cernitis</span><span class="linebreak"></span>
<span class="line indent2">unum:</span><span class="linebreak"></span>
<span class="line">quinque iacent terrae; spatium discrimina fallit.</span><span class="linebreak"></span>
<span class="line">quoque minus spretae factum mirere Dianae,</span><span class="linebreak"></span>
<span class="line">naides hae fuerant, quae cum bis quinque iuvencos</span><span class="linebreak"></span>
<span class="line"><span class="br"></span><span class="lineNumber">581</span><span class="br"></span>mactassent rurisque deos ad sacra vocassent,</span><span class="linebreak"></span>
<span class="line">inmemores nostri festas duxere choreas.</span><span class="linebreak"></span>
<span class="line">intumui, quantusque feror, cum plurimus umquam,</span><span class="linebreak"></span>
<span class="line">tantus eram, pariterque animis inmanis et undis</span><span class="linebreak"></span>
<span class="line"><span class="br"></span><span class="lineNumber">585</span><span class="br"></span>a silvis silvas et ab arvis arva revelli</span><span class="linebreak"></span>
<span class="line">cumque loco nymphas, memores tum denique nostri,</span><span class="linebreak"></span>
<span class="line">in freta provolvi. fluctus nosterque marisque</span><span class="linebreak"></span>
<span class="line">continuam diduxit humum partesque resolvit</span><span class="linebreak"></span>
<span class="line">in totidem, mediis quot cernis Echinadas undis.</span><span class="linebreak"></span>
<span class="line">ut tamen ipse vides, procul, en procul una recessit</span><span class="linebreak"></span>
<span class="line"><span class="br"></span><span class="lineNumber">591</span><span class="br"></span>insula, grata mihi; Perimelen navita dicit:</span><span class="linebreak"></span>
</p>
</section><notes></notes></section>