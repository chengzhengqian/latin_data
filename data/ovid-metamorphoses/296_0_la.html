<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">flebile nescio quid queritur lyra, flebile lingua</span><span class="linebreak"></span>
<span class="line">murmurat exanimis, respondent flebile ripae.</span><span class="linebreak"></span>
<span class="line">iamque mare invectae flumen populare relinquunt</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>et Methymnaeae potiuntur litore Lesbi:</span><span class="linebreak"></span>
<span class="line">hic ferus expositum peregrinis anguis harenis</span><span class="linebreak"></span>
<span class="line">os petit et sparsos stillanti rore capillos.</span><span class="linebreak"></span>
<span class="line">tandem Phoebus adest morsusque inferre parantem</span><span class="linebreak"></span>
<span class="line">arcet et in lapidem rictus serpentis apertos</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>congelat et patulos, ut erant, indurat hiatus.</span><span class="linebreak"></span>
<span class="line indent1">Umbra subit terras, et quae loca viderat ante,</span><span class="linebreak"></span>
<span class="line">cuncta recognoscit quaerensque per arva piorum</span><span class="linebreak"></span>
<span class="line">invenit Eurydicen cupidisque amplectitur ulnis;</span><span class="linebreak"></span>
<span class="line">hic modo coniunctis spatiantur passibus ambo,</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>nunc praecedentem sequitur, nunc praevius anteit</span><span class="linebreak"></span>
<span class="line">Eurydicenque suam iam tuto respicit Orpheus.</span><span class="linebreak"></span>
<span class="line indent1">Non inpune tamen scelus hoc sinit esse Lyaeus</span><span class="linebreak"></span>
<span class="line">amissoque dolens sacrorum vate suorum</span><span class="linebreak"></span>
<span class="line">protinus in silvis matres Edonidas omnes,</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>quae videre nefas, torta radice ligavit;</span><span class="linebreak"></span>
<span class="line">quippe pedum digitos via, quam tum est quaeque</span><span class="linebreak"></span>
<span class="line">traxit et in solidam detrusit acumina terram, [secuta,</span><span class="linebreak"></span>
<span class="line">utque suum laqueis, quos callidus abdidit auceps,</span><span class="linebreak"></span>
<span class="line">crus ubi commisit volucris sensitque teneri,</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>plangitur ac trepidans adstringit vincula motu:</span><span class="linebreak"></span>
<span class="line">sic, ut quaeque solo defixa cohaeserat harum,</span><span class="linebreak"></span>
<span class="line">exsternata fugam frustra temptabat, at illam</span><span class="linebreak"></span>
<span class="line">lenta tenet radix exsultantemque coercet,</span><span class="linebreak"></span>
<span class="line">dumque ubi sint digiti, dum pes ubi, quaerit, et ungues,</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>aspicit in teretes lignum succedere suras</span><span class="linebreak"></span>
</p>
</section><notes></notes></section>