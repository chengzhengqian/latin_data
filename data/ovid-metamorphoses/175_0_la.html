<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">aut ubi terrena silices fornace soluti</span><span class="linebreak"></span>
<span class="line">concipiunt ignem liquidarum adspergine aquarum,</span><span class="linebreak"></span>
<span class="line">pectora sic intus clausas volventia flammas</span><span class="linebreak"></span>
<span class="line">gutturaque usta sonant; tamen illis Aesone natus</span><span class="linebreak"></span>
<span class="line"><span class="br"></span><span class="lineNumber">111</span><span class="br"></span>obvius it. vertere truces venientis ad ora</span><span class="linebreak"></span>
<span class="line">terribiles vultus praefixaque cornua ferro</span><span class="linebreak"></span>
<span class="line">pulvereumque solum pede pulsavere bisulco</span><span class="linebreak"></span>
<span class="line">fumificisque locum mugitibus inpleverunt.</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>deriguere metu Minyae; subit ille nec ignes</span><span class="linebreak"></span>
<span class="line">sentit anhelatos (tantum medicamina possunt!)</span><span class="linebreak"></span>
<span class="line">pendulaque audaci mulcet palearia dextra</span><span class="linebreak"></span>
<span class="line">suppositosque iugo pondus grave cogit aratri</span><span class="linebreak"></span>
<span class="line">ducere et insuetum ferro proscindere campum:</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>mirantur Colchi, Minyae clamoribus augent</span><span class="linebreak"></span>
<span class="line">adiciuntque animos. galea tum sumit aena</span><span class="linebreak"></span>
<span class="line">vipereos dentes et aratos spargit in agros.</span><span class="linebreak"></span>
<span class="line">semina mollit humus valido praetincta veneno,</span><span class="linebreak"></span>
<span class="line">et crescunt fiuntque sati nova corpora dentes,</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>utque hominis speciem materna sumit in alvo</span><span class="linebreak"></span>
<span class="line">perque suos intus numeros conponitur infans</span><span class="linebreak"></span>
<span class="line">nec nisi maturus communes exit in auras,</span><span class="linebreak"></span>
<span class="line">sic, ubi visceribus gravidae telluris imago</span><span class="linebreak"></span>
<span class="line">effecta est hominis, feto consurgit in arvo,</span><span class="linebreak"></span>
<span class="line">quodque magis mirum est, simul edita concutit arma.</span><span class="linebreak"></span>
<span class="line"><span class="br"></span><span class="lineNumber">131</span><span class="br"></span>quos ubi viderunt praeacutae cuspidis hastas</span><span class="linebreak"></span>
<span class="line">in caput Haemonii iuvenis torquere parantis,</span><span class="linebreak"></span>
<span class="line">demisere metu vultumque animumque Pelasgi;</span><span class="linebreak"></span>
<span class="line">ipsa quoque extimuit, quae tutum fecerat illum.</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>utque peti vidit iuvenem tot ab hostibus unum,</span><span class="linebreak"></span>
</p>
</section><notes></notes></section>