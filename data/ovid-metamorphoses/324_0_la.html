<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="label"><span class="ac">Liber XII</span></span>
<p class="lineGroup">
<span class="line"><span class="sc">Nescivs</span> adsumptis Priamus pater Aesacon alis</span><span class="linebreak"></span>
<span class="line">vivere lugebat: tumulo quoque nomen habenti</span><span class="linebreak"></span>
<span class="line">inferias dederat cum fratribus Hector inanes;</span><span class="linebreak"></span>
<span class="line">defuit officio Paridis praesentia tristi,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>postmodo qui rapta longum cum coniuge bellum</span><span class="linebreak"></span>
<span class="line">attulit in patriam: coniurataeque sequuntur</span><span class="linebreak"></span>
<span class="line">mille rates gentisque simul commune Pelasgae;</span><span class="linebreak"></span>
<span class="line">nec dilata foret vindicta, nisi aequora saevi</span><span class="linebreak"></span>
<span class="line">invia fecissent venti, Boeotaque tellus</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>Aulide piscosa puppes tenuisset ituras.</span><span class="linebreak"></span>
<span class="line">hic patrio de more Iovi cum sacra parassent,</span><span class="linebreak"></span>
<span class="line">ut vetus accensis incanduit ignibus ara,</span><span class="linebreak"></span>
<span class="line">serpere caeruleum Danai videre draconem</span><span class="linebreak"></span>
<span class="line">in platanum, coeptis quae stabat proxima sacris.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>nidus erat volucrum bis quattuor arbore summa:</span><span class="linebreak"></span>
<span class="line">quas simul et matrem circum sua damna volantem</span><span class="linebreak"></span>
<span class="line">corripuit serpens avidoque recondidit ore.</span><span class="linebreak"></span>
<span class="line">obstipuere omnes, at veri providus augur</span><span class="linebreak"></span>
<span class="line">Thestorides “vincemus”; ait, “gaudete, Pelasgi!</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>Troia cadet, sed erit nostri mora longa laboris,”</span><span class="linebreak"></span>
<span class="line">atque novem volucres in belli digerit annos.</span><span class="linebreak"></span>
</p>
</section><notes></notes></section>