<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">195</span><span class="br"></span>quas dedimus, certe terras habitare sinamus.</span><span class="linebreak"></span>
<span class="line">an satis, o superi, tutos fore creditis illos,</span><span class="linebreak"></span>
<span class="line">cum mihi, qui fulmen, qui vos habeoque regoque,</span><span class="linebreak"></span>
<span class="line">struxerit insidias notus feritate Lycaon?”</span><span class="linebreak"></span>
<span class="line indent1">Confremuere omnes studiisque ardentibus ausum</span><span class="linebreak"></span>
<span class="line"><span class="br"></span><span class="lineNumber">200</span><span class="br"></span>talia deposcunt: sic, cum manus inpia saevit</span><span class="linebreak"></span>
<span class="line">sanguine Caesareo Romanum exstinguere nomen,</span><span class="linebreak"></span>
<span class="line">attonitum tantae subito terrore ruinae</span><span class="linebreak"></span>
<span class="line">humanum genus est totusque perhorruit orbis;</span><span class="linebreak"></span>
<span class="line">nec tibi grata minus pietas, Auguste, tuorum</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>quam fuit illa Iovi. qui postquam voce manuque</span><span class="linebreak"></span>
<span class="line">murmura conpressit, tenuere silentia cuncti.</span><span class="linebreak"></span>
<span class="line">substitit ut clamor pressus gravitate regentis,</span><span class="linebreak"></span>
<span class="line">Iuppiter hoc iterum sermone silentia rupit:</span><span class="linebreak"></span>
<span class="line">“ille quidem poenas (curam hanc dimittite!) solvit;</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>quod tamen admissum, quae sit vindicta, docebo.</span><span class="linebreak"></span>
<span class="line">contigerat nostras infamia temporis aures;</span><span class="linebreak"></span>
<span class="line">quam cupiens falsam summo delabor Olympo</span><span class="linebreak"></span>
<span class="line">et deus humana lustro sub imagine terras.</span><span class="linebreak"></span>
<span class="line">longa mora est, quantum noxae sit ubique repertum,</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>enumerare: minor fuit ipsa infamia vero.</span><span class="linebreak"></span>
<span class="line">Maenala transieram latebris horrenda ferarum</span><span class="linebreak"></span>
<span class="line">et cum Cyllene gelidi pineta Lycaei:</span><span class="linebreak"></span>
<span class="line">Arcadis hinc sedes et inhospita tecta tyranni</span><span class="linebreak"></span>
<span class="line">ingredior, traherent cum sera crepuscula noctem.</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>signa dedi venisse deum, vulgusque precari</span><span class="linebreak"></span>
<span class="line">coeperat: inridet primo pia vota Lycaon,</span><span class="linebreak"></span>
<span class="line">mox ait ‘experiar deus hic discrimine aperto</span><span class="linebreak"></span>
<span class="line">an sit mortalis: nec erit dubitabile verum.’</span><span class="linebreak"></span>
</p>
</section><notes></notes></section>