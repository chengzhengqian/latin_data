<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">tu totiens oreris viridique in caespite flores.</span><span class="linebreak"></span>
<span class="line">te meus ante omnes genitor dilexit, et orbe</span><span class="linebreak"></span>
<span class="line">in medio positi caruerunt praeside Delphi,</span><span class="linebreak"></span>
<span class="line">dum deus Eurotan inmunitamque frequentat</span><span class="linebreak"></span>
<span class="line">Sparten, nec citharae nec sunt in honore sagittae:</span><span class="linebreak"></span>
<span class="line"><span class="br"></span><span class="lineNumber">171</span><span class="br"></span>inmemor ipse sui non retia ferre recusat,</span><span class="linebreak"></span>
<span class="line">non tenuisse canes, non per iuga montis iniqui</span><span class="linebreak"></span>
<span class="line">ire comes, longaque alit adsuetudine flammas.</span><span class="linebreak"></span>
<span class="line">iamque fere medius Titan venientis et actae</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>noctis erat spatioque pari distabat utrimque,</span><span class="linebreak"></span>
<span class="line">corpora veste levant et suco pinguis olivi</span><span class="linebreak"></span>
<span class="line">splendescunt latique ineunt certamina disci.</span><span class="linebreak"></span>
<span class="line">quem prius aerias libratum Phoebus in auras</span><span class="linebreak"></span>
<span class="line">misit et oppositas disiecit pondere nubes;</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>reccidit in solidam longo post tempore terram</span><span class="linebreak"></span>
<span class="line">pondus et exhibuit iunctam cum viribus artem.</span><span class="linebreak"></span>
<span class="line">protinus inprudens actusque cupidine lusus</span><span class="linebreak"></span>
<span class="line">tollere Taenarides orbem properabat, at illum</span><span class="linebreak"></span>
<span class="line">dura repercusso subiecit verbere tellus</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>in vultus, Hyacinthe, tuos. expalluit aeque</span><span class="linebreak"></span>
<span class="line">quam puer ipse deus conlapsosque excipit artus,</span><span class="linebreak"></span>
<span class="line">et modo te refovet, modo tristia vulnera siccat,</span><span class="linebreak"></span>
<span class="line">nunc animam admotis fugientem sustinet herbis.</span><span class="linebreak"></span>
<span class="line">nil prosunt artes: erat inmedicabile vulnus.</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>ut, siquis violas rigidumve papaver in horto</span><span class="linebreak"></span>
<span class="line">liliaque infringat fulvis horrentia linguis,</span><span class="linebreak"></span>
<span class="line">marcida demittant subito caput illa vietum</span><span class="linebreak"></span>
<span class="line">nec se sustineant spectentque cacumine terram:</span><span class="linebreak"></span>
</p>
</section><notes></notes></section>