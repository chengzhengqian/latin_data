<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">primaque de sulcis acies adparuit hastae,</span><span class="linebreak"></span>
<span class="line">tegmina mox capitum picto nutantia cono,</span><span class="linebreak"></span>
<span class="line">mox umeri pectusque onerataque bracchia telis</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>exsistunt, crescitque seges clipeata virorum:</span><span class="linebreak"></span>
<span class="line">sic, ubi tolluntur festis aulaea theatris,</span><span class="linebreak"></span>
<span class="line">surgere signa solent primumque ostendere vultus,</span><span class="linebreak"></span>
<span class="line">cetera paulatim, placidoque educta tenore</span><span class="linebreak"></span>
<span class="line">tota patent imoque pedes in margine ponunt.</span><span class="linebreak"></span>
<span class="line indent1">Territus hoste novo Cadmus capere arma</span><span class="linebreak"></span>
<span class="line indent2"><span class="br"></span><span class="lineNumber">115</span><span class="br"></span>parabat:</span><span class="linebreak"></span>
<span class="line">“ne cape!” de populo, quem terra creaverat, unus</span><span class="linebreak"></span>
<span class="line">exclamat “nec te civilibus insere bellis!”</span><span class="linebreak"></span>
<span class="line">atque ita terrigenis rigido de fratribus unum</span><span class="linebreak"></span>
<span class="line">comminus ense ferit, iaculo cadit eminus ipse;</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>hunc quoque qui leto dederat, non longius illo</span><span class="linebreak"></span>
<span class="line">vivit et exspirat, modo quas acceperat auras,</span><span class="linebreak"></span>
<span class="line">exemploque pari furit omnis turba, suoque</span><span class="linebreak"></span>
<span class="line">Marte cadunt subiti per mutua vulnera fratres.</span><span class="linebreak"></span>
<span class="line">iamque brevis vitae spatium sortita iuventus</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>sanguineam tepido plangebat pectore matrem,</span><span class="linebreak"></span>
<span class="line">quinque superstitibus, quorum fuit unus Echion.</span><span class="linebreak"></span>
<span class="line">is sua iecit humo monitu Tritonidis arma</span><span class="linebreak"></span>
<span class="line">fraternaeque fidem pacis petiitque deditque:</span><span class="linebreak"></span>
<span class="line">hos operis comites habuit Sidonius hospes,</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>cum posuit iussus Phoebeis sortibus urbem.</span><span class="linebreak"></span>
<span class="line indent1">Iam stabant Thebae, poteras iam, Cadme, videri</span><span class="linebreak"></span>
<span class="line">exilio felix: soceri tibi Marsque Venusque</span><span class="linebreak"></span>
<span class="line">contigerant; huc adde genus de coniuge tanta,</span><span class="linebreak"></span>
<span class="line">tot natos natasque et, pignora cara, nepotes,</span><span class="linebreak"></span>
</p>
</section><notes></notes></section>