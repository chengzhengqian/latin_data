<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">255</span><span class="br"></span>adficit: ictus erat, qua crus esse incipit et qua</span><span class="linebreak"></span>
<span class="line">mollia nervosus facit internodia poples.</span><span class="linebreak"></span>
<span class="line">dumque manu temptat trahere exitiabile telum,</span><span class="linebreak"></span>
<span class="line">altera per iugulum pennis tenus acta sagitta est.</span><span class="linebreak"></span>
<span class="line">expulit hanc sanguis seque eiaculatus in altum</span><span class="linebreak"></span>
<span class="line"><span class="br"></span><span class="lineNumber">260</span><span class="br"></span>emicat et longe terebrata prosilit aura.</span><span class="linebreak"></span>
<span class="line">ultimus Ilioneus non profectura precando</span><span class="linebreak"></span>
<span class="line">bracchia sustulerat “di” que “o communiter omnes,”</span><span class="linebreak"></span>
<span class="line">dixerat ignarus non omnes esse rogandos</span><span class="linebreak"></span>
<span class="line">“parcite!” motus erat, cum iam revocabile telum</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>non fuit, arcitenens; minimo tamen occidit ille</span><span class="linebreak"></span>
<span class="line">vulnere, non alte percusso corde sagitta.</span><span class="linebreak"></span>
<span class="line indent1">Fama mali populique dolor lacrimaeque suorum</span><span class="linebreak"></span>
<span class="line">tam subitae matrem certam fecere ruinae,</span><span class="linebreak"></span>
<span class="line">mirantem potuisse irascentemque, quod ausi</span><span class="linebreak"></span>
<span class="line"><span class="br"></span><span class="lineNumber">270</span><span class="br"></span>hoc essent superi, quod tantum iuris haberent;</span><span class="linebreak"></span>
<span class="line">nam pater Amphion ferro per pectus adacto</span><span class="linebreak"></span>
<span class="line">finierat moriens pariter cum luce dolorem.</span><span class="linebreak"></span>
<span class="line">heu! quantum haec Niobe Niobe distabat ab illa,</span><span class="linebreak"></span>
<span class="line">quae modo Latois populum submoverat aris</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>et mediam tulerat gressus resupina per urbem</span><span class="linebreak"></span>
<span class="line">invidiosa suis; at nunc miseranda vel hosti!</span><span class="linebreak"></span>
<span class="line">corporibus gelidis incumbit et ordine nullo</span><span class="linebreak"></span>
<span class="line">oscula dispensat natos suprema per omnes;</span><span class="linebreak"></span>
<span class="line">a quibus ad caelum liventia bracchia tollens</span><span class="linebreak"></span>
<span class="line"><span class="br"></span><span class="lineNumber">280</span><span class="br"></span>“pascere, crudelis, nostro, Latona, dolore,</span><span class="linebreak"></span>
<span class="line">pascere” ait “satiaque meo tua pectora luctu!</span><span class="linebreak"></span>
<span class="line">[corque ferum satia!” dixit. “per funera septem]</span><span class="linebreak"></span>
<span class="line">efferor: exsulta victrixque inimica triumpha!</span><span class="linebreak"></span>
<span class="line">cur autem victrix? miserae mihi plura supersunt,</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>quam tibi felici; post tot quoque funera vinco!”</span><span class="linebreak"></span>
</p>
</section><notes></notes></section>