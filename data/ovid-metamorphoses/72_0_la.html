<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">membra tulit passu; vocem quoque fecit anilem,</span><span class="linebreak"></span>
<span class="line">ipsaque erat Beroe, Semeles Epidauria nutrix.</span><span class="linebreak"></span>
<span class="line">ergo ubi captato sermone diuque loquendo</span><span class="linebreak"></span>
<span class="line"><span class="br"></span><span class="lineNumber">280</span><span class="br"></span>ad nomen venere Iovis, suspirat et “opto,</span><span class="linebreak"></span>
<span class="line">Iuppiter ut sit” ait; “metuo tamen omnia: multi</span><span class="linebreak"></span>
<span class="line">nomine divorum thalamos iniere pudicos.</span><span class="linebreak"></span>
<span class="line">nec tamen esse Iovem satis est: det pignus amoris,</span><span class="linebreak"></span>
<span class="line">si modo verus is est; quantusque et qualis ab alta</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>Iunone excipitur, tantus talisque, rogato,</span><span class="linebreak"></span>
<span class="line">det tibi conplexus suaque ante insignia sumat!”</span><span class="linebreak"></span>
<span class="line indent1">Talibus ignaram Iuno Cadmeida dictis</span><span class="linebreak"></span>
<span class="line">formarat: rogat illa Iovem sine nomine munus.</span><span class="linebreak"></span>
<span class="line">cui deus “elige!” ait “nullam patiere repulsam,</span><span class="linebreak"></span>
<span class="line">quoque magis credas, Stygii quoque conscia sunto</span><span class="linebreak"></span>
<span class="line"><span class="br"></span><span class="lineNumber">291</span><span class="br"></span>numina torrentis: timor et deus ille deorum est.”</span><span class="linebreak"></span>
<span class="line">laeta malo nimiumque potens perituraque amantis</span><span class="linebreak"></span>
<span class="line">obsequio Semele “qualem Saturnia” dixit</span><span class="linebreak"></span>
<span class="line">“te solet amplecti, Veneris cum foedus initis,</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>da mihi te talem!” voluit deus ora loquentis</span><span class="linebreak"></span>
<span class="line">opprimere: exierat iam vox properata sub auras.</span><span class="linebreak"></span>
<span class="line">ingemuit; neque enim non haec optasse, neque ille</span><span class="linebreak"></span>
<span class="line">non iurasse potest. ergo maestissimus altum</span><span class="linebreak"></span>
<span class="line">aethera conscendit vultuque sequentia traxit</span><span class="linebreak"></span>
<span class="line"><span class="br"></span><span class="lineNumber">300</span><span class="br"></span>nubila, quis nimbos inmixtaque fulgura ventis</span><span class="linebreak"></span>
<span class="line">addidit et tonitrus et inevitabile fulmen;</span><span class="linebreak"></span>
<span class="line">qua tamen usque potest, vires sibi demere temptat</span><span class="linebreak"></span>
<span class="line">nec, quo centimanum deiecerat igne Typhoea,</span><span class="linebreak"></span>
</p>
</section><notes></notes></section>