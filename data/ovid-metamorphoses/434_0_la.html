<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line indent1">â€œFando aliquem Hippolytum vestras si contigit</span><span class="linebreak"></span>
<span class="line indent2">aures</span><span class="linebreak"></span>
<span class="line">credulitate patris, sceleratae fraude novercae</span><span class="linebreak"></span>
<span class="line">occubuisse neci, mirabere, vixque probabo,</span><span class="linebreak"></span>
<span class="line">sed tamen ille ego sum. me Pasiphaeia quondam</span><span class="linebreak"></span>
<span class="line"><span class="br"></span><span class="lineNumber">501</span><span class="br"></span>temptatum frustra patrium temerare cubile,</span><span class="linebreak"></span>
<span class="line">quod voluit, finxit voluisse et, crimine verso</span><span class="linebreak"></span>
<span class="line">(indiciine metu magis offensane repulsae? )</span><span class="linebreak"></span>
<span class="line">damnavit, meritumque nihil pater eicit urbe</span><span class="linebreak"></span>
<span class="line"><span class="br"></span><span class="lineNumber">505</span><span class="br"></span>hostilique caput prece detestatur euntis.</span><span class="linebreak"></span>
<span class="line">Pittheam profugo curru Troezena petebam</span><span class="linebreak"></span>
<span class="line">iamque Corinthiaci carpebam litora ponti,</span><span class="linebreak"></span>
<span class="line">cum mare surrexit, cumulusque inmanis aquarum</span><span class="linebreak"></span>
<span class="line">in montis speciem curvari et crescere visus</span><span class="linebreak"></span>
<span class="line"><span class="br"></span><span class="lineNumber">510</span><span class="br"></span>et dare mugitus summoque cacumine findi;</span><span class="linebreak"></span>
<span class="line">corniger hinc taurus ruptis expellitur undis</span><span class="linebreak"></span>
<span class="line">pectoribusque tenus molles erectus in auras</span><span class="linebreak"></span>
<span class="line">naribus et patulo partem maris evomit ore.</span><span class="linebreak"></span>
<span class="line">corda pavent comitum, mihi mens interrita mansit</span><span class="linebreak"></span>
<span class="line"><span class="br"></span><span class="lineNumber">515</span><span class="br"></span>exiliis contenta suis, cum colla feroces</span><span class="linebreak"></span>
<span class="line">ad freta convertunt adrectisque auribus horrent</span><span class="linebreak"></span>
<span class="line">quadrupedes monstrique metu turbantur et altis</span><span class="linebreak"></span>
<span class="line">praecipitant currum scopulis; ego ducere vana</span><span class="linebreak"></span>
<span class="line">frena manu spumis albentibus oblita luctor</span><span class="linebreak"></span>
<span class="line"><span class="br"></span><span class="lineNumber">520</span><span class="br"></span>et retro lentas tendo resupinus habenas.</span><span class="linebreak"></span>
<span class="line">nec tamen has vires rabies superasset equorum,</span><span class="linebreak"></span>
<span class="line">ni rota, perpetuum qua circumvertitur axem,</span><span class="linebreak"></span>
<span class="line">stipitis occursu fracta ac disiecta fuisset.</span><span class="linebreak"></span>
<span class="line">excutior curru, lorisque tenentibus artus</span><span class="linebreak"></span>
<span class="line"><span class="br"></span><span class="lineNumber">525</span><span class="br"></span>viscera viva trahi, nervos in stipe teneri,</span><span class="linebreak"></span>
</p>
</section><notes></notes></section>