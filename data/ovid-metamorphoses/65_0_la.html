<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">cingitur, interdum longa trabe rectior adstat,</span><span class="linebreak"></span>
<span class="line">inpete nunc vasto ceu concitus imbribus amnis</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>fertur et obstantis proturbat pectore silvas.</span><span class="linebreak"></span>
<span class="line">cedit Agenorides paulum spolioque leonis</span><span class="linebreak"></span>
<span class="line">sustinet incursus instantiaque ora retardat</span><span class="linebreak"></span>
<span class="line">cuspide praetenta: furit ille et inania duro</span><span class="linebreak"></span>
<span class="line">vulnera dat ferro figitque in acumine dentes.</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>iamque venenifero sanguis manare palato</span><span class="linebreak"></span>
<span class="line">coeperat et virides adspergine tinxerat herbas;</span><span class="linebreak"></span>
<span class="line">sed leve vulnus erat, quia se retrahebat ab ictu</span><span class="linebreak"></span>
<span class="line">laesaque colla dabat retro plagamque sedere</span><span class="linebreak"></span>
<span class="line">cedendo arcebat nec longius ire sinebat,</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>donec Agenorides coniectum in guttura ferrum</span><span class="linebreak"></span>
<span class="line">usque sequens pressit, dum retro quercus eunti</span><span class="linebreak"></span>
<span class="line">obstitit et fixa est pariter cum robore cervix.</span><span class="linebreak"></span>
<span class="line">pondere serpentis curvata est arbor et ima</span><span class="linebreak"></span>
<span class="line">parte flagellari gemuit sua robora caudae.</span><span class="linebreak"></span>
<span class="line indent1"><span class="br"></span><span class="lineNumber">95</span><span class="br"></span>Dum spatium victor victi considerat hostis,</span><span class="linebreak"></span>
<span class="line">vox subito audita est; neque erat cognoscere</span><span class="linebreak"></span>
<span class="line indent2">promptum,</span><span class="linebreak"></span>
<span class="line">unde, sed audita est: “quid, Agenore nate,</span><span class="linebreak"></span>
<span class="line indent2">peremptum</span><span class="linebreak"></span>
<span class="line">serpentem spectas? et tu spectabere serpens.”</span><span class="linebreak"></span>
<span class="line">ille diu pavidus pariter cum mente colorem</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>perdiderat, gelidoque comae terrore rigebant:</span><span class="linebreak"></span>
<span class="line">ecce viri fautrix superas delapsa per auras</span><span class="linebreak"></span>
<span class="line">Pallas adest motaeque iubet supponere terrae</span><span class="linebreak"></span>
<span class="line">vipereos dentes, populi incrementa futuri.</span><span class="linebreak"></span>
<span class="line">paret et, ut presso sulcum patefecit aratro,</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>spargit humi iussos, mortalia semina, dentes.</span><span class="linebreak"></span>
<span class="line">inde (fide maius) glaebae coepere moveri,</span><span class="linebreak"></span>
</p>
</section><notes></notes></section>