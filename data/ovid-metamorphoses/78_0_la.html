<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">nec via nec montes nec clausis moenia portis;</span><span class="linebreak"></span>
<span class="line"><span class="br"></span><span class="lineNumber">450</span><span class="br"></span>exigua prohibemur aqua! cupit ipse teneri:</span><span class="linebreak"></span>
<span class="line">nam quotiens liquidis porreximus oscula lymphis,</span><span class="linebreak"></span>
<span class="line">hic totiens ad me resupino nititur ore.</span><span class="linebreak"></span>
<span class="line">posse putes tangi: minimum est, quod amantibus</span><span class="linebreak"></span>
<span class="line indent2">obstat.</span><span class="linebreak"></span>
<span class="line">quisquis es, huc exi! quid me, puer unice, fallis</span><span class="linebreak"></span>
<span class="line"><span class="br"></span><span class="lineNumber">455</span><span class="br"></span>quove petitus abis? certe nec forma nec aetas</span><span class="linebreak"></span>
<span class="line">est mea, quam fugias, et amarunt me quoque</span><span class="linebreak"></span>
<span class="line indent2">nymphae!</span><span class="linebreak"></span>
<span class="line">spem mihi nescio quam vultu promittis amico,</span><span class="linebreak"></span>
<span class="line">cumque ego porrexi tibi bracchia, porrigis ultro,</span><span class="linebreak"></span>
<span class="line">cum risi, adrides; lacrimas quoque saepe notavi</span><span class="linebreak"></span>
<span class="line"><span class="br"></span><span class="lineNumber">460</span><span class="br"></span>me lacrimante tuas; nutu quoque signa remittis</span><span class="linebreak"></span>
<span class="line">et, quantum motu formosi suspicor oris,</span><span class="linebreak"></span>
<span class="line">verba refers aures non pervenientia nostras!</span><span class="linebreak"></span>
<span class="line">iste ego sum: sensi, nec me mea fallit imago;</span><span class="linebreak"></span>
<span class="line">uror amore mei: flammas moveoque feroque.</span><span class="linebreak"></span>
<span class="line">quid faciam? roger anne rogem? quid deinde rogabo?</span><span class="linebreak"></span>
<span class="line"><span class="br"></span><span class="lineNumber">466</span><span class="br"></span>quod cupio mecum est: inopem me copia fecit.</span><span class="linebreak"></span>
<span class="line">o utinam a nostro secedere corpore possem!</span><span class="linebreak"></span>
<span class="line">votum in amante novum, vellem, quod amamus, abesset.</span><span class="linebreak"></span>
<span class="line">iamque dolor vires adimit, nec tempora vitae</span><span class="linebreak"></span>
<span class="line">longa meae superant, primoque exstinguor in aevo.</span><span class="linebreak"></span>
<span class="line"><span class="br"></span><span class="lineNumber">471</span><span class="br"></span>nec mihi mors gravis est posituro morte dolores,</span><span class="linebreak"></span>
<span class="line">hic, qui diligitur, vellem diuturnior esset;</span><span class="linebreak"></span>
<span class="line">nunc duo concordes anima moriemur in una.‚Äù</span><span class="linebreak"></span>
<span class="line indent1">Dixit et ad faciem rediit male sanus eandem</span><span class="linebreak"></span>
<span class="line"><span class="br"></span><span class="lineNumber">475</span><span class="br"></span>et lacrimis turbavit aquas, obscuraque moto</span><span class="linebreak"></span>
</p>
</section><notes></notes></section>