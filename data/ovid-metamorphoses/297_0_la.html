<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">et conata femur maerenti plangere dextra</span><span class="linebreak"></span>
<span class="line">robora percussit, pectus quoque robora fiunt,</span><span class="linebreak"></span>
<span class="line">robora sunt umeri; nodosaque bracchia veros</span><span class="linebreak"></span>
<span class="line">esse putes ramos, et non fallare putando.</span><span class="linebreak"></span>
<span class="line indent1">Nec satis hoc Baccho est, ipsos quoque deserit agros</span><span class="linebreak"></span>
<span class="line"><span class="br"></span><span class="lineNumber">86</span><span class="br"></span>cumque choro meliore sui vineta Timoli</span><span class="linebreak"></span>
<span class="line">Pactolonque petit, quamvis non aureus illo</span><span class="linebreak"></span>
<span class="line">tempore nec caris erat invidiosus harenis.</span><span class="linebreak"></span>
<span class="line">hunc adsueta cohors, satyri bacchaeque, frequentant,</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>at Silenus abest: titubantem annisque meroque</span><span class="linebreak"></span>
<span class="line">ruricolae cepere Phryges vinctumque coronis</span><span class="linebreak"></span>
<span class="line">ad regem duxere Midan, cui Thracius Orpheus</span><span class="linebreak"></span>
<span class="line">orgia tradiderat cum Cecropio Eumolpo.</span><span class="linebreak"></span>
<span class="line">qui simul agnovit socium comitemque sacrorum,</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>hospitis adventu festum genialiter egit</span><span class="linebreak"></span>
<span class="line">per bis quinque dies et iunctas ordine noctes,</span><span class="linebreak"></span>
<span class="line">et iam stellarum sublime coegerat agmen</span><span class="linebreak"></span>
<span class="line">Lucifer undecimus, Lydos cum laetus in agros</span><span class="linebreak"></span>
<span class="line">rex venit et iuveni Silenum reddit alumno.</span><span class="linebreak"></span>
<span class="line indent1"><span class="br"></span><span class="lineNumber">100</span><span class="br"></span>Huic deus optandi gratum, sed inutile, fecit</span><span class="linebreak"></span>
<span class="line">muneris arbitrium gaudens altore recepto.</span><span class="linebreak"></span>
<span class="line">ille male usurus donis ait “effice, quicquid</span><span class="linebreak"></span>
<span class="line">corpore contigero, fulvum vertatur in aurum.”</span><span class="linebreak"></span>
<span class="line">adnuit optatis nocituraque munera solvit</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>Liber et indoluit, quod non meliora petisset.</span><span class="linebreak"></span>
<span class="line">laetus abit gaudetque malo Berecyntius heros</span><span class="linebreak"></span>
<span class="line">pollicitique fidem tangendo singula temptat</span><span class="linebreak"></span>
<span class="line">vixque sibi credens, non alta fronde virentem</span><span class="linebreak"></span>
<span class="line">ilice detraxit virgam: virga aurea facta est;</span><span class="linebreak"></span>
</p>
</section><notes></notes></section>