<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">ut vidit, conata manu laniare capillos,</span><span class="linebreak"></span>
<span class="line">fronde manum implevit: frondes caput omne tene-</span><span class="linebreak"></span>
<span class="line indent2"><span class="br"></span><span class="lineNumber">355</span><span class="br"></span>bant.</span><span class="linebreak"></span>
<span class="line">at puer Amphissos, (namque hoc avus Eurytus illi</span><span class="linebreak"></span>
<span class="line">addiderat nomen,) materna rigescere sentit</span><span class="linebreak"></span>
<span class="line">ubera; nec sequitur ducentem lacteus umor.</span><span class="linebreak"></span>
<span class="line">spectatrix aderam fati crudelis, opemque</span><span class="linebreak"></span>
<span class="line">non poteram tibi ferre, soror, quantumque valebam,</span><span class="linebreak"></span>
<span class="line"><span class="br"></span><span class="lineNumber">361</span><span class="br"></span>crescentem truncum ramosque amplexa morabar,</span><span class="linebreak"></span>
<span class="line">et, fateor, volui sub eodem cortice condi.</span><span class="linebreak"></span>
<span class="line">“Ecce vir Andraemon genitorque miserrimus adsunt,</span><span class="linebreak"></span>
<span class="line">et quaerunt Dryopen: Dryopen quaerentibus illis</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>ostendi loton. tepido dant oscula ligno,</span><span class="linebreak"></span>
<span class="line">adfusique suae radicibus arboris haerent.</span><span class="linebreak"></span>
<span class="line">nil nisi iam faciem, quod non foret arbor, habebat</span><span class="linebreak"></span>
<span class="line">cara soror: lacrimae misero de corpore factis</span><span class="linebreak"></span>
<span class="line">inrorant foliis, ac, dum licet, oraque praestant</span><span class="linebreak"></span>
<span class="line"><span class="br"></span><span class="lineNumber">370</span><span class="br"></span>vocis iter, tales effundit in aëra questus:</span><span class="linebreak"></span>
<span class="line">‘siqua fides miseris, hoc me per numina iuro</span><span class="linebreak"></span>
<span class="line">non meruisse nefas. patior sine crimine poenam.</span><span class="linebreak"></span>
<span class="line">viximus innocuae. si mentior, arida perdam</span><span class="linebreak"></span>
<span class="line">quas habeo frondes, et caesa securibus urar.</span><span class="linebreak"></span>
<span class="line"><span class="br"></span><span class="lineNumber">375</span><span class="br"></span>hunc tamen infantem maternis demite ramis,</span><span class="linebreak"></span>
<span class="line">et date nutrici, nostraque sub arbore saepe</span><span class="linebreak"></span>
<span class="line">lac facitote bibat, nostraque sub arbore ludat.</span><span class="linebreak"></span>
<span class="line">cumque loqui poterit, matrem facitote salutet,</span><span class="linebreak"></span>
<span class="line">et tristis dicat “latet hoc in stipite mater.”</span><span class="linebreak"></span>
<span class="line"><span class="br"></span><span class="lineNumber">380</span><span class="br"></span>stagna tamen timeat, nec carpat ab arbore flores,</span><span class="linebreak"></span>
</p>
</section><notes></notes></section>