<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">rettulit illa nihil nisi “sit tibi copia nostri!”</span><span class="linebreak"></span>
<span class="line">spreta latet silvis pudibundaque frondibus ora</span><span class="linebreak"></span>
<span class="line">protegit et solis ex illo vivit in antris;</span><span class="linebreak"></span>
<span class="line">sed tamen haeret amor crescitque dolore repulsae;</span><span class="linebreak"></span>
<span class="line"><span class="br"></span><span class="lineNumber">396</span><span class="br"></span>extenuant vigiles corpus miserabile curae</span><span class="linebreak"></span>
<span class="line">adducitque cutem macies et in aera sucus</span><span class="linebreak"></span>
<span class="line">corporis omnis abit; vox tantum atque ossa supersunt:</span><span class="linebreak"></span>
<span class="line">vox manet, ossa ferunt lapidis traxisse figuram.</span><span class="linebreak"></span>
<span class="line"><span class="br"></span><span class="lineNumber">400</span><span class="br"></span>inde latet silvis nulloque in monte videtur,</span><span class="linebreak"></span>
<span class="line">omnibus auditur: sonus est, qui vivit in illa.</span><span class="linebreak"></span>
<span class="line indent1">Sic hanc, sic alias undis aut montibus ortas</span><span class="linebreak"></span>
<span class="line">luserat hic nymphas, sic coetus ante viriles;</span><span class="linebreak"></span>
<span class="line">inde manus aliquis despectus ad aethera tollens</span><span class="linebreak"></span>
<span class="line"><span class="br"></span><span class="lineNumber">405</span><span class="br"></span>“sic amet ipse licet, sic non potiatur amato!”</span><span class="linebreak"></span>
<span class="line">dixerat: adsensit precibus Rhamnusia iustis.</span><span class="linebreak"></span>
<span class="line">fons erat inlimis, nitidis argenteus undis,</span><span class="linebreak"></span>
<span class="line">quem neque pastores neque pastae monte capellae</span><span class="linebreak"></span>
<span class="line">contigerant aliudve pecus, quem nulla volucris</span><span class="linebreak"></span>
<span class="line"><span class="br"></span><span class="lineNumber">410</span><span class="br"></span>nec fera turbarat nec lapsus ab arbore ramus;</span><span class="linebreak"></span>
<span class="line">gramen erat circa, quod proximus umor alebat,</span><span class="linebreak"></span>
<span class="line">silvaque sole locum passura tepescere nullo.</span><span class="linebreak"></span>
<span class="line">hic puer et studio venandi lassus et aestu</span><span class="linebreak"></span>
<span class="line">procubuit faciemque loci fontemque secutus,</span><span class="linebreak"></span>
<span class="line"><span class="br"></span><span class="lineNumber">415</span><span class="br"></span>dumque sitim sedare cupit, sitis altera crevit,</span><span class="linebreak"></span>
<span class="line">dumque bibit, visae correptus imagine formae</span><span class="linebreak"></span>
<span class="line">spem sine corpore amat, corpus putat esse, quod</span><span class="linebreak"></span>
<span class="line indent2">umbra est.</span><span class="linebreak"></span>
<span class="line">adstupet ipse sibi vultuque inmotus eodem</span><span class="linebreak"></span>
</p>
</section><notes></notes></section>