<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">aut aliquem e sociis, in quem mea saeviat ira,</span><span class="linebreak"></span>
<span class="line">viscera cuius edam, cuius viventia dextra</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>membra mea laniem, cuius mihi sanguis inundet</span><span class="linebreak"></span>
<span class="line">guttur, et elisi trepident sub dentibus artus:</span><span class="linebreak"></span>
<span class="line">quam nullum aut leve sit damnum mihi lucis</span><span class="linebreak"></span>
<span class="line indent2">ademptae!â€™</span><span class="linebreak"></span>
<span class="line">haec et plura ferox, me luridus occupat horror</span><span class="linebreak"></span>
<span class="line">spectantem vultus etiamnum caede madentes</span><span class="linebreak"></span>
<span class="line"><span class="br"></span><span class="lineNumber">200</span><span class="br"></span>crudelesque manus et inanem luminis orbem</span><span class="linebreak"></span>
<span class="line">membraque et humano concretam sanguine barbam.</span><span class="linebreak"></span>
<span class="line">mors erat ante oculos, minimum tamen illa malorum,</span><span class="linebreak"></span>
<span class="line">et iam prensurum, iam nunc mea viscera rebar</span><span class="linebreak"></span>
<span class="line">in sua mersurum, mentique haerebat imago</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>temporis illius, quo vidi bina meorum</span><span class="linebreak"></span>
<span class="line">ter quater adfligi sociorum corpora terrae,</span><span class="linebreak"></span>
<span class="line">cum super ipse iacens hirsuti more leonis</span><span class="linebreak"></span>
<span class="line">visceraque et carnes cumque albis ossa medullis</span><span class="linebreak"></span>
<span class="line">semianimesque artus avidam condebat in alvum;</span><span class="linebreak"></span>
<span class="line">me tremor invasit: stabam sine sanguine maestus,</span><span class="linebreak"></span>
<span class="line"><span class="br"></span><span class="lineNumber">211</span><span class="br"></span>mandentemque videns eiectantemque cruentas</span><span class="linebreak"></span>
<span class="line">ore dapes et frusta mero glomerata vomentem:</span><span class="linebreak"></span>
<span class="line">talia fingebam misero mihi fata parari</span><span class="linebreak"></span>
<span class="line">perque dies multos latitans omnemque tremiscens</span><span class="linebreak"></span>
<span class="line">ad strepitum mortemque timens cupidusque moriri</span><span class="linebreak"></span>
<span class="line"><span class="br"></span><span class="lineNumber">216</span><span class="br"></span>glande famem pellens et mixta frondibus herba</span><span class="linebreak"></span>
<span class="line">solus inops exspes leto poenaeque relictus</span><span class="linebreak"></span>
<span class="line">hanc procul adspexi longo post tempore navem</span><span class="linebreak"></span>
<span class="line">oravique fugam gestu ad litusque cucurri,</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>et movi: Graiumque ratis Troiana recepit!</span><span class="linebreak"></span>
</p>
</section><notes></notes></section>