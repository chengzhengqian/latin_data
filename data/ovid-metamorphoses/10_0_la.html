<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">rex superum trepidare vetat subolemque priori</span><span class="linebreak"></span>
<span class="line">dissimilem populo promittit origine mira.</span><span class="linebreak"></span>
<span class="line indent1">Iamque erat in totas sparsurus fulmina terras;</span><span class="linebreak"></span>
<span class="line">sed timuit, ne forte sacer tot ab ignibus aether</span><span class="linebreak"></span>
<span class="line"><span class="br"></span><span class="lineNumber">255</span><span class="br"></span>conciperet flammas longusque ardesceret axis:</span><span class="linebreak"></span>
<span class="line">esse quoque in fatis reminiscitur, adfore tempus,</span><span class="linebreak"></span>
<span class="line">quo mare, quo tellus correptaque regia caeli</span><span class="linebreak"></span>
<span class="line">ardeat et mundi moles obsessa laboret.</span><span class="linebreak"></span>
<span class="line">tela reponuntur manibus fabricata cyclopum;</span><span class="linebreak"></span>
<span class="line"><span class="br"></span><span class="lineNumber">260</span><span class="br"></span>poena placet diversa, genus mortale sub undis</span><span class="linebreak"></span>
<span class="line">perdere et ex omni nimbos demittere caelo.</span><span class="linebreak"></span>
<span class="line indent1">Protinus Aeoliis Aquilonem claudit in antris</span><span class="linebreak"></span>
<span class="line">et quaecumque fugant inductas flamina nubes</span><span class="linebreak"></span>
<span class="line">emittitque Notum. madidis Notus evolat alis,</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>terribilem picea tectus caligine vultum;</span><span class="linebreak"></span>
<span class="line">barba gravis nimbis, canis fluit unda capillis;</span><span class="linebreak"></span>
<span class="line">fronte sedent nebulae, rorant pennaeque sinusque.</span><span class="linebreak"></span>
<span class="line">utque manu lata pendentia nubila pressit,</span><span class="linebreak"></span>
<span class="line">fit fragor: hinc densi funduntur ab aethere nimbi;</span><span class="linebreak"></span>
<span class="line"><span class="br"></span><span class="lineNumber">270</span><span class="br"></span>nuntia Iunonis varios induta colores</span><span class="linebreak"></span>
<span class="line">concipit Iris aquas alimentaque nubibus adfert.</span><span class="linebreak"></span>
<span class="line">sternuntur segetes et deplorata coloni</span><span class="linebreak"></span>
<span class="line">vota iacent, longique perit labor inritus anni.</span><span class="linebreak"></span>
<span class="line indent1">Nec caelo contenta suo est Iovis ira, sed illum</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>caeruleus frater iuvat auxiliaribus undis.</span><span class="linebreak"></span>
<span class="line">convocat hic amnes: qui postquam tecta tyranni</span><span class="linebreak"></span>
<span class="line">intravere sui, â€œnon est hortamine longo</span><span class="linebreak"></span>
</p>
</section><notes></notes></section>