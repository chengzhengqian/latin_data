<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">565</span><span class="br"></span>spes abiit finemque vident in funere morbi,</span><span class="linebreak"></span>
<span class="line">indulgent animis et nulla, quid utile, cura est:</span><span class="linebreak"></span>
<span class="line">utile enim nihil est. passim positoque pudore</span><span class="linebreak"></span>
<span class="line">fontibus et fluviis puteisque capacibus haerent,</span><span class="linebreak"></span>
<span class="line">nec sitis est exstincta prius quam vita bibendo.</span><span class="linebreak"></span>
<span class="line"><span class="br"></span><span class="lineNumber">570</span><span class="br"></span>inde graves multi nequeunt consurgere et ipsis</span><span class="linebreak"></span>
<span class="line">inmoriuntur aquis, aliquis tamen haurit et illas;</span><span class="linebreak"></span>
<span class="line">tantaque sunt miseris invisi taedia lecti,</span><span class="linebreak"></span>
<span class="line">prosiliunt aut, si prohibent consistere vires,</span><span class="linebreak"></span>
<span class="line">corpora devolvunt in humum fugiuntque penates</span><span class="linebreak"></span>
<span class="line"><span class="br"></span><span class="lineNumber">575</span><span class="br"></span>quisque suos, sua cuique domus funesta videtur,</span><span class="linebreak"></span>
<span class="line">et quia causa latet, locus est in crimine; partim</span><span class="linebreak"></span>
<span class="line">semianimes errare viis, dum stare valebant,</span><span class="linebreak"></span>
<span class="line">adspiceres, flentes alios terraque iacentes</span><span class="linebreak"></span>
<span class="line">lassaque versantes supremo lumina motu;</span><span class="linebreak"></span>
<span class="line"><span class="br"></span><span class="lineNumber">580</span><span class="br"></span>membraque pendentis tendunt ad sidera caeli,</span><span class="linebreak"></span>
<span class="line">hic illic, ubi mors deprenderat, exhalantes.</span><span class="linebreak"></span>
<span class="line indent1">â€œQuid mihi tunc animi fuit? an, quod debuit esse,</span><span class="linebreak"></span>
<span class="line">ut vitam odissem et cuperem pars esse meorum?</span><span class="linebreak"></span>
<span class="line">quo se cumque acies oculorum flexerat, illic</span><span class="linebreak"></span>
<span class="line"><span class="br"></span><span class="lineNumber">585</span><span class="br"></span>vulgus erat stratum, veluti cum putria motis</span><span class="linebreak"></span>
<span class="line">poma cadunt ramis agitataque ilice glandes.</span><span class="linebreak"></span>
<span class="line">templa vides contra gradibus sublimia longis:</span><span class="linebreak"></span>
<span class="line">Iuppiter illa tenet. quis non altaribus illis</span><span class="linebreak"></span>
<span class="line">inrita tura dedit? quotiens pro coniuge coniunx,</span><span class="linebreak"></span>
<span class="line"><span class="br"></span><span class="lineNumber">590</span><span class="br"></span>pro gnato genitor dum verba precantia dicit,</span><span class="linebreak"></span>
<span class="line">non exoratis animam finivit in aris,</span><span class="linebreak"></span>
<span class="line">inque manu turis pars inconsumpta reperta est!</span><span class="linebreak"></span>
<span class="line">admoti quotiens templis, dum vota sacerdos</span><span class="linebreak"></span>
<span class="line">concipit et fundit durum inter cornua vinum,</span><span class="linebreak"></span>
</p>
</section><notes></notes></section>