<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">et, modo qui nivea pendebant fronte capilli,</span><span class="linebreak"></span>
<span class="line">horrida caesaries fieri sumptoque rigore</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>sidereum gracili spectare cacumine caelum.</span><span class="linebreak"></span>
<span class="line">ingemuit tristisque deus “lugebere nobis</span><span class="linebreak"></span>
<span class="line">lugebisque alios aderisque dolentibus” inquit.</span><span class="linebreak"></span>
<span class="line indent1">Tale nemus vates attraxerat inque ferarum</span><span class="linebreak"></span>
<span class="line">concilio, medius turbae, volucrumque sedebat.</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>ut satis inpulsas temptavit pollice chordas</span><span class="linebreak"></span>
<span class="line">et sensit varios, quamvis diversa sonarent,</span><span class="linebreak"></span>
<span class="line">concordare modos, hoc vocem carmine movit:</span><span class="linebreak"></span>
<span class="line">“ab Iove, Musa parens, (cedunt Iovis omnia</span><span class="linebreak"></span>
<span class="line indent2">regno,)</span><span class="linebreak"></span>
<span class="line">carmina nostra move! Iovis est mihi saepe potestas</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>dicta prius: cecini plectro graviore Gigantas</span><span class="linebreak"></span>
<span class="line">sparsaque Phlegraeis victricia fulmina campis.</span><span class="linebreak"></span>
<span class="line">nunc opus est leviore lyra, puerosque canamus</span><span class="linebreak"></span>
<span class="line">dilectos superis inconcessisque puellas</span><span class="linebreak"></span>
<span class="line">ignibus attonitas meruisse libidine poenam.</span><span class="linebreak"></span>
<span class="line indent1">“Rex superum Phrygii quondam Ganymedis amore</span><span class="linebreak"></span>
<span class="line"><span class="br"></span><span class="lineNumber">156</span><span class="br"></span>arsit, et inventum est aliquid, quod Iuppiter esse,</span><span class="linebreak"></span>
<span class="line">quam quod erat, mallet. nulla tamen alite verti</span><span class="linebreak"></span>
<span class="line">dignatur, nisi quae posset sua fulmina ferre.</span><span class="linebreak"></span>
<span class="line">nec mora, percusso mendacibus aere pennis</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>abripit Iliaden; qui nunc quoque pocula miscet</span><span class="linebreak"></span>
<span class="line">invitaque Iovi nectar Iunone ministrat.</span><span class="linebreak"></span>
<span class="line indent1">“Te quoque, Amyclide, posuisset in aethere Phoebus,</span><span class="linebreak"></span>
<span class="line">tristia si spatium ponendi fata dedissent.</span><span class="linebreak"></span>
<span class="line">qua licet, aeternus tamen es, quotiensque repellit</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>ver hiemem, Piscique Aries succedit aquoso,</span><span class="linebreak"></span>
</p>
</section><notes></notes></section>