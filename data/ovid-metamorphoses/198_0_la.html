<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">venimus et latos indagine cinximus agros.</span><span class="linebreak"></span>
<span class="line">illa levi velox superabat retia saltu</span><span class="linebreak"></span>
<span class="line">summaque transibat postarum lina plagarum:</span><span class="linebreak"></span>
<span class="line">copula detrahitur canibus, quas illa sequentes</span><span class="linebreak"></span>
<span class="line"><span class="br"></span><span class="lineNumber">770</span><span class="br"></span>effugit et coetum non segnior alite ludit.</span><span class="linebreak"></span>
<span class="line">poscor et ipse meum consensu Laelapa magno</span><span class="linebreak"></span>
<span class="line">(muneris hoc nomen): iamdudum vincula pugnat</span><span class="linebreak"></span>
<span class="line">exuere ipse sibi colloque morantia tendit.</span><span class="linebreak"></span>
<span class="line">vix bene missus erat, nec iam poteramus, ubi esset,</span><span class="linebreak"></span>
<span class="line"><span class="br"></span><span class="lineNumber">775</span><span class="br"></span>scire; pedum calidus vestigia pulvis habebat,</span><span class="linebreak"></span>
<span class="line">ipse oculis ereptus erat: non ocior illo</span><span class="linebreak"></span>
<span class="line">hasta nec excussae contorto verbere glandes</span><span class="linebreak"></span>
<span class="line">nec Gortyniaco calamus levis exit ab arcu.</span><span class="linebreak"></span>
<span class="line">collis apex medii subiectis inminet arvis:</span><span class="linebreak"></span>
<span class="line"><span class="br"></span><span class="lineNumber">780</span><span class="br"></span>tollor eo capioque novi spectacula cursus,</span><span class="linebreak"></span>
<span class="line">quo modo deprendi, modo se subducere ab ipso</span><span class="linebreak"></span>
<span class="line">vulnere visa fera est; nec limite callida recto</span><span class="linebreak"></span>
<span class="line">in spatiumque fugit, sed decipit ora sequentis</span><span class="linebreak"></span>
<span class="line">et redit in gyrum, ne sit suus inpetus hosti:</span><span class="linebreak"></span>
<span class="line">inminet hic sequiturque parem similisque tenenti</span><span class="linebreak"></span>
<span class="line"><span class="br"></span><span class="lineNumber">786</span><span class="br"></span>non tenet et vanos exercet in aera morsus.</span><span class="linebreak"></span>
<span class="line">ad iaculi vertebar opem; quod dextera librat</span><span class="linebreak"></span>
<span class="line">dum mea, dum digitos amentis addere tempto,</span><span class="linebreak"></span>
<span class="line">lumina deflexi. revocataque rursus eodem</span><span class="linebreak"></span>
<span class="line">rettuleram: medio (mirum) duo marmora campo</span><span class="linebreak"></span>
<span class="line"><span class="br"></span><span class="lineNumber">791</span><span class="br"></span>adspicio; fugere hoc, illud captare putares.</span><span class="linebreak"></span>
<span class="line">scilicet invictos ambo certamine cursus</span><span class="linebreak"></span>
<span class="line">esse deus voluit, si quis deus adfuit illis.‚Äù</span><span class="linebreak"></span>
</p>
</section><notes></notes></section>