<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line indent1">Namque senex Thetidi Proteus “dea” dixerat</span><span class="linebreak"></span>
<span class="line indent2">“undae,</span><span class="linebreak"></span>
<span class="line">concipe: mater eris iuvenis, qui fortibus annis</span><span class="linebreak"></span>
<span class="line">acta patris vincet maiorque vocabitur illo.”</span><span class="linebreak"></span>
<span class="line">ergo, ne quicquam mundus Iove maius haberet,</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>quamvis haud tepidos sub pectore senserat ignes,</span><span class="linebreak"></span>
<span class="line">Iuppiter aequoreae Thetidis conubia fugit,</span><span class="linebreak"></span>
<span class="line">in suaque Aeaciden succedere vota nepotem</span><span class="linebreak"></span>
<span class="line">iussit et amplexus in virginis ire marinae.</span><span class="linebreak"></span>
<span class="line indent1">Est sinus Haemoniae curvos falcatus in arcus,</span><span class="linebreak"></span>
<span class="line"><span class="br"></span><span class="lineNumber">230</span><span class="br"></span>bracchia procurrunt: ubi, si foret altior unda,</span><span class="linebreak"></span>
<span class="line">portus erat; summis inductum est aequor harenis;</span><span class="linebreak"></span>
<span class="line">litus habet solidum, quod nec vestigia servet</span><span class="linebreak"></span>
<span class="line">nec remoretur iter nec opertum pendeat alga;</span><span class="linebreak"></span>
<span class="line">myrtea silva subest bicoloribus obsita bacis.</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>est specus in medio, natura factus an arte,</span><span class="linebreak"></span>
<span class="line">ambiguum, magis arte tamen: quo saepe venire</span><span class="linebreak"></span>
<span class="line">frenato delphine sedens, Theti, nuda solebas.</span><span class="linebreak"></span>
<span class="line">illic te Peleus, ut somno vincta iacebas,</span><span class="linebreak"></span>
<span class="line">occupat, et quoniam precibus temptata repugnas,</span><span class="linebreak"></span>
<span class="line"><span class="br"></span><span class="lineNumber">240</span><span class="br"></span>vim parat, innectens ambobus colla lacertis;</span><span class="linebreak"></span>
<span class="line">quod nisi venisses variatis saepe figuris</span><span class="linebreak"></span>
<span class="line">ad solitas artes, auso foret ille potitus;</span><span class="linebreak"></span>
<span class="line">sed modo tu volucris: volucrem tamen ille tenebat;</span><span class="linebreak"></span>
<span class="line">nunc gravis arbor eras: haerebat in arbore Peleus;</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>tertia forma fuit maculosae tigridis: illa</span><span class="linebreak"></span>
<span class="line">territus Aeacides a corpore bracchia solvit.</span><span class="linebreak"></span>
<span class="line">inde deos pelagi vino super aequora fuso</span><span class="linebreak"></span>
</p>
</section><notes></notes></section>