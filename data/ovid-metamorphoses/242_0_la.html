<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">ergo ego foedantem peregrino templa cruore</span><span class="linebreak"></span>
<span class="line">Busirin domui? saevoque alimenta parentis</span><span class="linebreak"></span>
<span class="line">Antaeo eripui? nec me pastoris Hiberi</span><span class="linebreak"></span>
<span class="line">forma triplex, nec forma triplex tua, Cerbere, movit?</span><span class="linebreak"></span>
<span class="line"><span class="br"></span><span class="lineNumber">186</span><span class="br"></span>vosne, manus, validi pressistis cornua tauri?</span><span class="linebreak"></span>
<span class="line">vestrum opus Elis habet, vestrum Stymphalides undae,</span><span class="linebreak"></span>
<span class="line">Partheniumque nemus? vestra virtute relatus</span><span class="linebreak"></span>
<span class="line">Thermodontiaco caelatus balteus auro,</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>pomaque ab insomni concustodita dracone?</span><span class="linebreak"></span>
<span class="line">nec mihi centauri potuere resistere, nec mi</span><span class="linebreak"></span>
<span class="line">Arcadiae vastator aper? nec profuit hydrae</span><span class="linebreak"></span>
<span class="line">crescere per damnum geminasque resumere vires?</span><span class="linebreak"></span>
<span class="line">quid, cum Thracis equos humano sanguine pingues</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>plenaque corporibus laceris praesepia vidi,</span><span class="linebreak"></span>
<span class="line">visaque deieci, dominumque ipsosque peremi?</span><span class="linebreak"></span>
<span class="line">his elisa iacet moles Nemeaea lacertis:</span><span class="linebreak"></span>
<span class="line">hac caelum cervice tuli. defessa iubendo est</span><span class="linebreak"></span>
<span class="line">saeva Iovis coniunx: ego sum indefessus agendo.</span><span class="linebreak"></span>
<span class="line"><span class="br"></span><span class="lineNumber">200</span><span class="br"></span>sed nova pestis adest, cui nec virtute resisti</span><span class="linebreak"></span>
<span class="line">nec telis armisque potest. pulmonibus errat</span><span class="linebreak"></span>
<span class="line">ignis edax imis, perque omnes pascitur artus.</span><span class="linebreak"></span>
<span class="line">at valet Eurystheus! et sunt, qui credere possint</span><span class="linebreak"></span>
<span class="line">esse deos?‚Äù dixit, perque altam saucius Oeten</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>haud aliter graditur, quam si venabula taurus</span><span class="linebreak"></span>
<span class="line">corpore fixa gerat, factique refugerit auctor.</span><span class="linebreak"></span>
<span class="line">saepe illum gemitus edentem, saepe frementem,</span><span class="linebreak"></span>
<span class="line">saepe retemptantem totas infringere vestes</span><span class="linebreak"></span>
<span class="line">sternentemque trabes irascentemque videres</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>montibus aut patrio tendentem bracchia caelo.</span><span class="linebreak"></span>
</p>
</section><notes></notes></section>