<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">795</span><span class="br"></span>ingeniis opibusque et festa pace virentem</span><span class="linebreak"></span>
<span class="line">vixque tenet lacrimas, quia nil lacrimabile cernit.</span><span class="linebreak"></span>
<span class="line">sed postquam thalamos intravit Cecrope natae,</span><span class="linebreak"></span>
<span class="line">iussa facit pectusque manu ferrugine tincta</span><span class="linebreak"></span>
<span class="line">tangit et hamatis praecordia sentibus inplet</span><span class="linebreak"></span>
<span class="line"><span class="br"></span><span class="lineNumber">800</span><span class="br"></span>inspiratque nocens virus piceumque per ossa</span><span class="linebreak"></span>
<span class="line">dissipat et medio spargit pulmone venenum,</span><span class="linebreak"></span>
<span class="line">neve mali causae spatium per latius errent,</span><span class="linebreak"></span>
<span class="line">germanam ante oculos fortunatumque sororis</span><span class="linebreak"></span>
<span class="line">coniugium pulchraque deum sub imagine ponit</span><span class="linebreak"></span>
<span class="line"><span class="br"></span><span class="lineNumber">805</span><span class="br"></span>cunctaque magna facit; quibus inritata dolore</span><span class="linebreak"></span>
<span class="line">Cecropis occulto mordetur et anxia nocte</span><span class="linebreak"></span>
<span class="line">anxia luce gemit lentaque miserrima tabe</span><span class="linebreak"></span>
<span class="line">liquitur, ut glacies incerto saucia sole,</span><span class="linebreak"></span>
<span class="line">felicisque bonis non lenius uritur Herses,</span><span class="linebreak"></span>
<span class="line"><span class="br"></span><span class="lineNumber">810</span><span class="br"></span>quam cum spinosis ignis supponitur herbis,</span><span class="linebreak"></span>
<span class="line">quae neque dant flammas lentoque vapore cremantur.</span><span class="linebreak"></span>
<span class="line">saepe mori voluit, ne quicquam tale videret,</span><span class="linebreak"></span>
<span class="line">saepe velut crimen rigido narrare parenti;</span><span class="linebreak"></span>
<span class="line">denique in adverso venientem limine sedit</span><span class="linebreak"></span>
<span class="line"><span class="br"></span><span class="lineNumber">815</span><span class="br"></span>exclusura deum. cui blandimenta precesque</span><span class="linebreak"></span>
<span class="line">verbaque iactanti mitissima “desine!” dixit,</span><span class="linebreak"></span>
<span class="line">“hinc ego me non sum nisi te motura repulso.”</span><span class="linebreak"></span>
<span class="line">“stemus” ait “pacto” velox Cyllenius “isto!”</span><span class="linebreak"></span>
<span class="line">caelestique fores virga patefecit: at illi</span><span class="linebreak"></span>
<span class="line"><span class="br"></span><span class="lineNumber">820</span><span class="br"></span>surgere conanti partes, quascumque sedendo</span><span class="linebreak"></span>
<span class="line">flectimur, ignava nequeunt gravitate moveri:</span><span class="linebreak"></span>
<span class="line">illa quidem pugnat recto se attollere trunco,</span><span class="linebreak"></span>
<span class="line">sed genuum iunctura riget, frigusque per ungues</span><span class="linebreak"></span>
<span class="line">labitur, et pallent amisso sanguine venae;</span><span class="linebreak"></span>
</p>
</section><notes></notes></section>