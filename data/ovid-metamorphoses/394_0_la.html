<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">murmur et in terram toto procumbere vultu,</span><span class="linebreak"></span>
<span class="line">osque meum sensi pando occallescere rostro,</span><span class="linebreak"></span>
<span class="line">colla tumere toris, et qua modo pocula parte</span><span class="linebreak"></span>
<span class="line">sumpta mihi fuerant, illa vestigia feci</span><span class="linebreak"></span>
<span class="line">cumque eadem passis (tantum medicamina possunt!)</span><span class="linebreak"></span>
<span class="line"><span class="br"></span><span class="lineNumber">286</span><span class="br"></span>claudor hara, solumque suis caruisse figura</span><span class="linebreak"></span>
<span class="line">vidimus Eurylochum: solus data pocula fugit;</span><span class="linebreak"></span>
<span class="line">quae nisi vitasset, pecoris pars una manerem</span><span class="linebreak"></span>
<span class="line">nunc quoque saetigeri, nec tantae cladis ab illo</span><span class="linebreak"></span>
<span class="line"><span class="br"></span><span class="lineNumber">290</span><span class="br"></span>certior ad Circen ultor venisset Ulixes.</span><span class="linebreak"></span>
<span class="line">pacifer huic dederat florem Cyllenius album:</span><span class="linebreak"></span>
<span class="line">moly vocant superi, nigra radice tenetur;</span><span class="linebreak"></span>
<span class="line">tutus eo monitisque simul caelestibus intrat</span><span class="linebreak"></span>
<span class="line">ille domum Circes et ad insidiosa vocatus</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>pocula conantem virga mulcere capillos</span><span class="linebreak"></span>
<span class="line">reppulit et stricto pavidam deterruit ense.</span><span class="linebreak"></span>
<span class="line">inde fides dextraeque datae thalamoque receptus</span><span class="linebreak"></span>
<span class="line">coniugii dotem sociorum corpora poscit.</span><span class="linebreak"></span>
<span class="line">spargimur ignotae sucis melioribus herbae</span><span class="linebreak"></span>
<span class="line"><span class="br"></span><span class="lineNumber">300</span><span class="br"></span>percutimurque caput conversae verbere virgae,</span><span class="linebreak"></span>
<span class="line">verbaque dicuntur dictis contraria verbis.</span><span class="linebreak"></span>
<span class="line">quo magis illa canit, magis hoc tellure levati</span><span class="linebreak"></span>
<span class="line">erigimur, saetaeque cadunt, bifidosque relinquit</span><span class="linebreak"></span>
<span class="line">rima pedes, redeunt umeri et subiecta lacertis</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>bracchia sunt: flentem flentes amplectimur ipsi</span><span class="linebreak"></span>
<span class="line">haeremusque ducis collo nec verba locuti</span><span class="linebreak"></span>
<span class="line">ulla priora sumus quam nos testantia gratos.</span><span class="linebreak"></span>
<span class="line">annua nos illic tenuit mora, multaque praesens</span><span class="linebreak"></span>
</p>
</section><notes></notes></section>