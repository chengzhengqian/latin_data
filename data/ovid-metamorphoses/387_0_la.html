<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">80</span><span class="br"></span>Sidonis; inque pyra sacri sub imagine facta</span><span class="linebreak"></span>
<span class="line">incubuit ferro deceptaque decipit omnes.</span><span class="linebreak"></span>
<span class="line">rursus harenosae fugiens nova moenia terrae</span><span class="linebreak"></span>
<span class="line">ad sedemque Erycis fidumque relatus Acesten</span><span class="linebreak"></span>
<span class="line">sacrificat tumulumque sui genitoris honorat.</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>quasque rates Iris Iunonia paene cremarat,</span><span class="linebreak"></span>
<span class="line">solvit et Hippotadae regnum terrasque calenti</span><span class="linebreak"></span>
<span class="line">sulphure fumantis Acheloiadumque relinquit</span><span class="linebreak"></span>
<span class="line">Sirenum scopulos, orbataque praeside pinus</span><span class="linebreak"></span>
<span class="line">Inarimen Prochytenque legit sterilique locatas</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>colle Pithecusas, habitantum nomine dictas.</span><span class="linebreak"></span>
<span class="line">quippe deum genitor, fraudem et periuria quondam</span><span class="linebreak"></span>
<span class="line">Cercopum exosus gentisque admissa dolosae,</span><span class="linebreak"></span>
<span class="line">in deforme viros animal mutavit, ut idem</span><span class="linebreak"></span>
<span class="line">dissimiles homini possent similesque videri,</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>membraque contraxit naresque a fronte resimas</span><span class="linebreak"></span>
<span class="line">contudit et rugis peraravit anilibus ora</span><span class="linebreak"></span>
<span class="line">totaque velatos flaventi corpora villo</span><span class="linebreak"></span>
<span class="line">misit in has sedes nec non prius abstulit usum</span><span class="linebreak"></span>
<span class="line">verborum et natae dira in periuria linguae;</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>posse queri tantum rauco stridore reliquit.</span><span class="linebreak"></span>
<span class="line indent1">Has ubi praeteriit et Parthenopeia dextra</span><span class="linebreak"></span>
<span class="line">moenia deseruit, laeva de parte canori</span><span class="linebreak"></span>
<span class="line">Aeolidae tumulum et, loca feta palustribus ulvis,</span><span class="linebreak"></span>
<span class="line">litora Cumarum vivacisque antra Sibyllae</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>intrat et, ut manes adeat per Averna paternos,</span><span class="linebreak"></span>
<span class="line">orat. at illa diu vultum tellure moratum</span><span class="linebreak"></span>
</p>
</section><notes></notes></section>