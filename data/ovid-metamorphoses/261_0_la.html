<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">vota pater solvit, nomenque inponit avitum:</span><span class="linebreak"></span>
<span class="line">Iphis avus fuerat. gavisa est nomine mater,</span><span class="linebreak"></span>
<span class="line"><span class="br"></span><span class="lineNumber">710</span><span class="br"></span>quod commune foret, nec quemquam falleret illo.</span><span class="linebreak"></span>
<span class="line">inde incepta pia mendacia fraude latebant.</span><span class="linebreak"></span>
<span class="line">cultus erat pueri; facies, quam sive puellae,</span><span class="linebreak"></span>
<span class="line">sive dares puero, fuerat formosus uterque.</span><span class="linebreak"></span>
<span class="line indent1">Tertius interea decimo successerat annus:</span><span class="linebreak"></span>
<span class="line"><span class="br"></span><span class="lineNumber">715</span><span class="br"></span>cum pater, Iphi, tibi flavam despondet Ianthen,</span><span class="linebreak"></span>
<span class="line">inter Phaestiadas quae laudatissima formae</span><span class="linebreak"></span>
<span class="line">dote fuit virgo, Dictaeo nata Teleste.</span><span class="linebreak"></span>
<span class="line">par aetas, par forma fuit, primasque magistris</span><span class="linebreak"></span>
<span class="line">accepere artes, elementa aetatis, ab isdem.</span><span class="linebreak"></span>
<span class="line">hinc amor ambarum tetigit rude pectus, et aequum</span><span class="linebreak"></span>
<span class="line"><span class="br"></span><span class="lineNumber">721</span><span class="br"></span>vulnus utrique dedit, sed erat fiducia dispar:</span><span class="linebreak"></span>
<span class="line">coniugium pactaeque exspectat tempora taedae,</span><span class="linebreak"></span>
<span class="line">quamque virum putat esse, virum fore credit Ianthe;</span><span class="linebreak"></span>
<span class="line">Iphis amat, qua posse frui desperat, et auget</span><span class="linebreak"></span>
<span class="line"><span class="br"></span><span class="lineNumber">725</span><span class="br"></span>hoc ipsum flammas, ardetque in virgine virgo,</span><span class="linebreak"></span>
<span class="line">vixque tenens lacrimas “quis me manet exitus,”</span><span class="linebreak"></span>
<span class="line indent2">inquit</span><span class="linebreak"></span>
<span class="line">“cognita quam nulli, quam prodigiosa novaeque</span><span class="linebreak"></span>
<span class="line">cura tenet Veneris? si di mihi parcere vellent,</span><span class="linebreak"></span>
<span class="line">parcere debuerant; si non, et perdere vellent,</span><span class="linebreak"></span>
<span class="line"><span class="br"></span><span class="lineNumber">730</span><span class="br"></span>naturale malum saltem et de more dedissent.</span><span class="linebreak"></span>
<span class="line">nec vaccam vaccae, nec equas amor urit equarum:</span><span class="linebreak"></span>
<span class="line">urit oves aries, sequitur sua femina cervum.</span><span class="linebreak"></span>
<span class="line">sic et aves coeunt, interque animalia cuncta</span><span class="linebreak"></span>
</p>
</section><notes></notes></section>