<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">ultor Abantiades; media quae nare recepta</span><span class="linebreak"></span>
<span class="line">cervice exacta est in partesque eminet ambas;</span><span class="linebreak"></span>
<span class="line">dumque manum Fortuna iuvat, Clytiumque</span><span class="linebreak"></span>
<span class="line indent2"><span class="br"></span><span class="lineNumber">140</span><span class="br"></span>Claninque,</span><span class="linebreak"></span>
<span class="line">matre satos una, diverso vulnere fudit:</span><span class="linebreak"></span>
<span class="line">nam Clytii per utrumque gravi librata lacerto</span><span class="linebreak"></span>
<span class="line">fraxinus acta femur, iaculum Clanis ore momordit.</span><span class="linebreak"></span>
<span class="line">occidit et Celadon Mendesius, occidit Astreus</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>matre Palaestina dubio genitore creatus,</span><span class="linebreak"></span>
<span class="line">Aethionque sagax quondam ventura videre,</span><span class="linebreak"></span>
<span class="line">tunc ave deceptus falsa, regisque Thoactes</span><span class="linebreak"></span>
<span class="line">armiger et caeso genitore infamis Agyrtes.</span><span class="linebreak"></span>
<span class="line indent1">Plus tamen exhausto superest; namque omnibus</span><span class="linebreak"></span>
<span class="line indent2">unum</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>opprimere est animus, coniurata undique pugnant</span><span class="linebreak"></span>
<span class="line">agmina pro causa meritum inpugnante fidemque;</span><span class="linebreak"></span>
<span class="line">hac pro parte socer frustra pius et nova coniunx</span><span class="linebreak"></span>
<span class="line">cum genetrice favent ululatuque atria conplent,</span><span class="linebreak"></span>
<span class="line">sed sonus armorum superat gemitusque cadentum,</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>pollutosque simul multo Bellona penates</span><span class="linebreak"></span>
<span class="line">sanguine perfundit renovataque proelia miscet.</span><span class="linebreak"></span>
<span class="line indent1">Circueunt unum Phineus et mille secuti</span><span class="linebreak"></span>
<span class="line">Phinea: tela volant hiberna grandine plura</span><span class="linebreak"></span>
<span class="line">praeter utrumque latus praeterque et lumen et</span><span class="linebreak"></span>
<span class="line indent2">aures.</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>adplicat hic umeros ad magnae saxa columnae</span><span class="linebreak"></span>
<span class="line">tutaque terga gerens adversaque in agmina versus</span><span class="linebreak"></span>
<span class="line">sustinet instantes: instabat parte sinistra</span><span class="linebreak"></span>
<span class="line">Chaonius Molpeus, dextra Nabataeus Ethemon.</span><span class="linebreak"></span>
<span class="line">tigris ut auditis diversa valle duorum</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>exstimulata fame mugitibus armentorum</span><span class="linebreak"></span>
<span class="line">nescit, utro potius ruat, et ruere ardet utroque,</span><span class="linebreak"></span>
<span class="line">sic dubius Perseus, dextra laevane feratur,</span><span class="linebreak"></span>
<span class="line">Molpea traiecti submovit vulnere cruris</span><span class="linebreak"></span>
</p>
</section><notes></notes></section>