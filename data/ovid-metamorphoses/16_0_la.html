<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">420</span><span class="br"></span>vivaci nutrita solo ceu matris in alvo</span><span class="linebreak"></span>
<span class="line">creverunt faciemque aliquam cepere morando.</span><span class="linebreak"></span>
<span class="line">sic ubi deseruit madidos septemfluus agros</span><span class="linebreak"></span>
<span class="line">Nilus et antiquo sua flumina reddidit alveo</span><span class="linebreak"></span>
<span class="line">aetherioque recens exarsit sidere limus,</span><span class="linebreak"></span>
<span class="line"><span class="br"></span><span class="lineNumber">425</span><span class="br"></span>plurima cultores versis animalia glaebis</span><span class="linebreak"></span>
<span class="line">inveniunt et in his quaedam modo coepta per ipsum</span><span class="linebreak"></span>
<span class="line">nascendi spatium, quaedam inperfecta suisque</span><span class="linebreak"></span>
<span class="line">trunca vident numeris, et eodem in corpore saepe</span><span class="linebreak"></span>
<span class="line">altera pars vivit, rudis est pars altera tellus.</span><span class="linebreak"></span>
<span class="line">quippe ubi temperiem sumpsere umorque calorque,</span><span class="linebreak"></span>
<span class="line"><span class="br"></span><span class="lineNumber">431</span><span class="br"></span>concipiunt, et ab his oriuntur cuncta duobus,</span><span class="linebreak"></span>
<span class="line">cumque sit ignis aquae pugnax, vapor umidus omnes</span><span class="linebreak"></span>
<span class="line">res creat, et discors concordia fetibus apta est.</span><span class="linebreak"></span>
<span class="line">ergo ubi diluvio tellus lutulenta recenti</span><span class="linebreak"></span>
<span class="line"><span class="br"></span><span class="lineNumber">435</span><span class="br"></span>solibus aetheriis altoque recanduit aestu,</span><span class="linebreak"></span>
<span class="line">edidit innumeras species; partimque figuras</span><span class="linebreak"></span>
<span class="line">rettulit antiquas, partim nova monstra creavit.</span><span class="linebreak"></span>
<span class="line indent1">Illa quidem nollet, sed te quoque, maxime Python,</span><span class="linebreak"></span>
<span class="line">tum genuit, populisque novis, incognita serpens,</span><span class="linebreak"></span>
<span class="line"><span class="br"></span><span class="lineNumber">440</span><span class="br"></span>terror eras: tantum spatii de monte tenebas.</span><span class="linebreak"></span>
<span class="line">hunc deus arcitenens, numquam letalibus armis</span><span class="linebreak"></span>
<span class="line">ante nisi in dammis capreisque fugacibus usus,</span><span class="linebreak"></span>
<span class="line">mille gravem telis exhausta paene pharetra</span><span class="linebreak"></span>
<span class="line">perdidit effuso per vulnera nigra veneno.</span><span class="linebreak"></span>
<span class="line"><span class="br"></span><span class="lineNumber">445</span><span class="br"></span>neve operis famam posset delere vetustas,</span><span class="linebreak"></span>
<span class="line">instituit sacros celebri certamine ludos,</span><span class="linebreak"></span>
<span class="line">Pythia de domitae serpentis nomine dictos.</span><span class="linebreak"></span>
<span class="line">hic iuvenum quicumque manu pedibusve rotave</span><span class="linebreak"></span>
</p>
</section><notes></notes></section>