<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">hic subito, quantus, cum viveret, esse solebat,</span><span class="linebreak"></span>
<span class="line">exit humo late rupta similisque minanti</span><span class="linebreak"></span>
<span class="line">temporis illius vultum referebat Achilles,</span><span class="linebreak"></span>
<span class="line">quo ferus iniustum petiit Agamemnona ferro</span><span class="linebreak"></span>
<span class="line">“inmemores” que “mei disceditis,” inquit “Achivi,</span><span class="linebreak"></span>
<span class="line"><span class="br"></span><span class="lineNumber">446</span><span class="br"></span>obrutaque est mecum virtutis gratia nostrae!</span><span class="linebreak"></span>
<span class="line">ne facite! utque meum non sit sine honore sepulcrum,</span><span class="linebreak"></span>
<span class="line">placet Achilleos mactata Polyxena manes!”</span><span class="linebreak"></span>
<span class="line">dixit, et inmiti sociis parentibus umbrae,</span><span class="linebreak"></span>
<span class="line"><span class="br"></span><span class="lineNumber">450</span><span class="br"></span>rapta sinu matris, quam iam prope sola fovebat,</span><span class="linebreak"></span>
<span class="line">fortis et infelix et plus quam femina virgo</span><span class="linebreak"></span>
<span class="line">ducitur ad tumulum diroque fit hostia busto.</span><span class="linebreak"></span>
<span class="line">quae memor ipsa sui postquam crudelibus aris</span><span class="linebreak"></span>
<span class="line">admota est sensitque sibi fera sacra parari,</span><span class="linebreak"></span>
<span class="line">utque Neoptolemum stantem ferrumque tenentem;</span><span class="linebreak"></span>
<span class="line"><span class="br"></span><span class="lineNumber">456</span><span class="br"></span>inque suo vidit figentem lumina vultu,</span><span class="linebreak"></span>
<span class="line">“utere iamdudum generoso sanguine” dixit</span><span class="linebreak"></span>
<span class="line">“nulla mora est; at tu iugulo vel pectore telum</span><span class="linebreak"></span>
<span class="line">conde meo” iugulumque simul pectusque retexit.</span><span class="linebreak"></span>
<span class="line"><span class="br"></span><span class="lineNumber">460</span><span class="br"></span>“scilicet haud ulli servire Polyxena vellem.</span><span class="linebreak"></span>
<span class="line">haud per tale sacrum numen placabitis ullum!</span><span class="linebreak"></span>
<span class="line">mors tantum vellem matrem mea fallere posset:</span><span class="linebreak"></span>
<span class="line">mater obest minuitque necis mihi gaudia, quamvis</span><span class="linebreak"></span>
<span class="line">non mea mors illi, verum sua vita tremenda est.</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>vos modo, ne Stygios adeam non libera manes,</span><span class="linebreak"></span>
<span class="line">ite procul, si iusta peto, tactuque viriles</span><span class="linebreak"></span>
<span class="line">virgineo removete manus! acceptior illi,</span><span class="linebreak"></span>
<span class="line">quisquis is est, quem caede mea placare paratis,</span><span class="linebreak"></span>
<span class="line">liber erit sanguis. siquos tamen ultima nostri</span><span class="linebreak"></span>
<span class="line"><span class="br"></span><span class="lineNumber">470</span><span class="br"></span>verba movent oris (Priami vos filia regis,</span><span class="linebreak"></span>
<span class="line">non captiva rogat), genetrici corpus inemptum</span><span class="linebreak"></span>
</p>
</section><notes></notes></section>