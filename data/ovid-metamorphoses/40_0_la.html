<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">inque oculis tantum, tantum super ora favillae!</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>hosne mihi fructus, hunc fertilitatis honorem</span><span class="linebreak"></span>
<span class="line">officiique refers, quod adunci vulnera aratri</span><span class="linebreak"></span>
<span class="line">rastrorumque fero totoque exerceor anno,</span><span class="linebreak"></span>
<span class="line">quod pecori frondes alimentaque mitia, fruges</span><span class="linebreak"></span>
<span class="line">humano generi, vobis quoque tura ministro?</span><span class="linebreak"></span>
<span class="line">sed tamen exitium fac me meruisse: quid undae,</span><span class="linebreak"></span>
<span class="line"><span class="br"></span><span class="lineNumber">291</span><span class="br"></span>quid meruit frater? cur illi tradita sorte</span><span class="linebreak"></span>
<span class="line">aequora decrescunt et ab aethere longius absunt?</span><span class="linebreak"></span>
<span class="line">quodsi nec fratris nec te mea gratia tangit,</span><span class="linebreak"></span>
<span class="line">at caeli miserere tui! circumspice utrumque:</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>fumat uterque polus! quos si vitiaverit ignis,</span><span class="linebreak"></span>
<span class="line">atria vestra ruent! Atlas en ipse laborat</span><span class="linebreak"></span>
<span class="line">vixque suis umeris candentem sustinet axem!</span><span class="linebreak"></span>
<span class="line">si freta, si terrae pereunt, si regia caeli,</span><span class="linebreak"></span>
<span class="line"><span class="br"></span><span class="lineNumber">299</span><span class="br"></span>in chaos antiquum confundimur! eripe flammis,</span><span class="linebreak"></span>
<span class="line">si quid adhuc superest, et rerum consule summae!‚Äù</span><span class="linebreak"></span>
<span class="line indent1">Dixerat haec Tellus: neque enim tolerare vaporem</span><span class="linebreak"></span>
<span class="line">ulterius potuit nec dicere plura suumque</span><span class="linebreak"></span>
<span class="line">rettulit os in se propioraque manibus antra;</span><span class="linebreak"></span>
<span class="line">at pater omnipotens, superos testatus et ipsum,</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>qui dederat currus, nisi opem ferat, omnia fato</span><span class="linebreak"></span>
<span class="line">interitura gravi, summam petit arduus arcem,</span><span class="linebreak"></span>
<span class="line">unde solet nubes latis inducere terris,</span><span class="linebreak"></span>
<span class="line">unde movet tonitrus vibrataque fulmina iactat;</span><span class="linebreak"></span>
<span class="line">sed neque quas posset terris inducere nubes</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>tunc habuit, nec quos caelo demitteret imbres:</span><span class="linebreak"></span>
<span class="line">intonat et dextra libratum fulmen ab aure</span><span class="linebreak"></span>
<span class="line">misit in aurigam pariterque animaque rotisque</span><span class="linebreak"></span>
</p>
</section><notes></notes></section>