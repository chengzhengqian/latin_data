<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">excessere metum mea iam bona. fingite demi</span><span class="linebreak"></span>
<span class="line">huic aliquid populo natorum posse meorum:</span><span class="linebreak"></span>
<span class="line">non tamen ad numerum redigar spoliata duorum,</span><span class="linebreak"></span>
<span class="line"><span class="br"></span><span class="lineNumber">200</span><span class="br"></span>Latonae turbam, qua quantum distat ab orba?</span><span class="linebreak"></span>
<span class="line">ite—satis pro re sacri—laurumque capillis</span><span class="linebreak"></span>
<span class="line">ponite!” deponunt et sacra infecta relinquunt,</span><span class="linebreak"></span>
<span class="line">quodque licet, tacito venerantur murmure numen.</span><span class="linebreak"></span>
<span class="line indent1">Indignata dea est summoque in vertice Cynthi</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>talibus est dictis gemina cum prole locuta:</span><span class="linebreak"></span>
<span class="line">“en ego vestra parens, vobis animosa creatis,</span><span class="linebreak"></span>
<span class="line">et nisi Iunoni nulli cessura dearum,</span><span class="linebreak"></span>
<span class="line">an dea sim, dubitor perque omnia saecula cultis</span><span class="linebreak"></span>
<span class="line">arceor, o nati, nisi vos succurritis, aris.</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>nec dolor hic solus; diro convicia facto</span><span class="linebreak"></span>
<span class="line">Tantalis adiecit vosque est postponere natis</span><span class="linebreak"></span>
<span class="line">ausa suis et me, quod in ipsam reccidat, orbam</span><span class="linebreak"></span>
<span class="line">dixit et exhibuit linguam scelerata paternam.”</span><span class="linebreak"></span>
<span class="line">adiectura preces erat his Latona relatis:</span><span class="linebreak"></span>
<span class="line">“desine!” Phoebus ait, “poenae mora longa</span><span class="linebreak"></span>
<span class="line indent5"><span class="br"></span><span class="lineNumber">215</span><span class="br"></span>querella est!”</span><span class="linebreak"></span>
<span class="line">dixit idem Phoebe, celerique per aera lapsu</span><span class="linebreak"></span>
<span class="line">contigerant tecti Cadmeida nubibus arcem.</span><span class="linebreak"></span>
<span class="line indent1">Planus erat lateque patens prope moenia campus,</span><span class="linebreak"></span>
<span class="line">adsiduis pulsatus equis, ubi turba rotarum</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>duraque mollierat subiectas ungula glaebas.</span><span class="linebreak"></span>
<span class="line">pars ibi de septem genitis Amphione fortes</span><span class="linebreak"></span>
<span class="line">conscendunt in equos Tyrioque rubentia suco</span><span class="linebreak"></span>
<span class="line">terga premunt auroque graves moderantur habenas.</span><span class="linebreak"></span>
<span class="line">e quibus Ismenus, qui matri sarcina quondam</span><span class="linebreak"></span>
</p>
</section><notes></notes></section>