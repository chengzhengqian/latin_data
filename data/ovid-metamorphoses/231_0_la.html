<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">auxerat articulos macies, genuumque tumebat</span><span class="linebreak"></span>
<span class="line">orbis, et inmodico prodibant tubere tali.</span><span class="linebreak"></span>
<span class="line indent1">“Hanc procul ut vidit, (neque enim est accedere</span><span class="linebreak"></span>
<span class="line indent2">iuxta</span><span class="linebreak"></span>
<span class="line"><span class="br"></span><span class="lineNumber">810</span><span class="br"></span>ausa) refert mandata deae paulumque morata,</span><span class="linebreak"></span>
<span class="line">quamquam aberat longe, quamquam modo venerat</span><span class="linebreak"></span>
<span class="line indent2">illuc,</span><span class="linebreak"></span>
<span class="line">visa tamen sensisse famem est, retroque dracones</span><span class="linebreak"></span>
<span class="line">egit in Haemoniam versis sublimis habenis.</span><span class="linebreak"></span>
<span class="line indent1">“Dicta Fames Cereris, quamvis contraria semper</span><span class="linebreak"></span>
<span class="line"><span class="br"></span><span class="lineNumber">815</span><span class="br"></span>illius est operi, peragit perque aera vento</span><span class="linebreak"></span>
<span class="line">ad iussam delata domum est, et protinus intrat</span><span class="linebreak"></span>
<span class="line">sacrilegi thalamos altoque sopore solutum</span><span class="linebreak"></span>
<span class="line">(noctis enim tempus) geminis amplectitur ulnis,</span><span class="linebreak"></span>
<span class="line">seque viro inspirat, faucesque et pectus et ora</span><span class="linebreak"></span>
<span class="line"><span class="br"></span><span class="lineNumber">820</span><span class="br"></span>adflat et in vacuis spargit ieiunia venis;</span><span class="linebreak"></span>
<span class="line">functaque mandato fecundum deserit orbem</span><span class="linebreak"></span>
<span class="line">inque domos inopes adsueta revertitur antra.</span><span class="linebreak"></span>
<span class="line indent1">“Lenis adhuc Somnus placidis Erysicthona pennis</span><span class="linebreak"></span>
<span class="line">mulcebat: petit ille dapes sub imagine somni,</span><span class="linebreak"></span>
<span class="line"><span class="br"></span><span class="lineNumber">825</span><span class="br"></span>oraque vana movet dentemque in dente fatigat,</span><span class="linebreak"></span>
<span class="line">exercetque cibo delusum guttur inani</span><span class="linebreak"></span>
<span class="line">proque epulis tenues nequiquam devorat auras;</span><span class="linebreak"></span>
<span class="line">ut vero est expulsa quies, furit ardor edendi</span><span class="linebreak"></span>
<span class="line">perque avidas fauces incensaque viscera regnat.</span><span class="linebreak"></span>
<span class="line">nec mora; quod pontus, quod terra, quod educat aer,</span><span class="linebreak"></span>
<span class="line"><span class="br"></span><span class="lineNumber">831</span><span class="br"></span>poscit et adpositis queritur ieiunia mensis</span><span class="linebreak"></span>
<span class="line">inque epulis epulas quaerit; quodque urbibus esse,</span><span class="linebreak"></span>
<span class="line">quodque satis poterat populo, non sufficit uni,</span><span class="linebreak"></span>
<span class="line">plusque cupit, quo plura suam demittit in alvum.</span><span class="linebreak"></span>
<span class="line"><span class="br"></span><span class="lineNumber">835</span><span class="br"></span>utque fretum recipit de tota flumina terra</span><span class="linebreak"></span>
</p>
</section><notes></notes></section>