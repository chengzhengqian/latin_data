<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">et possum tribuisse et magnum est munus inerti,—</span><span class="linebreak"></span>
<span class="line"><span class="br"></span><span class="lineNumber">226</span><span class="br"></span>pone metum!—tribuam: nullo violabere ferro.</span><span class="linebreak"></span>
<span class="line">quin etiam mansura dabo monimenta per aevum,</span><span class="linebreak"></span>
<span class="line">inque domo soceri semper spectabere nostri,</span><span class="linebreak"></span>
<span class="line">ut mea se sponsi soletur imagine coniunx.”</span><span class="linebreak"></span>
<span class="line"><span class="br"></span><span class="lineNumber">230</span><span class="br"></span>dixit et in partem Phorcynida transtulit illam,</span><span class="linebreak"></span>
<span class="line">ad quam se trepido Phineus obverterat ore.</span><span class="linebreak"></span>
<span class="line">tum quoque conanti sua vertere lumina cervix</span><span class="linebreak"></span>
<span class="line">deriguit, saxoque oculorum induruit umor,</span><span class="linebreak"></span>
<span class="line">sed tamen os timidum vultusque in marmore supplex</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>submissaeque manus faciesque obnoxia mansit.</span><span class="linebreak"></span>
<span class="line indent1">Victor Abantiades patrios cum coniuge muros</span><span class="linebreak"></span>
<span class="line">intrat et inmeriti vindex ultorque parentis</span><span class="linebreak"></span>
<span class="line">adgreditur Proetum; nam fratre per arma fugato</span><span class="linebreak"></span>
<span class="line">Acrisioneas Proetus possederat arces.</span><span class="linebreak"></span>
<span class="line">sed nec ope armorum nec, quam male ceperat, arce</span><span class="linebreak"></span>
<span class="line"><span class="br"></span><span class="lineNumber">241</span><span class="br"></span>torva colubriferi superavit lumina monstri.</span><span class="linebreak"></span>
<span class="line indent1">Te tamen, o parvae rector, Polydecta, Seriphi,</span><span class="linebreak"></span>
<span class="line">nec iuvenis virtus per tot spectata labores</span><span class="linebreak"></span>
<span class="line">nec mala mollierant, sed inexorabile durus</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>exerces odium, nec iniqua finis in ira est;</span><span class="linebreak"></span>
<span class="line">detrectas etiam laudem fictamque Medusae</span><span class="linebreak"></span>
<span class="line">arguis esse necem. “dabimus tibi pignora veri.</span><span class="linebreak"></span>
<span class="line">parcite luminibus!” Perseus ait oraque regis</span><span class="linebreak"></span>
<span class="line">ore Medusaeo silicem sine sanguine fecit.</span><span class="linebreak"></span>
<span class="line indent1"><span class="br"></span><span class="lineNumber">250</span><span class="br"></span>Hactenus aurigenae comitem Tritonia fratri</span><span class="linebreak"></span>
</p>
</section><notes></notes></section>