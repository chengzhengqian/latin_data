<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">haerentem Peleus et acerbo vulnere victum</span><span class="linebreak"></span>
<span class="line">(stabat enim propior) mediam ferit ense sub alvum.</span><span class="linebreak"></span>
<span class="line"><span class="br"></span><span class="lineNumber">390</span><span class="br"></span>prosiluit terraque ferox sua viscera traxit</span><span class="linebreak"></span>
<span class="line">tractaque calcavit calcataque rupit et illis</span><span class="linebreak"></span>
<span class="line">crura quoque inpediit et inani concidit alvo.</span><span class="linebreak"></span>
<span class="line indent1">â€œNec te pugnantem tua, Cyllare, forma redemit,</span><span class="linebreak"></span>
<span class="line">si modo naturae formam concedimus illi.</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>barba erat incipiens, barbae color aureus, aurea</span><span class="linebreak"></span>
<span class="line">ex umeris medios coma dependebat in armos.</span><span class="linebreak"></span>
<span class="line">gratus in ore vigor; cervix umerique manusque</span><span class="linebreak"></span>
<span class="line">pectoraque artificum laudatis proxima signis,</span><span class="linebreak"></span>
<span class="line">et quacumque vir est; nec equi mendosa sub illo</span><span class="linebreak"></span>
<span class="line"><span class="br"></span><span class="lineNumber">400</span><span class="br"></span>deteriorque viro facies; da colla caputque,</span><span class="linebreak"></span>
<span class="line">Castore dignus erit: sic tergum sessile, sic sunt</span><span class="linebreak"></span>
<span class="line">pectora celsa toris. totus pice nigrior atra,</span><span class="linebreak"></span>
<span class="line">Candida cauda tamen; color est quoque cruribus albus.</span><span class="linebreak"></span>
<span class="line">multae illum petiere sua de gente, sed una</span><span class="linebreak"></span>
<span class="line"><span class="br"></span><span class="lineNumber">405</span><span class="br"></span>abstulit Hylonome, qua nulla decentior inter</span><span class="linebreak"></span>
<span class="line">semiferos altis habitavit femina silvis;</span><span class="linebreak"></span>
<span class="line">haec et blanditiis et amando et amare fatendo</span><span class="linebreak"></span>
<span class="line">Cyllaron una tenet, cultu quoque, quantus in illis</span><span class="linebreak"></span>
<span class="line">esse potest membris, ut sit coma pectine levis,</span><span class="linebreak"></span>
<span class="line"><span class="br"></span><span class="lineNumber">410</span><span class="br"></span>ut modo rore maris, modo se violave rosave</span><span class="linebreak"></span>
<span class="line">inplicet, interdum candentia lilia gestet,</span><span class="linebreak"></span>
<span class="line">bisque die lapsis Pagasaeae vertice silvae</span><span class="linebreak"></span>
<span class="line">fontibus ora lavet, bis flumine corpora tinguat,</span><span class="linebreak"></span>
<span class="line">nec nisi quae deceant electarumque ferarum</span><span class="linebreak"></span>
<span class="line"><span class="br"></span><span class="lineNumber">415</span><span class="br"></span>aut umero aut lateri praetendat vellera laevo.</span><span class="linebreak"></span>
</p>
</section><notes></notes></section>