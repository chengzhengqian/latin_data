<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">305</span><span class="br"></span>arte suum parili revirescere posse parentem,</span><span class="linebreak"></span>
<span class="line">idque petunt pretiumque iubent sine fine pacisci.</span><span class="linebreak"></span>
<span class="line">illa brevi spatio silet et dubitare videtur</span><span class="linebreak"></span>
<span class="line">suspenditque animos ficta gravitate rogantum.</span><span class="linebreak"></span>
<span class="line">mox ubi pollicita est, “quo sit fiducia maior</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>muneris huius” ait, “qui vestri maximus aevo est</span><span class="linebreak"></span>
<span class="line">dux gregis inter oves, agnus medicamine fiet.”</span><span class="linebreak"></span>
<span class="line">protinus innumeris effetus laniger annis</span><span class="linebreak"></span>
<span class="line">attrahitur flexo circum cava tempora cornu;</span><span class="linebreak"></span>
<span class="line">cuius ut Haemonio marcentia guttura cultro</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>fodit et exiguo maculavit sanguine ferrum,</span><span class="linebreak"></span>
<span class="line">membra simul pecudis validosque venefica sucos</span><span class="linebreak"></span>
<span class="line">mergit in aere cavo: minuunt ea corporis artus</span><span class="linebreak"></span>
<span class="line">cornuaque exurunt nec non cum cornibus annos,</span><span class="linebreak"></span>
<span class="line">et tener auditur medio balatus aeno:</span><span class="linebreak"></span>
<span class="line"><span class="br"></span><span class="lineNumber">320</span><span class="br"></span>nec mora, balatum mirantibus exsilit agnus</span><span class="linebreak"></span>
<span class="line">lascivitque fuga lactantiaque ubera quaerit.</span><span class="linebreak"></span>
<span class="line indent1">Obstipuere satae Pelia, promissaque postquam</span><span class="linebreak"></span>
<span class="line">exhibuere fidem, tum vero inpensius instant.</span><span class="linebreak"></span>
<span class="line">ter iuga Phoebus equis in Hibero flumine mersis</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>dempserat et quarta radiantia nocte micabant</span><span class="linebreak"></span>
<span class="line">sidera, cum rapido fallax Aeetias igni</span><span class="linebreak"></span>
<span class="line">imponit purum laticem et sine viribus herbas.</span><span class="linebreak"></span>
<span class="line">iamque neci similis resoluto corpore regem</span><span class="linebreak"></span>
<span class="line">et cum rege suo custodes somnus habebat,</span><span class="linebreak"></span>
<span class="line">quem dederant cantus magicaeque potentia linguae;</span><span class="linebreak"></span>
<span class="line"><span class="br"></span><span class="lineNumber">331</span><span class="br"></span>intrarant iussae cum Colchide limina natae</span><span class="linebreak"></span>
</p>
</section><notes></notes></section>