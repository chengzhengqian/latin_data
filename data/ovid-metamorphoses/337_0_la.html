<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">non tamen arbor iners cecidit; nam Crantoris alti</span><span class="linebreak"></span>
<span class="line">abscidit iugulo pectusque umerumque sinistrum:</span><span class="linebreak"></span>
<span class="line">armiger ille tui fuerat genitoris, Achille,</span><span class="linebreak"></span>
<span class="line">quem Dolopum rector, bello superatus, Amyntor</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>Aeacidae dederat pacis pignusque fidemque.</span><span class="linebreak"></span>
<span class="line">Hunc procul ut foedo disiectum vulnere Peleus</span><span class="linebreak"></span>
<span class="line">vidit, ‘at inferias, iuvenum gratissime Crantor,</span><span class="linebreak"></span>
<span class="line">accipe’ ait validoque in Demoleonta lacerto</span><span class="linebreak"></span>
<span class="line">fraxineam misit contentis viribus hastam,</span><span class="linebreak"></span>
<span class="line"><span class="br"></span><span class="lineNumber">370</span><span class="br"></span>quae laterum cratem praerupit et ossibus haerens</span><span class="linebreak"></span>
<span class="line">intremuit: trahit ille manu sine cuspide lignum</span><span class="linebreak"></span>
<span class="line">(id quoque vix sequitur), cuspis pulmone retenta est;</span><span class="linebreak"></span>
<span class="line">ipse dolor vires animo dabat: aeger in hostem</span><span class="linebreak"></span>
<span class="line">erigitur pedibusque virum proculcat equinis.</span><span class="linebreak"></span>
<span class="line"><span class="br"></span><span class="lineNumber">375</span><span class="br"></span>excipit ille ictus galea clipeoque sonantes</span><span class="linebreak"></span>
<span class="line">defensatque umeros praetentaque sustinet arma</span><span class="linebreak"></span>
<span class="line">perque armos uno duo pectora perforat ictu.</span><span class="linebreak"></span>
<span class="line">ante tamen leto dederat Phlegraeon et Hylen</span><span class="linebreak"></span>
<span class="line">eminus, Iphinoum conlato Marte Claninque;</span><span class="linebreak"></span>
<span class="line"><span class="br"></span><span class="lineNumber">380</span><span class="br"></span>additur his Dorylas, qui tempora tecta gerebat</span><span class="linebreak"></span>
<span class="line">pelle lupi saevique vicem praestantia teli</span><span class="linebreak"></span>
<span class="line">cornua vara boum multo rubefacta cruore.</span><span class="linebreak"></span>
<span class="line indent1">“Huic ego (nam viris animus dabat) ‘aspice,’ dixi</span><span class="linebreak"></span>
<span class="line">‘quantum concedant nostro tua cornua ferro’</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>et iaculum torsi: quod cum vitare nequiret,</span><span class="linebreak"></span>
<span class="line">opposuit dextram passurae vulnera fronti:</span><span class="linebreak"></span>
<span class="line">adfixa est cum fronte manus; fit clamor, at illum</span><span class="linebreak"></span>
</p>
</section><notes></notes></section>