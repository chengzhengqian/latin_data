<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">protinus Andromedan et tanti praemia facti</span><span class="linebreak"></span>
<span class="line">indotata rapit; taedas Hymenaeus Amorque</span><span class="linebreak"></span>
<span class="line">praecutiunt; largis satiantur odoribus ignes,</span><span class="linebreak"></span>
<span class="line"><span class="br"></span><span class="lineNumber">760</span><span class="br"></span>sertaque dependent tectis et ubique lyraeque</span><span class="linebreak"></span>
<span class="line">tibiaque et cantus, animi felicia laeti</span><span class="linebreak"></span>
<span class="line">argumenta, sonant; reseratis aurea valvis</span><span class="linebreak"></span>
<span class="line">atria tota patent, pulchroque instructa paratu</span><span class="linebreak"></span>
<span class="line">Cepheni proceres ineunt convivia regis.</span><span class="linebreak"></span>
<span class="line indent1"><span class="br"></span><span class="lineNumber">765</span><span class="br"></span>Postquam epulis functi generosi munere Bacchi</span><span class="linebreak"></span>
<span class="line">diffudere animos, cultusque genusque locorum</span><span class="linebreak"></span>
<span class="line"><span class="br"></span><span class="lineNumber">767</span><span class="br"></span>quaerit Lyncides moresque animumque virorum;</span><span class="linebreak"></span>
<span class="line"><span class="br"></span><span class="lineNumber">769</span><span class="br"></span>qui simul edocuit, “nunc, o fortissime,” dixit</span><span class="linebreak"></span>
<span class="line"><span class="br"></span><span class="lineNumber">770</span><span class="br"></span>“fare, precor, Perseu, quanta virtute quibusque</span><span class="linebreak"></span>
<span class="line">artibus abstuleris crinita draconibus ora!”</span><span class="linebreak"></span>
<span class="line">narrat Agenorides gelido sub Atlante iacentem</span><span class="linebreak"></span>
<span class="line">esse locum solidae tutum munimine molis;</span><span class="linebreak"></span>
<span class="line">cuius in introitu geminas habitasse sorores</span><span class="linebreak"></span>
<span class="line"><span class="br"></span><span class="lineNumber">775</span><span class="br"></span>Phorcidas unius partitas luminis usum;</span><span class="linebreak"></span>
<span class="line">id se sollerti furtim, dum traditur, astu</span><span class="linebreak"></span>
<span class="line">supposita cepisse manu perque abdita longe</span><span class="linebreak"></span>
<span class="line">deviaque et silvis horrentia saxa fragosis</span><span class="linebreak"></span>
<span class="line">Gorgoneas tetigisse domos passimque per agros</span><span class="linebreak"></span>
<span class="line">perque vias vidisse hominum simulacra ferarumque</span><span class="linebreak"></span>
<span class="line"><span class="br"></span><span class="lineNumber">781</span><span class="br"></span>in silicem ex ipsis visa conversa Medusa.</span><span class="linebreak"></span>
<span class="line">se tamen horrendae clipei, quem laeva gerebat,</span><span class="linebreak"></span>
<span class="line">aere repercusso formam adspexisse Medusae,</span><span class="linebreak"></span>
<span class="line">dumque gravis somnus colubrasque ipsamque tenebat,</span><span class="linebreak"></span>
<span class="line"><span class="br"></span><span class="lineNumber">785</span><span class="br"></span>eripuisse caput collo; pennisque fugacem</span><span class="linebreak"></span>
<span class="line">Pegason et fratrem matris de sanguine natos.</span><span class="linebreak"></span>
</p>
</section><notes></notes></section>