<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">praeferrer cunctis certe gener; addere tantis</span><span class="linebreak"></span>
<span class="line">dotibus et meritum, faveant modo numina, tempto:</span><span class="linebreak"></span>
<span class="line">ut mea sit servata mea virtute, paciscor.‚Äù</span><span class="linebreak"></span>
<span class="line">accipiunt legem (quis enim dubitaret?) et orant</span><span class="linebreak"></span>
<span class="line"><span class="br"></span><span class="lineNumber">705</span><span class="br"></span>promittuntque super regnum dotale parentes.</span><span class="linebreak"></span>
<span class="line indent1">Ecce, velut navis praefixo concita rostro</span><span class="linebreak"></span>
<span class="line">sulcat aquas iuvenum sudantibus acta lacertis,</span><span class="linebreak"></span>
<span class="line">sic fera dimotis inpulsu pectoris undis;</span><span class="linebreak"></span>
<span class="line">tantum aberat scopulis, quantum Balearica torto</span><span class="linebreak"></span>
<span class="line"><span class="br"></span><span class="lineNumber">710</span><span class="br"></span>funda potest plumbo medii transmittere caeli,</span><span class="linebreak"></span>
<span class="line">cum subito iuvenis pedibus tellure repulsa</span><span class="linebreak"></span>
<span class="line">arduus in nubes abiit: ut in aequore summo</span><span class="linebreak"></span>
<span class="line">umbra viri visa est, visam fera saevit in umbram,</span><span class="linebreak"></span>
<span class="line">utque Iovis praepes, vacuo cum vidit in arvo</span><span class="linebreak"></span>
<span class="line"><span class="br"></span><span class="lineNumber">715</span><span class="br"></span>praebentem Phoebo liventia terga draconem,</span><span class="linebreak"></span>
<span class="line">occupat aversum, neu saeva retorqueat ora,</span><span class="linebreak"></span>
<span class="line">squamigeris avidos figit cervicibus ungues,</span><span class="linebreak"></span>
<span class="line">sic celeri missus praeceps per inane volatu</span><span class="linebreak"></span>
<span class="line">terga ferae pressit dextroque frementis in armo</span><span class="linebreak"></span>
<span class="line"><span class="br"></span><span class="lineNumber">720</span><span class="br"></span>Inachides ferrum curvo tenus abdidit hamo.</span><span class="linebreak"></span>
<span class="line">vulnere laesa gravi modo se sublimis in auras</span><span class="linebreak"></span>
<span class="line">attollit, modo subdit aquis, modo more ferocis</span><span class="linebreak"></span>
<span class="line">versat apri, quem turba canum circumsona terret.</span><span class="linebreak"></span>
<span class="line">ille avidos morsus velocibus effugit alis</span><span class="linebreak"></span>
<span class="line">quaque patet, nunc terga cavis super obsita conchis,</span><span class="linebreak"></span>
<span class="line"><span class="br"></span><span class="lineNumber">726</span><span class="br"></span>nunc laterum costas, nunc qua tenuissima cauda</span><span class="linebreak"></span>
<span class="line">desinit in piscem, falcato verberat ense;</span><span class="linebreak"></span>
</p>
</section><notes></notes></section>