<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="label"><span class="ac">Liber VII</span></span>
<p class="lineGroup">
<span class="line"><span class="sc">Iamqve</span> fretum Minyae Pagasaea puppe secabant,</span><span class="linebreak"></span>
<span class="line">perpetuaque trahens inopem sub nocte senectam</span><span class="linebreak"></span>
<span class="line">Phineus visus erat, iuvenesque Aquilone creati</span><span class="linebreak"></span>
<span class="line">virgineas volucres miseri senis ore fugarant,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>multaque perpessi claro sub Iasone tandem</span><span class="linebreak"></span>
<span class="line">contigerant rapidas limosi Phasidos undas.</span><span class="linebreak"></span>
<span class="line">dumque adeunt regem Phrixeaque vellera poscunt</span><span class="linebreak"></span>
<span class="line">lexque datur Minyis magnorum horrenda laborum,</span><span class="linebreak"></span>
<span class="line">concipit interea validos Aeetias ignes</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>et luctata diu, postquam ratione furorem</span><span class="linebreak"></span>
<span class="line">vincere non poterat, “frustra, Medea, repugnas:</span><span class="linebreak"></span>
<span class="line">nescio quis deus obstat,” ait, “mirumque, nisi hoc est,</span><span class="linebreak"></span>
<span class="line">aut aliquid certe simile huic, quod amare vocatur.</span><span class="linebreak"></span>
<span class="line">nam cur iussa patris nimium mihi dura videntur?</span><span class="linebreak"></span>
<span class="line">sunt quoque dura nimis! cur, quem modo denique vidi,</span><span class="linebreak"></span>
<span class="line"><span class="br"></span><span class="lineNumber">16</span><span class="br"></span>ne pereat, timeo? quae tanti causa timoris?</span><span class="linebreak"></span>
<span class="line">excute virgineo conceptas pectore flammas,</span><span class="linebreak"></span>
<span class="line">si potes, infelix! si possem, sanior essem!</span><span class="linebreak"></span>
<span class="line">sed trahit invitam nova vis, aliudque cupido,</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>mens aliud suadet: video meliora proboque,</span><span class="linebreak"></span>
<span class="line">deteriora sequor. quid in hospite, regia virgo,</span><span class="linebreak"></span>
</p>
</section><notes></notes></section>