<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line indent1">“Nostra quoque ipsorum semper requieque sine ulla</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>corpora vertuntur, nec quod fuimusve sumusve,</span><span class="linebreak"></span>
<span class="line">cras erimus; fuit illa dies, qua semina tantum</span><span class="linebreak"></span>
<span class="line">spesque hominum primae matris latitavimus alvo:</span><span class="linebreak"></span>
<span class="line">artifices natura manus admovit et angi</span><span class="linebreak"></span>
<span class="line">corpora visceribus distentae condita matris</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>noluit eque domo vacuas emisit in auras.</span><span class="linebreak"></span>
<span class="line">editus in lucem iacuit sine viribus infans;</span><span class="linebreak"></span>
<span class="line">mox quadrupes rituque tulit sua membra ferarum,</span><span class="linebreak"></span>
<span class="line">paulatimque tremens et nondum poplite firmo</span><span class="linebreak"></span>
<span class="line">constitit adiutis aliquo conamine nervis.</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>inde valens veloxque fuit spatiumque iuventae</span><span class="linebreak"></span>
<span class="line">transit et emeritis medii quoque temporis annis</span><span class="linebreak"></span>
<span class="line">labitur occiduae per iter declive senectae.</span><span class="linebreak"></span>
<span class="line">subruit haec aevi demoliturque prioris</span><span class="linebreak"></span>
<span class="line">robora: fletque Milon senior, cum spectat inanes</span><span class="linebreak"></span>
<span class="line"><span class="br"></span><span class="lineNumber">230</span><span class="br"></span>illos, qui fuerant solidorum mole tororum</span><span class="linebreak"></span>
<span class="line">Herculeis similes, fluidos pendere lacertos;</span><span class="linebreak"></span>
<span class="line">flet quoque, ut in speculo rugas adspexit aniles,</span><span class="linebreak"></span>
<span class="line">Tyndaris et secum, cur sit bis rapta, requirit.</span><span class="linebreak"></span>
<span class="line">tempus edax rerum, tuque, invidiosa vetustas,</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>omnia destruitis vitiataque dentibus aevi</span><span class="linebreak"></span>
<span class="line">paulatim lenta consumitis omnia morte!</span><span class="linebreak"></span>
<span class="line indent1">“Haec quoque non perstant, quae nos elementa</span><span class="linebreak"></span>
<span class="line indent2">vocamus,</span><span class="linebreak"></span>
<span class="line">quasque vices peragant, animos adhibete: docebo.</span><span class="linebreak"></span>
<span class="line">quattuor aeternus genitalia corpora mundus</span><span class="linebreak"></span>
<span class="line"><span class="br"></span><span class="lineNumber">240</span><span class="br"></span>continet; ex illis duo sunt onerosa suoque</span><span class="linebreak"></span>
<span class="line">pondere in inferius, tellus atque unda, feruntur,</span><span class="linebreak"></span>
<span class="line">et totidem gravitate carent nulloque premente</span><span class="linebreak"></span>
</p>
</section><notes></notes></section>