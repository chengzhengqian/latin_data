<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">liberiore frui caelo, cum carcere rima</span><span class="linebreak"></span>
<span class="line">nulla foret toto nec pervia flatibus esset,</span><span class="linebreak"></span>
<span class="line">extentam tumefecit humum, ceu spiritus oris</span><span class="linebreak"></span>
<span class="line">tendere vesicam solet aut derepta bicorni</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>terga capro; tumor ille loci permansit et alti</span><span class="linebreak"></span>
<span class="line">collis habet speciem longoque induruit aevo.</span><span class="linebreak"></span>
<span class="line indent1">â€œPlurima cum subeant audita et cognita nobis,</span><span class="linebreak"></span>
<span class="line">pauca super referam. quid? non et lympha figuras</span><span class="linebreak"></span>
<span class="line">datque capitque novas? medio tua, corniger Ammon,</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>unda die gelida est, ortuque obituque calescit,</span><span class="linebreak"></span>
<span class="line">admotis Athamanas aquis accendere lignum</span><span class="linebreak"></span>
<span class="line">narratur, minimos cum luna recessit in orbes.</span><span class="linebreak"></span>
<span class="line">flumen habent Cicones, quod potum saxea reddit</span><span class="linebreak"></span>
<span class="line">viscera, quod tactis inducit marmora rebus;</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>Crathis et huic Subaris nostris conterminus oris</span><span class="linebreak"></span>
<span class="line">electro similes faciunt auroque capillos;</span><span class="linebreak"></span>
<span class="line">quodquemagismirum est, sunt, qui non corporatantum,</span><span class="linebreak"></span>
<span class="line">verum animos etiam valeant mutare liquores:</span><span class="linebreak"></span>
<span class="line">cui non audita est obscenae Salmacis undae</span><span class="linebreak"></span>
<span class="line"><span class="br"></span><span class="lineNumber">320</span><span class="br"></span>Aethiopesque lacus? quos si quis faucibus hausit,</span><span class="linebreak"></span>
<span class="line">aut furit aut patitur mirum gravitate soporem;</span><span class="linebreak"></span>
<span class="line">Clitorio quicumque sitim de fonte levavit,</span><span class="linebreak"></span>
<span class="line">vina fugit gaudetque meris abstemius undis,</span><span class="linebreak"></span>
<span class="line">seu vis est in aqua calido contraria vino,</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>sive, quod indigenae memorant, Amythaone natus,</span><span class="linebreak"></span>
<span class="line">Proetidas attonitas postquam per carmen et herbas</span><span class="linebreak"></span>
<span class="line">eripuit furiis, purgamina mentis in illas</span><span class="linebreak"></span>
<span class="line">misit aquas, odiumque meri permansit in undis.</span><span class="linebreak"></span>
<span class="line">huic fluit effectu dispar Lyncestius amnis,</span><span class="linebreak"></span>
</p>
</section><notes></notes></section>