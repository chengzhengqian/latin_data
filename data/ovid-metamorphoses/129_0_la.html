<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">‘nec dubitate, precor, tecto grave sidus et imbrem’</span><span class="linebreak"></span>
<span class="line">(imber erat) ‘vitare meo; subiere minores</span><span class="linebreak"></span>
<span class="line">saepe casas superi.’ dictis et tempore motae</span><span class="linebreak"></span>
<span class="line">adnuimusque viro primasque intravimus aedes.</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>desierant imbres, victoque aquilonibus austro</span><span class="linebreak"></span>
<span class="line">fusca repurgato fugiebant nubila caelo:</span><span class="linebreak"></span>
<span class="line">inpetus ire fuit; claudit sua tecta Pyreneus</span><span class="linebreak"></span>
<span class="line">vimque parat, quam nos sumptis effugimus alis.</span><span class="linebreak"></span>
<span class="line">ipse secuturo similis stetit arduus arce</span><span class="linebreak"></span>
<span class="line">‘qua’ que ‘via est vobis, erit et mihi’ dixit ‘eadem’</span><span class="linebreak"></span>
<span class="line"><span class="br"></span><span class="lineNumber">291</span><span class="br"></span>seque iacit vecors e summae culmine turris</span><span class="linebreak"></span>
<span class="line">et cadit in vultus discussisque ossibus oris</span><span class="linebreak"></span>
<span class="line">tundit humum moriens scelerato sanguine tinctam.”</span><span class="linebreak"></span>
<span class="line indent1">Musa loquebatur: pennae sonuere per auras,</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>voxque salutantum ramis veniebat ab altis.</span><span class="linebreak"></span>
<span class="line">suspicit et linguae quaerit tam certa loquentes</span><span class="linebreak"></span>
<span class="line">unde sonent hominemque putat Iove nata locutum;</span><span class="linebreak"></span>
<span class="line">ales erat. numeroque novem sua fata querentes</span><span class="linebreak"></span>
<span class="line">institerant ramis imitantes omnia picae.</span><span class="linebreak"></span>
<span class="line"><span class="br"></span><span class="lineNumber">300</span><span class="br"></span>miranti sic orsa deae dea “nuper et istae</span><span class="linebreak"></span>
<span class="line">auxerunt volucrum victae certamine turbam.</span><span class="linebreak"></span>
<span class="line">Pieros has genuit Pellaeis dives in arvis,</span><span class="linebreak"></span>
<span class="line">Paeonis Euippe mater fuit; illa potentem</span><span class="linebreak"></span>
<span class="line">Lucinam noviens, noviens paritura, vocavit.</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>intumuit numero stolidarum turba sororum</span><span class="linebreak"></span>
<span class="line">perque tot Haemonias et per tot Achaidas urbes</span><span class="linebreak"></span>
<span class="line">huc venit et tali committit proelia voce:</span><span class="linebreak"></span>
<span class="line">‘desinite indoctum vana dulcedine vulgus</span><span class="linebreak"></span>
<span class="line">fallere; nobiscum, si qua est fiducia vobis,</span><span class="linebreak"></span>
</p>
</section><notes></notes></section>