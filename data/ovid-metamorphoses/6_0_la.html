<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">cautus humum longo signavit limite mensor.</span><span class="linebreak"></span>
<span class="line">nec tantum segetes alimentaque debita dives</span><span class="linebreak"></span>
<span class="line">poscebatur humus, sed itum est in viscera terrae,</span><span class="linebreak"></span>
<span class="line">quasque recondiderat Stygiisque admoverat umbris,</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>effodiuntur opes, inritamenta malorum.</span><span class="linebreak"></span>
<span class="line">iamque nocens ferrum ferroque nocentius aurum</span><span class="linebreak"></span>
<span class="line">prodierat, prodit bellum, quod pugnat utroque,</span><span class="linebreak"></span>
<span class="line">sanguineaque manu crepitantia concutit arma.</span><span class="linebreak"></span>
<span class="line">vivitur ex rapto: non hospes ab hospite tutus,</span><span class="linebreak"></span>
<span class="line">non socer a genero, fratrum quoque gratia rara est;</span><span class="linebreak"></span>
<span class="line"><span class="br"></span><span class="lineNumber">146</span><span class="br"></span>inminet exitio vir coniugis, illa mariti,</span><span class="linebreak"></span>
<span class="line">lurida terribiles miscent aconita novercae,</span><span class="linebreak"></span>
<span class="line">filius ante diem patrios inquirit in annos:</span><span class="linebreak"></span>
<span class="line">victa iacet pietas, et virgo caede madentis</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>ultima caelestum terras Astraea reliquit.</span><span class="linebreak"></span>
<span class="line indent1">Neve foret terris securior arduus aether,</span><span class="linebreak"></span>
<span class="line">adfectasse ferunt regnum caeleste gigantas</span><span class="linebreak"></span>
<span class="line">altaque congestos struxisse ad sidera montis.</span><span class="linebreak"></span>
<span class="line">tum pater omnipotens misso perfregit Olympum</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>fulmine et excussit subiecto Pelion Ossae.</span><span class="linebreak"></span>
<span class="line">obruta mole sua cum corpora dira iacerent,</span><span class="linebreak"></span>
<span class="line">perfusam multo natorum sanguine Terram</span><span class="linebreak"></span>
<span class="line">immaduisse ferunt calidumque animasse cruorem</span><span class="linebreak"></span>
<span class="line">et, ne nulla suae stirpis monimenta manerent,</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>in faciem vertisse hominum; sed et illa propago</span><span class="linebreak"></span>
<span class="line">contemptrix superum saevaeque avidissima caedis</span><span class="linebreak"></span>
<span class="line">et violenta fuit: scires e sanguine natos.</span><span class="linebreak"></span>
<span class="line indent1">Quae pater ut summa vidit Saturnius arce,</span><span class="linebreak"></span>
<span class="line">ingemit et facto nondum vulgata recenti</span><span class="linebreak"></span>
</p>
</section><notes></notes></section>