<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">ad plenum facinus? quo transitus inde paratur?</span><span class="linebreak"></span>
<span class="line"><span class="br"></span><span class="lineNumber">470</span><span class="br"></span>bos aret aut mortem senioribus inputet annis,</span><span class="linebreak"></span>
<span class="line">horriferum contra borean ovis arma ministret,</span><span class="linebreak"></span>
<span class="line">ubera dent saturae manibus pressanda capellae!</span><span class="linebreak"></span>
<span class="line">retia cum pedicis laqueosque artesque dolosas</span><span class="linebreak"></span>
<span class="line">tollite! nec volucrem viscata fallite virga</span><span class="linebreak"></span>
<span class="line"><span class="br"></span><span class="lineNumber">475</span><span class="br"></span>nec formidatis cervos includite pinnis</span><span class="linebreak"></span>
<span class="line">nec celate cibis uncos fallacibus hamos;</span><span class="linebreak"></span>
<span class="line">perdite siqua nocent, verum haec quoque perdite</span><span class="linebreak"></span>
<span class="line indent2">tantum:</span><span class="linebreak"></span>
<span class="line">ora cruore vacent alimentaque mitia carpant!”</span><span class="linebreak"></span>
<span class="line indent1">Talibus atque aliis instructo pectore dictis</span><span class="linebreak"></span>
<span class="line"><span class="br"></span><span class="lineNumber">480</span><span class="br"></span>in patriam remeasse ferunt ultroque petitum</span><span class="linebreak"></span>
<span class="line">accepisse Numam populi Latialis habenas.</span><span class="linebreak"></span>
<span class="line">coniuge qui felix nympha ducibusque Camenis</span><span class="linebreak"></span>
<span class="line">sacrificos docuit ritus gentemque feroci</span><span class="linebreak"></span>
<span class="line">adsuetam bello pacis traduxit ad artes.</span><span class="linebreak"></span>
<span class="line">qui postquam senior regnumque aevumque peregit,</span><span class="linebreak"></span>
<span class="line"><span class="br"></span><span class="lineNumber">486</span><span class="br"></span>exstinctum Latiaeque nurus populusque patresque</span><span class="linebreak"></span>
<span class="line">deflevere Numam; nam coniunx urbe relicta</span><span class="linebreak"></span>
<span class="line">vallis Aricinae densis latet abdita silvis</span><span class="linebreak"></span>
<span class="line">sacraque Oresteae gemitu questuque Dianae</span><span class="linebreak"></span>
<span class="line">inpedit. a! quotiens nymphae nemorisque lacusque,</span><span class="linebreak"></span>
<span class="line"><span class="br"></span><span class="lineNumber">491</span><span class="br"></span>ne faceret, monuere et consolantia verba</span><span class="linebreak"></span>
<span class="line">dixerunt! quotiens flenti Theseius heros</span><span class="linebreak"></span>
<span class="line">“siste modum,” dixit “neque enim fortuna querenda</span><span class="linebreak"></span>
<span class="line">sola tua est; similes aliorum respice casus:</span><span class="linebreak"></span>
<span class="line"><span class="br"></span><span class="lineNumber">495</span><span class="br"></span>mitius ista feres, utinamque exempla dolentem</span><span class="linebreak"></span>
<span class="line">non mea te possent relevare! sed et mea possunt.</span><span class="linebreak"></span>
</p>
</section><notes></notes></section>