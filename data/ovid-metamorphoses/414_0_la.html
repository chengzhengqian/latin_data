<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">qui viret et templum Romani regis obumbrat”;</span><span class="linebreak"></span>
<span class="line">paret et in terram pictos delapsa per arcus,</span><span class="linebreak"></span>
<span class="line">Hersilien iussis conpellat vocibus Iris;</span><span class="linebreak"></span>
<span class="line"><span class="br"></span><span class="lineNumber">840</span><span class="br"></span>illa verecundo vix tollens lumina vultu</span><span class="linebreak"></span>
<span class="line">“o dea (namque mihi nec, quae sis, dicere promptum</span><span class="linebreak"></span>
<span class="line indent2">est,</span><span class="linebreak"></span>
<span class="line">et liquet esse deam) duc, o duc “inquit” et offer</span><span class="linebreak"></span>
<span class="line">coniugis ora mihi, quae si modo posse videre</span><span class="linebreak"></span>
<span class="line">fata semel dederint, caelum accepisse fatebor!”</span><span class="linebreak"></span>
<span class="line"><span class="br"></span><span class="lineNumber">845</span><span class="br"></span>nec mora, Romuleos cum virgine Thaumantea</span><span class="linebreak"></span>
<span class="line">ingreditur colles: ibi sidus ab aethere lapsum</span><span class="linebreak"></span>
<span class="line">decidit in terras; a cuius lumine flagrans</span><span class="linebreak"></span>
<span class="line">Hersilie crinis cum sidere cessit in auras:</span><span class="linebreak"></span>
<span class="line">hanc manibus notis Romanae conditor urbis</span><span class="linebreak"></span>
<span class="line"><span class="br"></span><span class="lineNumber">850</span><span class="br"></span>excipit et priscum pariter cum corpore nomen</span><span class="linebreak"></span>
<span class="line">mutat Horamque vocat, quae nunc dea iuncta Quirino est.</span><span class="linebreak"></span>
</p>
</section><notes></notes></section>