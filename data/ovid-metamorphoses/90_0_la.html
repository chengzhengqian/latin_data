<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">tu puer aeternus, tu formosissimus alto</span><span class="linebreak"></span>
<span class="line">conspiceris caelo; tibi, cum sine cornibus adstas,</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>virgineum caput est; Oriens tibi victus, adusque</span><span class="linebreak"></span>
<span class="line">decolor extremo qua tinguitur India Gange.</span><span class="linebreak"></span>
<span class="line">Penthea tu, venerande, bipenniferumque Lycurgum</span><span class="linebreak"></span>
<span class="line">sacrilegos mactas, Tyrrhenaque mittis in aequor</span><span class="linebreak"></span>
<span class="line">corpora, tu biiugum pictis insignia frenis</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>colla premis lyncum. bacchae satyrique sequuntur,</span><span class="linebreak"></span>
<span class="line">quique senex ferula titubantis ebrius artus</span><span class="linebreak"></span>
<span class="line">sustinet et pando non fortiter haeret asello.</span><span class="linebreak"></span>
<span class="line">quacumque ingrederis, clamor iuvenalis et una</span><span class="linebreak"></span>
<span class="line">femineae voces inpulsaque tympana palmis</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>concavaque aera sonant longoque foramine buxus.</span><span class="linebreak"></span>
<span class="line indent1">“Placatus mitisque” rogant Ismenides “adsis,”</span><span class="linebreak"></span>
<span class="line">iussaque sacra colunt; solae Minyeides intus</span><span class="linebreak"></span>
<span class="line">intempestiva turbantes festa Minerva</span><span class="linebreak"></span>
<span class="line">aut ducunt lanas aut stamina pollice versant</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>aut haerent telae famulasque laboribus urguent.</span><span class="linebreak"></span>
<span class="line">e quibus una levi deducens pollice filum</span><span class="linebreak"></span>
<span class="line">“dum cessant aliae commentaque sacra frequentant,</span><span class="linebreak"></span>
<span class="line">nos quoque, quas Pallas, melior dea, detinet” inquit,</span><span class="linebreak"></span>
<span class="line">“utile opus manuum vario sermone levemus</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>perque vices aliquid, quod tempora longa videri</span><span class="linebreak"></span>
<span class="line">non sinat, in medium vacuas referamus ad aures!”</span><span class="linebreak"></span>
<span class="line">dicta probant primamque iubent narrare sorores.</span><span class="linebreak"></span>
<span class="line">illa, quid e multis referat (nam plurima norat),</span><span class="linebreak"></span>
<span class="line">cogitat et dubia est, de te, Babylonia, narret,</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>Derceti, quam versa squamis velantibus artus</span><span class="linebreak"></span>
<span class="line">stagna Palaestini credunt motasse figura,</span><span class="linebreak"></span>
</p>
</section><notes></notes></section>