<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">haeret, ut e Pario formatum marmore signum;</span><span class="linebreak"></span>
<span class="line"><span class="br"></span><span class="lineNumber">420</span><span class="br"></span>spectat humi positus geminum, sua lumina, sidus</span><span class="linebreak"></span>
<span class="line">et dignos Baccho, dignos et Apolline crines</span><span class="linebreak"></span>
<span class="line">inpubesque genas et eburnea colla decusque</span><span class="linebreak"></span>
<span class="line">oris et in niveo mixtum candore ruborem,</span><span class="linebreak"></span>
<span class="line">cunctaque miratur, quibus est mirabilis ipse:</span><span class="linebreak"></span>
<span class="line"><span class="br"></span><span class="lineNumber">425</span><span class="br"></span>se cupit inprudens et, qui probat, ipse probatur,</span><span class="linebreak"></span>
<span class="line">dumque petit, petitur, pariterque accendit et ardet.</span><span class="linebreak"></span>
<span class="line">inrita fallaci quotiens dedit oscula fonti,</span><span class="linebreak"></span>
<span class="line">in mediis quotiens visum captantia collum</span><span class="linebreak"></span>
<span class="line">bracchia mersit aquis nec se deprendit in illis!</span><span class="linebreak"></span>
<span class="line"><span class="br"></span><span class="lineNumber">430</span><span class="br"></span>quid videat, nescit; sed quod videt, uritur illo,</span><span class="linebreak"></span>
<span class="line">atque oculos idem, qui decipit, incitat error.</span><span class="linebreak"></span>
<span class="line">credule, quid frustra simulacra fugacia captas?</span><span class="linebreak"></span>
<span class="line">quod petis, est nusquam; quod amas, avertere, perdes!</span><span class="linebreak"></span>
<span class="line">ista repercussae, quam cernis, imaginis umbra est:</span><span class="linebreak"></span>
<span class="line"><span class="br"></span><span class="lineNumber">435</span><span class="br"></span>nil habet ista sui; tecum venitque manetque;</span><span class="linebreak"></span>
<span class="line">tecum discedet, si tu discedere possis!</span><span class="linebreak"></span>
<span class="line indent1">Non illum Cereris, non illum cura quietis</span><span class="linebreak"></span>
<span class="line">abstrahere inde potest, sed opaca fusus in herba</span><span class="linebreak"></span>
<span class="line">spectat inexpleto mendacem lumine formam</span><span class="linebreak"></span>
<span class="line">perque oculos perit ipse suos; paulumque levatus</span><span class="linebreak"></span>
<span class="line"><span class="br"></span><span class="lineNumber">441</span><span class="br"></span>ad circumstantes tendens sua bracchia silvas</span><span class="linebreak"></span>
<span class="line">“ecquis, io silvae, crudelius” inquit “amavit?</span><span class="linebreak"></span>
<span class="line">scitis enim et multis latebra opportuna fuistis.</span><span class="linebreak"></span>
<span class="line">ecquem, cum vestrae tot agantur saecula vitae,</span><span class="linebreak"></span>
<span class="line"><span class="br"></span><span class="lineNumber">445</span><span class="br"></span>qui sic tabuerit, longo meministis in aevo?</span><span class="linebreak"></span>
<span class="line">et placet et video; sed quod videoque placetque,</span><span class="linebreak"></span>
<span class="line">non tamen invenio”—tantus tenet error amantem—</span><span class="linebreak"></span>
<span class="line">“quoque magis doleam, nec nos mare separat ingens</span><span class="linebreak"></span>
</p>
</section><notes></notes></section>