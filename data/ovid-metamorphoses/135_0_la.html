<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">contrahitur, parvaque minor mensura lacerta est.</span><span class="linebreak"></span>
<span class="line">mirantem flentemque et tangere monstra parantem</span><span class="linebreak"></span>
<span class="line"><span class="br"></span><span class="lineNumber">460</span><span class="br"></span>fugit anum latebramque petit aptumque pudori</span><span class="linebreak"></span>
<span class="line">nomen habet variis stellatus corpora guttis.</span><span class="linebreak"></span>
<span class="line indent1">“‘Quas dea per terras et quas erraverit undas,</span><span class="linebreak"></span>
<span class="line">dicere longa mora est; quaerenti defuit orbis;</span><span class="linebreak"></span>
<span class="line">Sicaniam repetit, dumque omnia lustrat eundo,</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>venit et ad Cyanen. ea ni mutata fuisset,</span><span class="linebreak"></span>
<span class="line">omnia narrasset; sed et os et lingua volenti</span><span class="linebreak"></span>
<span class="line">dicere non aderant, nec, quo loqueretur, habebat;</span><span class="linebreak"></span>
<span class="line">signa tamen manifesta dedit notamque parenti,</span><span class="linebreak"></span>
<span class="line">illo forte loco delapsam in gurgite sacro</span><span class="linebreak"></span>
<span class="line"><span class="br"></span><span class="lineNumber">470</span><span class="br"></span>Persephones zonam summis ostendit in undis.</span><span class="linebreak"></span>
<span class="line">quam simul agnovit, tamquam tum denique raptam</span><span class="linebreak"></span>
<span class="line">scisset, inornatos laniavit diva capillos</span><span class="linebreak"></span>
<span class="line">et repetita suis percussit pectora palmis.</span><span class="linebreak"></span>
<span class="line">nescit adhuc, ubi sit; terras tamen increpat omnes</span><span class="linebreak"></span>
<span class="line"><span class="br"></span><span class="lineNumber">475</span><span class="br"></span>ingratasque vocat nec frugum munere dignas,</span><span class="linebreak"></span>
<span class="line">Trinacriam ante alias, in qua vestigia damni</span><span class="linebreak"></span>
<span class="line">repperit. ergo illic saeva vertentia glaebas</span><span class="linebreak"></span>
<span class="line">fregit aratra manu, parilique irata colonos</span><span class="linebreak"></span>
<span class="line">ruricolasque boves leto dedit arvaque iussit</span><span class="linebreak"></span>
<span class="line"><span class="br"></span><span class="lineNumber">480</span><span class="br"></span>fallere depositum vitiataque semina fecit.</span><span class="linebreak"></span>
<span class="line">fertilitas terrae latum vulgata per orbem</span><span class="linebreak"></span>
<span class="line">falsa iacet: primis segetes moriuntur in herbis,</span><span class="linebreak"></span>
<span class="line">et modo sol nimius, nimius modo corripit imber;</span><span class="linebreak"></span>
<span class="line">sideraque ventique nocent, avidaeque volucres</span><span class="linebreak"></span>
</p>
</section><notes></notes></section>