<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">illa moram celeri cessataque tempora cursu</span><span class="linebreak"></span>
<span class="line">corrigit atque iterum iuvenem post terga relinquit:</span><span class="linebreak"></span>
<span class="line"><span class="br"></span><span class="lineNumber">671</span><span class="br"></span>et rursus pomi iactu remorata secundi</span><span class="linebreak"></span>
<span class="line">consequitur transitque virum. pars ultima cursus</span><span class="linebreak"></span>
<span class="line">restabat; “nunc” inquit “ades, dea muneris auctor!”</span><span class="linebreak"></span>
<span class="line">inque latus campi, quo tardius illa rediret,</span><span class="linebreak"></span>
<span class="line"><span class="br"></span><span class="lineNumber">675</span><span class="br"></span>iecit ab obliquo nitidum iuvenaliter aurum.</span><span class="linebreak"></span>
<span class="line">an peteret, virgo visa est dubitare: coegi</span><span class="linebreak"></span>
<span class="line">tollere et adieci sublato pondera malo</span><span class="linebreak"></span>
<span class="line">inpediique oneris pariter gravitate moraque,</span><span class="linebreak"></span>
<span class="line">neve meus sermo cursu sit tardior ipso,</span><span class="linebreak"></span>
<span class="line"><span class="br"></span><span class="lineNumber">680</span><span class="br"></span>praeterita est virgo: duxit sua praemia victor.</span><span class="linebreak"></span>
<span class="line indent1">“‘Dignane, cui grates ageret, cui turis honorem</span><span class="linebreak"></span>
<span class="line">ferret, Adoni, fui? nec grates inmemor egit,</span><span class="linebreak"></span>
<span class="line">nec mihi tura dedit. subitam convertor in iram,</span><span class="linebreak"></span>
<span class="line">contemptuque dolens, ne sim spernenda futuris,</span><span class="linebreak"></span>
<span class="line"><span class="br"></span><span class="lineNumber">685</span><span class="br"></span>exemplo caveo meque ipsa exhortor in ambos:</span><span class="linebreak"></span>
<span class="line">templa, deum Matri quae quondam clarus Echion</span><span class="linebreak"></span>
<span class="line">fecerat ex voto, nemorosis abdita silvis,</span><span class="linebreak"></span>
<span class="line">transibant, et iter longum requiescere suasit;</span><span class="linebreak"></span>
<span class="line">illic concubitus intempestiva cupido</span><span class="linebreak"></span>
<span class="line"><span class="br"></span><span class="lineNumber">690</span><span class="br"></span>occupat Hippomenen a numine concita nostro.</span><span class="linebreak"></span>
<span class="line">luminis exigui fuerat prope templa recessus,</span><span class="linebreak"></span>
<span class="line">speluncae similis, nativo pumice tectus,</span><span class="linebreak"></span>
<span class="line">religione sacer prisca, quo multa sacerdos</span><span class="linebreak"></span>
</p>
</section><notes></notes></section>