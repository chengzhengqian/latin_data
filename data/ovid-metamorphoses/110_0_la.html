<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">ille quidem vult plura loqui, sed lingua repente</span><span class="linebreak"></span>
<span class="line">in partes est fissa duas, nec verba volenti</span><span class="linebreak"></span>
<span class="line">sufficiunt, quotiensque aliquos parat edere questus,</span><span class="linebreak"></span>
<span class="line">sibilat: hanc illi vocem natura reliquit.</span><span class="linebreak"></span>
<span class="line"><span class="br"></span><span class="lineNumber">590</span><span class="br"></span>nuda manu feriens exclamat pectora coniunx:</span><span class="linebreak"></span>
<span class="line">“Cadme, mane teque, infelix, his exue monstris!</span><span class="linebreak"></span>
<span class="line">Cadme, quid hoc? ubi pes, ubi sunt umerique</span><span class="linebreak"></span>
<span class="line indent2">manusque</span><span class="linebreak"></span>
<span class="line">et color et facies et, dum loquor, omnia? cur non</span><span class="linebreak"></span>
<span class="line">me quoque, caelestes, in eandem vertitis anguem?”</span><span class="linebreak"></span>
<span class="line"><span class="br"></span><span class="lineNumber">595</span><span class="br"></span>dixerat, ille suae lambebat coniugis ora</span><span class="linebreak"></span>
<span class="line">inque sinus caros, veluti cognosceret, ibat</span><span class="linebreak"></span>
<span class="line">et dabat amplexus adsuetaque colla petebat.</span><span class="linebreak"></span>
<span class="line">quisquis adest (aderant comites), terretur; at illa</span><span class="linebreak"></span>
<span class="line">lubrica permulcet cristati colla draconis,</span><span class="linebreak"></span>
<span class="line"><span class="br"></span><span class="lineNumber">600</span><span class="br"></span>et subito duo sunt iunctoque volumine serpunt,</span><span class="linebreak"></span>
<span class="line">donec in adpositi nemoris subiere latebras,</span><span class="linebreak"></span>
<span class="line">nunc quoque nec fugiunt hominem nec vulnere</span><span class="linebreak"></span>
<span class="line indent2">laedunt</span><span class="linebreak"></span>
<span class="line">quidque prius fuerint, placidi meminere dracones.</span><span class="linebreak"></span>
<span class="line indent1">Sed tamen ambobus versae solacia formae</span><span class="linebreak"></span>
<span class="line"><span class="br"></span><span class="lineNumber">605</span><span class="br"></span>magna nepos dederat, quem debellata colebat</span><span class="linebreak"></span>
<span class="line">India, quem positis celebrabat Achaϊa templis;</span><span class="linebreak"></span>
<span class="line">solus Abantiades ab origine cretus eadem</span><span class="linebreak"></span>
<span class="line">Acrisius superest, qui moenibus arceat urbis</span><span class="linebreak"></span>
<span class="line">Argolicae contraque deum ferat arma genusque</span><span class="linebreak"></span>
<span class="line">non putet esse Iovis: neque enim Iovis esse putabat</span><span class="linebreak"></span>
<span class="line"><span class="br"></span><span class="lineNumber">611</span><span class="br"></span>Persea, quem pluvio Danae conceperat auro.</span><span class="linebreak"></span>
<span class="line">mox tamen Acrisium (tanta est praesentia veri)</span><span class="linebreak"></span>
<span class="line">tam violasse deum quam non agnosse nepotem</span><span class="linebreak"></span>
</p>
</section><notes></notes></section>