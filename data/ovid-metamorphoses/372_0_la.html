<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">iamque parabantur captivis vincla lacertis:</span><span class="linebreak"></span>
<span class="line">illae tollentes etiamnum libera caelo</span><span class="linebreak"></span>
<span class="line">bracchia ‘Bacche pater, fer opem!’ dixere, tulitque</span><span class="linebreak"></span>
<span class="line"><span class="br"></span><span class="lineNumber">670</span><span class="br"></span>muneris auctor opem,—si miro perdere more</span><span class="linebreak"></span>
<span class="line">ferre vocatur opem, nec qua ratione figuram</span><span class="linebreak"></span>
<span class="line">perdiderint, potui scire aut nunc dicere possum;</span><span class="linebreak"></span>
<span class="line">summa mali nota est: pennas sumpsere tuaeque</span><span class="linebreak"></span>
<span class="line">coniugis in volucres, niveas abiere columbas.”</span><span class="linebreak"></span>
<span class="line indent1"><span class="br"></span><span class="lineNumber">675</span><span class="br"></span>Talibus atque aliis postquam convivia dictis</span><span class="linebreak"></span>
<span class="line">inplerunt, mensa somnum petiere remota</span><span class="linebreak"></span>
<span class="line">cumque die surgunt adeuntque oracula Phoebi,</span><span class="linebreak"></span>
<span class="line">qui petere antiquam matrem cognataque iussit</span><span class="linebreak"></span>
<span class="line">litora; prosequitur rex et dat munus ituris,</span><span class="linebreak"></span>
<span class="line">Anchisae sceptrum, chlamydem pharetramque</span><span class="linebreak"></span>
<span class="line indent2"><span class="br"></span><span class="lineNumber">680</span><span class="br"></span>nepoti,</span><span class="linebreak"></span>
<span class="line">cratera Aeneae, quem quondam transtulit illi</span><span class="linebreak"></span>
<span class="line">hospes ab Aoniis Therses Ismenius oris:</span><span class="linebreak"></span>
<span class="line">miserat hunc illi Therses, fabricaverat Alcon</span><span class="linebreak"></span>
<span class="line">Hyleus et longo caelaverat argumento.</span><span class="linebreak"></span>
<span class="line"><span class="br"></span><span class="lineNumber">685</span><span class="br"></span>urbs erat, et septem posses ostendere portas:</span><span class="linebreak"></span>
<span class="line">hae pro nomine erant, et quae foret illa, docebant;</span><span class="linebreak"></span>
<span class="line">ante urbem exequiae tumulique ignesque rogique</span><span class="linebreak"></span>
<span class="line">effusaeque comas et apertae pectora matres</span><span class="linebreak"></span>
<span class="line">significant luctum; nymphae quoque flere videntur</span><span class="linebreak"></span>
<span class="line"><span class="br"></span><span class="lineNumber">690</span><span class="br"></span>siccatosque queri fontes: sine frondibus arbor</span><span class="linebreak"></span>
<span class="line">nuda riget, rodunt arentia saxa capellae.</span><span class="linebreak"></span>
<span class="line">ecce facit mediis natas Orione Thebis</span><span class="linebreak"></span>
<span class="line">hac non femineum iugulo dare vulnus aperto,</span><span class="linebreak"></span>
<span class="line">illac demisso per fortia pectora telo</span><span class="linebreak"></span>
</p>
</section><notes></notes></section>