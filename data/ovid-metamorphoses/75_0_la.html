<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">sub Iove saepe suo nymphas in monte iacentis,</span><span class="linebreak"></span>
<span class="line">illa deam longo prudens sermone tenebat,</span><span class="linebreak"></span>
<span class="line">dum fugerent nymphae. postquam hoc Saturnia</span><span class="linebreak"></span>
<span class="line indent2"><span class="br"></span><span class="lineNumber">365</span><span class="br"></span>sensit,</span><span class="linebreak"></span>
<span class="line">“huius” ait “linguae, qua sum delusa, potestas</span><span class="linebreak"></span>
<span class="line">parva tibi dabitur vocisque brevissimus usus,”</span><span class="linebreak"></span>
<span class="line">reque minas firmat. tantum haec in fine loquendi</span><span class="linebreak"></span>
<span class="line">ingeminat voces auditaque verba reportat.</span><span class="linebreak"></span>
<span class="line"><span class="br"></span><span class="lineNumber">370</span><span class="br"></span>ergo ubi Narcissum per devia rura vagantem</span><span class="linebreak"></span>
<span class="line">vidit et incaluit, sequitur vestigia furtim,</span><span class="linebreak"></span>
<span class="line">quoque magis sequitur, flamma propiore calescit,</span><span class="linebreak"></span>
<span class="line">non aliter quam cum summis circumlita taedis</span><span class="linebreak"></span>
<span class="line">admotas rapiunt vivacia sulphura flammas.</span><span class="linebreak"></span>
<span class="line"><span class="br"></span><span class="lineNumber">375</span><span class="br"></span>o quotiens voluit blandis accedere dictis</span><span class="linebreak"></span>
<span class="line">et mollis adhibere preces! natura repugnat</span><span class="linebreak"></span>
<span class="line">nec sinit, incipiat, sed, quod sinit, illa parata est</span><span class="linebreak"></span>
<span class="line">exspectare sonos, ad quos sua verba remittat.</span><span class="linebreak"></span>
<span class="line">forte puer comitum seductus ab agmine fido</span><span class="linebreak"></span>
<span class="line">dixerat: “ecquis adest?” et “adest” responderat</span><span class="linebreak"></span>
<span class="line indent2"><span class="br"></span><span class="lineNumber">380</span><span class="br"></span>Echo.</span><span class="linebreak"></span>
<span class="line">hic stupet, utque aciem partes dimittit in omnis,</span><span class="linebreak"></span>
<span class="line">voce “veni!” magna clamat: vocat illa vocantem.</span><span class="linebreak"></span>
<span class="line">respicit et rursus nullo veniente “quid” inquit</span><span class="linebreak"></span>
<span class="line">“me fugis?” et totidem, quot dixit, verba recepit.</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>perstat et alternae deceptus imagine vocis</span><span class="linebreak"></span>
<span class="line">“huc coeamus” ait, nullique libentius umquam</span><span class="linebreak"></span>
<span class="line">responsura sono “coeamus” rettulit Echo</span><span class="linebreak"></span>
<span class="line">et verbis favet ipsa suis egressaque silva</span><span class="linebreak"></span>
<span class="line">ibat, ut iniceret sperato bracchia collo;</span><span class="linebreak"></span>
<span class="line"><span class="br"></span><span class="lineNumber">390</span><span class="br"></span>ille fugit fugiensque “manus conplexibus aufer!</span><span class="linebreak"></span>
<span class="line">ante” ait “emoriar, quam sit tibi copia nostri”;</span><span class="linebreak"></span>
</p>
</section><notes></notes></section>