<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line indent1">Talia nequiquam toto Venus anxia caelo</span><span class="linebreak"></span>
<span class="line">verba iacit superosque movet, qui rumpere quamquam</span><span class="linebreak"></span>
<span class="line"><span class="br"></span><span class="lineNumber">781</span><span class="br"></span>ferrea non possunt veterum decreta sororum,</span><span class="linebreak"></span>
<span class="line">signa tamen luctus dant haud incerta futuri;</span><span class="linebreak"></span>
<span class="line">arma ferunt inter nigras crepitantia nubes</span><span class="linebreak"></span>
<span class="line">terribilesque tubas auditaque cornua caelo</span><span class="linebreak"></span>
<span class="line"><span class="br"></span><span class="lineNumber">785</span><span class="br"></span>praemonuisse nefas; solis quoque tristis imago</span><span class="linebreak"></span>
<span class="line">lurida sollicitis praebebat lumina terris;</span><span class="linebreak"></span>
<span class="line">saepe faces visae mediis ardere sub astris,</span><span class="linebreak"></span>
<span class="line">saepe inter nimbos guttae cecidere cruentae;</span><span class="linebreak"></span>
<span class="line">caerulus et vultum ferrugine Lucifer atra</span><span class="linebreak"></span>
<span class="line"><span class="br"></span><span class="lineNumber">790</span><span class="br"></span>sparsus erat, sparsi lunares sanguine currus;</span><span class="linebreak"></span>
<span class="line">tristia mille locis Stygius dedit omina bubo,</span><span class="linebreak"></span>
<span class="line">mille locis lacrimavit ebur, cantusque feruntur</span><span class="linebreak"></span>
<span class="line">auditi sanctis et verba minantia lucis.</span><span class="linebreak"></span>
<span class="line">victima nulla litat, magnosque instare tumultus</span><span class="linebreak"></span>
<span class="line"><span class="br"></span><span class="lineNumber">795</span><span class="br"></span>fibra monet, caesumque caput reperitur in extis,</span><span class="linebreak"></span>
<span class="line">inque foro circumque domos et templa deorum</span><span class="linebreak"></span>
<span class="line">nocturnos ululasse canes umbrasque silentum</span><span class="linebreak"></span>
<span class="line">erravisse ferunt motamque tremoribus urbem.</span><span class="linebreak"></span>
<span class="line">non tamen insidias venturaque vincere fata</span><span class="linebreak"></span>
<span class="line"><span class="br"></span><span class="lineNumber">800</span><span class="br"></span>praemonitus potuere deum, strictique feruntur</span><span class="linebreak"></span>
<span class="line">in templum gladii: neque enim locus ullus in urbe</span><span class="linebreak"></span>
<span class="line">ad facinus diramque placet nisi curia caedem.</span><span class="linebreak"></span>
<span class="line">tum vero Cytherea manu percussit utraque</span><span class="linebreak"></span>
<span class="line">pectus et Aeneaden molitur condere nube,</span><span class="linebreak"></span>
<span class="line"><span class="br"></span><span class="lineNumber">805</span><span class="br"></span>qua prius infesto Paris est ereptus Atridae,</span><span class="linebreak"></span>
<span class="line">et Diomedeos Aeneas fugerat enses.</span><span class="linebreak"></span>
<span class="line">talibus hanc genitor: â€œsola insuperabile fatum,</span><span class="linebreak"></span>
</p>
</section><notes></notes></section>