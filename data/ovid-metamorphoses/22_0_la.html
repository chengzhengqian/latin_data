<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">dum calet, et medio sol est altissimus orbe!</span><span class="linebreak"></span>
<span class="line">quodsi sola times latebras intrare ferarum,</span><span class="linebreak"></span>
<span class="line">praeside tuta deo nemorum secreta subibis,</span><span class="linebreak"></span>
<span class="line"><span class="br"></span><span class="lineNumber">595</span><span class="br"></span>nec de plebe deo, sed qui caelestia magna</span><span class="linebreak"></span>
<span class="line">sceptra manu teneo, sed qui vaga fulmina mitto.</span><span class="linebreak"></span>
<span class="line">ne fuge me!” fugiebat enim. iam pascua Lernae</span><span class="linebreak"></span>
<span class="line">consitaque arboribus Lyrcea reliquerat arva,</span><span class="linebreak"></span>
<span class="line">cum deus inducta latas caligine terras</span><span class="linebreak"></span>
<span class="line"><span class="br"></span><span class="lineNumber">600</span><span class="br"></span>occuluit tenuitque fugam rapuitque pudorem.</span><span class="linebreak"></span>
<span class="line indent1">Interea medios Iuno despexit in Argos<a class="footnoteLink" href="#note_LCL042_44_1" id="target_note_LCL042_44_1"><sup>1</sup></a></span><span class="linebreak"></span>
<span class="line">et noctis faciem nebulas fecisse volucres</span><span class="linebreak"></span>
<span class="line">sub nitido mirata die, non fluminis illas</span><span class="linebreak"></span>
<span class="line">esse, nec umenti sensit tellure remitti;</span><span class="linebreak"></span>
<span class="line"><span class="br"></span><span class="lineNumber">605</span><span class="br"></span>atque suus coniunx ubi sit circumspicit, ut quae</span><span class="linebreak"></span>
<span class="line">deprensi totiens iam nosset furta mariti.</span><span class="linebreak"></span>
<span class="line">quem postquam caelo non repperit, “aut ego fallor</span><span class="linebreak"></span>
<span class="line">aut ego laedor” ait delapsaque ab aethere summo</span><span class="linebreak"></span>
<span class="line">constitit in terris nebulasque recedere iussit.</span><span class="linebreak"></span>
<span class="line"><span class="br"></span><span class="lineNumber">610</span><span class="br"></span>coniugis adventum praesenserat inque nitentem</span><span class="linebreak"></span>
<span class="line">Inachidos vultus mutaverat ille iuvencam;</span><span class="linebreak"></span>
<span class="line">bos quoque formosa est. speciem Saturnia vaccae,</span><span class="linebreak"></span>
<span class="line">quamquam invita, probat nec non, et cuius et</span><span class="linebreak"></span>
<span class="line indent2">unde</span><span class="linebreak"></span>
<span class="line">quove sit armento, veri quasi nescia quaerit.</span><span class="linebreak"></span>
<span class="line"><span class="br"></span><span class="lineNumber">615</span><span class="br"></span>Iuppiter e terra genitam mentitur, ut auctor</span><span class="linebreak"></span>
<span class="line">desinat inquiri: petit hanc Saturnia munus.</span><span class="linebreak"></span>
<span class="line">quid faciat? crudele suos addicere amores,</span><span class="linebreak"></span>
<span class="line">non dare suspectum est: Pudor est, qui suadeat illinc,</span><span class="linebreak"></span>
</p>
</section><notes><section class="footnotes"><ul><li class="note" id="note_LCL042_44_1"><a class="footnoteCrossrefLink" href="#target_note_LCL042_44_1" title="Click to highlight in text"><sup class="lineRef">1</sup>Argos <span class="italic">Merkel and Müller</span>: agros <span class="italic">MSS</span>.</a></li><script type="text/javascript">document.getElementById('note_LCL042_44_1').style.display = "none";</script></ul></section></notes></section>