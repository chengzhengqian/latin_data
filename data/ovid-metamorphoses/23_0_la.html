<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">hinc dissuadet Amor. victus Pudor esset Amore,</span><span class="linebreak"></span>
<span class="line"><span class="br"></span><span class="lineNumber">620</span><span class="br"></span>sed leve si munus sociae generisque torique</span><span class="linebreak"></span>
<span class="line">vacca negaretur, poterat non vacca videri!</span><span class="linebreak"></span>
<span class="line indent1">Paelice donata non protinus exuit omnem</span><span class="linebreak"></span>
<span class="line">diva metum timuitque Iovem et fuit anxia furti,</span><span class="linebreak"></span>
<span class="line">donec Arestoridae servandam tradidit Argo.</span><span class="linebreak"></span>
<span class="line"><span class="br"></span><span class="lineNumber">625</span><span class="br"></span>centum luminibus cinctum caput Argus habebat</span><span class="linebreak"></span>
<span class="line">inde suis vicibus capiebant bina quietem,</span><span class="linebreak"></span>
<span class="line">cetera servabant atque in statione manebant.</span><span class="linebreak"></span>
<span class="line">constiterat quocumque modo, spectabat ad Io,</span><span class="linebreak"></span>
<span class="line">ante oculos Io, quamvis aversus, habebat.</span><span class="linebreak"></span>
<span class="line"><span class="br"></span><span class="lineNumber">630</span><span class="br"></span>luce sinit pasci; cum sol tellure sub alta est,</span><span class="linebreak"></span>
<span class="line">claudit et indigno circumdat vincula collo.</span><span class="linebreak"></span>
<span class="line">frondibus arboreis et amara pascitur herba.</span><span class="linebreak"></span>
<span class="line">proque toro terrae non semper gramen habenti</span><span class="linebreak"></span>
<span class="line">incubat infelix limosaque flumina potat.</span><span class="linebreak"></span>
<span class="line"><span class="br"></span><span class="lineNumber">635</span><span class="br"></span>illa etiam supplex Argo cum bracchia vellet</span><span class="linebreak"></span>
<span class="line">tendere, non habuit, quae bracchia tenderet Argo,</span><span class="linebreak"></span>
<span class="line">conatoque queri mugitus edidit ore</span><span class="linebreak"></span>
<span class="line">pertimuitque sonos propriaque exterrita voce est.</span><span class="linebreak"></span>
<span class="line">venit et ad ripas, ubi ludere saepe solebat,</span><span class="linebreak"></span>
<span class="line"><span class="br"></span><span class="lineNumber">640</span><span class="br"></span>Inachidas: rictus<a class="footnoteLink" href="#note_LCL042_46_1" id="target_note_LCL042_46_1"><sup>1</sup></a> novaque ut conspexit in unda</span><span class="linebreak"></span>
<span class="line">cornua, pertimuit seque exsternata refugit.</span><span class="linebreak"></span>
<span class="line">naides ignorant, ignorat et Inachus ipse,</span><span class="linebreak"></span>
<span class="line">quae sit; at illa patrem sequitur sequiturque sorores</span><span class="linebreak"></span>
<span class="line">et patitur tangi seque admirantibus offert.</span><span class="linebreak"></span>
<span class="line"><span class="br"></span><span class="lineNumber">645</span><span class="br"></span>decerptas senior porrexerat Inachus herbas:</span><span class="linebreak"></span>
<span class="line">illa manus lambit patriisque dat oscula palmis</span><span class="linebreak"></span>
<span class="line">nec retinet lacrimas et, si modo verba sequantur,</span><span class="linebreak"></span>
</p>
</section><notes><section class="footnotes"><ul><li class="note" id="note_LCL042_46_1"><a class="footnoteCrossrefLink" href="#target_note_LCL042_46_1" title="Click to highlight in text"><sup class="lineRef">1</sup>Inachidas: rictus <span class="italic">Merkel</span>: Inachidas ripas <span class="italic">MSS</span>.</a></li><script type="text/javascript">document.getElementById('note_LCL042_46_1').style.display = "none";</script></ul></section></notes></section>