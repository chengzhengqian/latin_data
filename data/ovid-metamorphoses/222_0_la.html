<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">oscula dant ipsi, posito dant oscula lecto.</span><span class="linebreak"></span>
<span class="line">post cinerem cineres haustos ad pectora pressant</span><span class="linebreak"></span>
<span class="line"><span class="br"></span><span class="lineNumber">540</span><span class="br"></span>adfusaeque iacent tumulo signataque saxo</span><span class="linebreak"></span>
<span class="line">nomina conplexae lacrimas in nomina fundunt.</span><span class="linebreak"></span>
<span class="line">quas Parthaoniae tandem Latonia clade</span><span class="linebreak"></span>
<span class="line">exsatiata domus praeter Gorgenque nurumque</span><span class="linebreak"></span>
<span class="line">nobilis Alcmenae natis in corpore pennis</span><span class="linebreak"></span>
<span class="line"><span class="br"></span><span class="lineNumber">545</span><span class="br"></span>adlevat et longas per bracchia porrigit alas</span><span class="linebreak"></span>
<span class="line">corneaque ora facit versasque per aera mittit.</span><span class="linebreak"></span>
<span class="line indent1">Interea Theseus sociati parte laboris</span><span class="linebreak"></span>
<span class="line">functus Erectheas Tritonidos ibat ad arces.</span><span class="linebreak"></span>
<span class="line">clausit iter fecitque moras Achelous eunti</span><span class="linebreak"></span>
<span class="line">imbre tumens: “succede meis,” ait “inclite, tectis,</span><span class="linebreak"></span>
<span class="line"><span class="br"></span><span class="lineNumber">551</span><span class="br"></span>Cecropide, nec te committe rapacibus undis:</span><span class="linebreak"></span>
<span class="line">ferre trabes solidas obliquaque volvere magno</span><span class="linebreak"></span>
<span class="line">murmure saxa solent. vidi contermina ripae</span><span class="linebreak"></span>
<span class="line">cum gregibus stabula alta trahi; nec fortibus illic</span><span class="linebreak"></span>
<span class="line"><span class="br"></span><span class="lineNumber">555</span><span class="br"></span>profuit armentis nec equis velocibus esse.</span><span class="linebreak"></span>
<span class="line">multa quoque hic torrens nivibus de monte solutis</span><span class="linebreak"></span>
<span class="line">corpora turbineo iuvenalia vertice mersit.</span><span class="linebreak"></span>
<span class="line">tutior est requies, solito dum flumina currant</span><span class="linebreak"></span>
<span class="line">limite, dum tenues capiat suus alveus undas.”</span><span class="linebreak"></span>
<span class="line"><span class="br"></span><span class="lineNumber">560</span><span class="br"></span>adnuit Aegides “utar,” que “Acheloe, domoque</span><span class="linebreak"></span>
<span class="line">consilioque tuo” respondit; et usus utroque est.</span><span class="linebreak"></span>
<span class="line">pumice multicavo nec levibus atria tophis</span><span class="linebreak"></span>
<span class="line">structa subit: molli tellus erat umida musco,</span><span class="linebreak"></span>
</p>
</section><notes></notes></section>