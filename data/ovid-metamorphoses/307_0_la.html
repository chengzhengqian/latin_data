<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">edidit esse deos, dum retia litore siccat);</span><span class="linebreak"></span>
<span class="line">iuncta palus huic est densis obsessa salictis,</span><span class="linebreak"></span>
<span class="line">quam restagnantis fecit maris unda paludem:</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>inde fragore gravi strepitans loca proxima terret,</span><span class="linebreak"></span>
<span class="line">belua vasta, lupus iuncisque palustribus exit,</span><span class="linebreak"></span>
<span class="line">oblitus et spumis et sparsus sanguine rictus</span><span class="linebreak"></span>
<span class="line">fulmineos, rubra suffusus lumina flamma.</span><span class="linebreak"></span>
<span class="line">qui quamquam saevit pariter rabieque fameque,</span><span class="linebreak"></span>
<span class="line"><span class="br"></span><span class="lineNumber">370</span><span class="br"></span>acrior est rabie: neque enim ieiunia curat</span><span class="linebreak"></span>
<span class="line">caede boum diramque famem finire, sed omne</span><span class="linebreak"></span>
<span class="line">vulnerat armentum sternitque hostiliter omne.</span><span class="linebreak"></span>
<span class="line">pars quoque de nobis funesto saucia morsu,</span><span class="linebreak"></span>
<span class="line">dum defensamus, leto est data; sanguine litus</span><span class="linebreak"></span>
<span class="line"><span class="br"></span><span class="lineNumber">375</span><span class="br"></span>undaque prima rubet demugitaeque paludes.</span><span class="linebreak"></span>
<span class="line">sed mora damnosa est, nec res dubitare remittit:</span><span class="linebreak"></span>
<span class="line">dum superest aliquid, cuncti coeamus et arma,</span><span class="linebreak"></span>
<span class="line">arma capessamus coniunctaque tela feramus!‚Äù</span><span class="linebreak"></span>
<span class="line">dixerat agrestis: nec Pelea damna movebant,</span><span class="linebreak"></span>
<span class="line"><span class="br"></span><span class="lineNumber">380</span><span class="br"></span>sed memor admissi Nereida conligit orbam</span><span class="linebreak"></span>
<span class="line">damna sua inferias exstincto mittere Phoco.</span><span class="linebreak"></span>
<span class="line">induere arma viros violentaque sumere tela</span><span class="linebreak"></span>
<span class="line">rex iubet Oetaeus; cum quis simul ipse parabat</span><span class="linebreak"></span>
<span class="line">ire, sed Alcyone coniunx excita tumultu</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>prosilit et nondum totos ornata capillos</span><span class="linebreak"></span>
<span class="line">disicit hos ipsos colloque infusa mariti,</span><span class="linebreak"></span>
<span class="line">mittat ut auxilium sine se, verbisque precatur</span><span class="linebreak"></span>
</p>
</section><notes></notes></section>