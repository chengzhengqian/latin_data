<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">hic dea silvarum venatu fessa solebat</span><span class="linebreak"></span>
<span class="line">virgineos artus liquido perfundere rore.</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>quo postquam subiit, nympharum tradidit uni</span><span class="linebreak"></span>
<span class="line">armigerae iaculum pharetramque arcusque retentos,</span><span class="linebreak"></span>
<span class="line">altera depositae subiecit bracchia pallae,</span><span class="linebreak"></span>
<span class="line">vincla duae pedibus demunt; nam doctior illis</span><span class="linebreak"></span>
<span class="line">Ismenis Crocale sparsos per colla capillos</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>colligit in nodum, quamvis erat ipsa solutis.</span><span class="linebreak"></span>
<span class="line">excipiunt laticem Nepheleque Hyaleque Rhanisque</span><span class="linebreak"></span>
<span class="line">et Psecas et Phiale funduntque capacibus urnis.</span><span class="linebreak"></span>
<span class="line">dumque ibi perluitur solita Titania lympha,</span><span class="linebreak"></span>
<span class="line">ecce nepos Cadmi dilata parte laborum</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>per nemus ignotum non certis passibus errans</span><span class="linebreak"></span>
<span class="line">pervenit in lucum: sic illum fata ferebant.</span><span class="linebreak"></span>
<span class="line">qui simul intravit rorantia fontibus antra,</span><span class="linebreak"></span>
<span class="line">sicut erant, nudae viso sua pectora nymphae</span><span class="linebreak"></span>
<span class="line">percussere viro subitisque ululatibus omne</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>inplevere nemus circumfusaeque Dianam</span><span class="linebreak"></span>
<span class="line">corporibus texere suis; tamen altior illis</span><span class="linebreak"></span>
<span class="line">ipsa dea est colloque tenus supereminet omnis.</span><span class="linebreak"></span>
<span class="line">qui color infectis adversi solis ab ictu</span><span class="linebreak"></span>
<span class="line">nubibus esse solet aut purpureae Aurorae,</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>is fuit in vultu visae sine veste Dianae.</span><span class="linebreak"></span>
<span class="line">quae, quamquam comitum turba est stipata suarum,</span><span class="linebreak"></span>
<span class="line">in latus obliquum tamen adstitit oraque retro</span><span class="linebreak"></span>
<span class="line">flexit et, ut vellet promptas habuisse sagittas,</span><span class="linebreak"></span>
<span class="line">quas habuit sic hausit aquas vultumque virilem</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>perfudit spargensque comas ultricibus undis</span><span class="linebreak"></span>
<span class="line">addidit haec cladis praenuntia verba futurae:</span><span class="linebreak"></span>
<span class="line">“nunc tibi me posito visam velamine narres,</span><span class="linebreak"></span>
<span class="line">sit poteris narrare, licet!” nec plura minata</span><span class="linebreak"></span>
</p>
</section><notes></notes></section>