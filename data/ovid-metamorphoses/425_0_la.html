<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">alta petunt, aer atque aere purior ignis.</span><span class="linebreak"></span>
<span class="line">quae quamquam spatio distent, tamen omnia fiunt</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>ex ipsis et in ipsa cadunt: resolutaque tellus</span><span class="linebreak"></span>
<span class="line">in liquidas rarescit aquas, tenuatus in auras</span><span class="linebreak"></span>
<span class="line">aeraque umor abit, dempto quoque pondere rursus</span><span class="linebreak"></span>
<span class="line">in superos aer tenuissimus emicat ignes;</span><span class="linebreak"></span>
<span class="line">inde retro redeunt, idemque retexitur ordo.</span><span class="linebreak"></span>
<span class="line"><span class="br"></span><span class="lineNumber">250</span><span class="br"></span>ignis enim densum spissatus in aera transit,</span><span class="linebreak"></span>
<span class="line">hic in aquas, tellus glomerata cogitur unda.</span><span class="linebreak"></span>
<span class="line indent1">“Nec species sua cuique manet, rerumque novatrix</span><span class="linebreak"></span>
<span class="line">ex aliis alias reparat natura figuras:</span><span class="linebreak"></span>
<span class="line">nec perit in toto quicquam, mihi credite, mundo,</span><span class="linebreak"></span>
<span class="line"><span class="br"></span><span class="lineNumber">255</span><span class="br"></span>sed variat faciemque novat, nascique vocatur</span><span class="linebreak"></span>
<span class="line">incipere esse aliud, quam quod fuit ante, morique</span><span class="linebreak"></span>
<span class="line">desinere illud idem. cum sint huc forsitan illa,</span><span class="linebreak"></span>
<span class="line">haec translata illuc, summa tamen omnia constant.</span><span class="linebreak"></span>
<span class="line indent1">“Nil equidem durare diu sub imagine eadem</span><span class="linebreak"></span>
<span class="line"><span class="br"></span><span class="lineNumber">260</span><span class="br"></span>crediderim: sic ad ferrum venistis ab auro,</span><span class="linebreak"></span>
<span class="line">saecula, sic totiens versa est fortuna locorum.</span><span class="linebreak"></span>
<span class="line">vidi ego, quod fuerat quondam solidissima tellus,</span><span class="linebreak"></span>
<span class="line">esse fretum, vidi factas ex aequore terras;</span><span class="linebreak"></span>
<span class="line">et procul a pelago conchae iacuere marinae,</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>et vetus inventa est in montibus ancora summis;</span><span class="linebreak"></span>
<span class="line">quodque fuit campus, vallem decursus aquarum</span><span class="linebreak"></span>
<span class="line">fecit, et eluvie mons est deductus in aequor,</span><span class="linebreak"></span>
<span class="line">eque paludosa siccis humus aret harenis,</span><span class="linebreak"></span>
<span class="line">quaeque sitim tulerant, stagnata paludibus ument.</span><span class="linebreak"></span>
<span class="line"><span class="br"></span><span class="lineNumber">270</span><span class="br"></span>hic fontes natura novos emisit, at illic</span><span class="linebreak"></span>
<span class="line">clausit, et aut imis commota tremoribus orbis</span><span class="linebreak"></span>
</p>
</section><notes></notes></section>