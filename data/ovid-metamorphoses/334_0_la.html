<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">275</span><span class="br"></span>arserunt crines, et vulnere sanguis inustus</span><span class="linebreak"></span>
<span class="line">terribilem stridore sonum dedit, ut dare ferrum</span><span class="linebreak"></span>
<span class="line">igne rubens plerumque solet, quod forcipe curva</span><span class="linebreak"></span>
<span class="line">cum faber eduxit, lacubus demittit: at illud</span><span class="linebreak"></span>
<span class="line">stridet et in trepida submersum sibilat unda.</span><span class="linebreak"></span>
<span class="line"><span class="br"></span><span class="lineNumber">280</span><span class="br"></span>saucius hirsutis avidum de crinibus ignem</span><span class="linebreak"></span>
<span class="line">excutit inque umeros limen tellure revulsum</span><span class="linebreak"></span>
<span class="line">tollit, onus plaustri, quod ne permittat in hostem,</span><span class="linebreak"></span>
<span class="line">ipsa facit gravitas: socium quoque saxea moles</span><span class="linebreak"></span>
<span class="line">oppressit spatio stantem propiore Cometen.</span><span class="linebreak"></span>
<span class="line">gaudia nec retinet Rhoetus: ‘sic, conprecor,’ inquit</span><span class="linebreak"></span>
<span class="line"><span class="br"></span><span class="lineNumber">286</span><span class="br"></span>‘cetera sit fortis castrorum turba tuorum!’</span><span class="linebreak"></span>
<span class="line">semicremoque novat repetitum stipite vulnus</span><span class="linebreak"></span>
<span class="line">terque quaterque gravi iuncturas verticis ictu</span><span class="linebreak"></span>
<span class="line">rupit, et in liquido sederunt ossa cerebro.</span><span class="linebreak"></span>
<span class="line indent1">“Victor ad Euagrum Corythumque Dryantaque</span><span class="linebreak"></span>
<span class="line indent2"><span class="br"></span><span class="lineNumber">290</span><span class="br"></span>transit;</span><span class="linebreak"></span>
<span class="line">e quibus ut prima tectus lanugine malas</span><span class="linebreak"></span>
<span class="line">procubuit Corythus, ‘puero quae gloria fuso</span><span class="linebreak"></span>
<span class="line">parta tibi est?’ Euagrus ait, nec dicere Rhoetus</span><span class="linebreak"></span>
<span class="line">plura sinit rutilasque ferox in aperta loquentis</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>condidit ora viri perque os in pectora flammas.</span><span class="linebreak"></span>
<span class="line">te quoque, saeve Drya, circum caput igne rotato</span><span class="linebreak"></span>
<span class="line">insequitur, sed non in te quoque constitit idem</span><span class="linebreak"></span>
<span class="line">exitus: adsiduae successu caedis ovantem,</span><span class="linebreak"></span>
<span class="line">qua iuncta est umero cervix, sude figis obusta.</span><span class="linebreak"></span>
<span class="line"><span class="br"></span><span class="lineNumber">300</span><span class="br"></span>ingemuit duroque sudem vix osse revulsit</span><span class="linebreak"></span>
<span class="line">Rhoetus et ipse suo madefactus sanguine fugit.</span><span class="linebreak"></span>
<span class="line">fugit et Orneus Lycabasque et saucius armo</span><span class="linebreak"></span>
</p>
</section><notes></notes></section>