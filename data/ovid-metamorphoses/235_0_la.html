<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="label"><span class="ac">Metamorphoseon</span></span>
<span class="label"><span class="ac">Liber IX</span></span>
<p class="lineGroup">
<span class="line"><span class="sc">Qvae</span> gemitus truncaeque deo Neptunius heros</span><span class="linebreak"></span>
<span class="line">causa rogat frontis; cui sic Calydonius amnis</span><span class="linebreak"></span>
<span class="line">coepit inornatos redimitus harundine crines:</span><span class="linebreak"></span>
<span class="line">“triste petis munus. quis enim sua proelia victus</span><span class="linebreak"></span>
<span class="line">commemorare velit? referam tamen ordine, nec tam</span><span class="linebreak"></span>
<span class="line"><span class="br"></span><span class="lineNumber">6</span><span class="br"></span>turpe fuit vinci, quam contendisse decorum est,</span><span class="linebreak"></span>
<span class="line">magnaque dat nobis tantus solacia victor.</span><span class="linebreak"></span>
<span class="line">nomine siqua suo fando pervenit ad aures</span><span class="linebreak"></span>
<span class="line">Deïanira tuas, quondam pulcherrima virgo</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>multorumque fuit spes invidiosa procorum.</span><span class="linebreak"></span>
<span class="line">cum quibus ut soceri domus est intrata petiti,</span><span class="linebreak"></span>
<span class="line">‘accipe me generum,’ dixi ‘Parthaone nate’:</span><span class="linebreak"></span>
<span class="line">dixit et Alcides. alii cessere duobus.</span><span class="linebreak"></span>
<span class="line">ille Iovem socerum dare se, famamque laborum,</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>et superata suae referebat iussa novercae.</span><span class="linebreak"></span>
<span class="line">contra ego ‘turpe deum mortali cedere’ dixi—</span><span class="linebreak"></span>
<span class="line">nondum erat ille deus—‘dominum me cernis aquarum</span><span class="linebreak"></span>
</p>
</section><notes></notes></section>