<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="label"><span class="ac">Liber XV</span></span>
<p class="lineGroup">
<span class="line"><span class="sc">Qvaeritvr</span> interea qui tantae pondera molis</span><span class="linebreak"></span>
<span class="line">sustineat tantoque queat succedere regi:</span><span class="linebreak"></span>
<span class="line">destinat imperio clarum praenuntia veri</span><span class="linebreak"></span>
<span class="line">fama Numam; non ille satis cognosse Sabinae</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>gentis habet ritus, animo maiora capaci</span><span class="linebreak"></span>
<span class="line">concipit et, quae sit rerum natura, requirit.</span><span class="linebreak"></span>
<span class="line">huius amor curae patria Curibusque relictis</span><span class="linebreak"></span>
<span class="line">fecit ut Herculei penetraret ad hospitis urbem.</span><span class="linebreak"></span>
<span class="line">Graia quis Italicis auctor posuisset in oris</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>moenia, quaerenti sic e senioribus unus</span><span class="linebreak"></span>
<span class="line">rettulit indigenis, veteris non inscius aevi:</span><span class="linebreak"></span>
<span class="line">“dives ab Oceano bobus Iove natus Hiberis</span><span class="linebreak"></span>
<span class="line">litora felici tenuisse Lacinia cursu</span><span class="linebreak"></span>
<span class="line">fertur, et armento teneras errante per herbas</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>ipse domum magni nec inhospita tecta Crotonis</span><span class="linebreak"></span>
<span class="line">intrasse et requie longum relevasse laborem</span><span class="linebreak"></span>
<span class="line">atque ita discedens, ‘aevo’ dixisse ‘nepotum</span><span class="linebreak"></span>
<span class="line">hic locus urbis erit,’ promissaque vera fuerunt.</span><span class="linebreak"></span>
<span class="line">nam fuit Argolico generatus Alemone quidam</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>Myscelus, illius dis acceptissimus aevi.</span><span class="linebreak"></span>
<span class="line">hunc super incumbens pressum gravitate soporis</span><span class="linebreak"></span>
<span class="line"><span class="br"></span><span class="lineNumber">23b</span><span class="br"></span>claviger adloquitur: |‘patrias, age, desere sedes;</span><span class="linebreak"></span>
</p>
</section><notes></notes></section>