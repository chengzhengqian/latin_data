<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">335</span><span class="br"></span>oscula iamque manus ad eburnea colla ferenti</span><span class="linebreak"></span>
<span class="line">‘desinis, an fugio tecumque’ ait ‘ista relinquo?’</span><span class="linebreak"></span>
<span class="line">Salmacis extimuit ‘loca’ que ‘haec tibi libera</span><span class="linebreak"></span>
<span class="line indent2">trado,</span><span class="linebreak"></span>
<span class="line">hospes’ ait simulatque gradu discedere verso,</span><span class="linebreak"></span>
<span class="line">tum quoque respiciens, fruticumque recondita</span><span class="linebreak"></span>
<span class="line indent2">silva</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>delituit flexuque genu submisit; at ille,</span><span class="linebreak"></span>
<span class="line">scilicet ut vacuis et inobservatus in herbis,</span><span class="linebreak"></span>
<span class="line">huc it et hinc illuc et in adludentibus undis</span><span class="linebreak"></span>
<span class="line">summa pedum taloque tenus vestigia tinguit;</span><span class="linebreak"></span>
<span class="line">nec mora, temperie blandarum captus aquarum</span><span class="linebreak"></span>
<span class="line"><span class="br"></span><span class="lineNumber">345</span><span class="br"></span>mollia de tenero velamina corpore ponit.</span><span class="linebreak"></span>
<span class="line">tum vero placuit, nudaeque cupidine formae</span><span class="linebreak"></span>
<span class="line">Salmacis exarsit; flagrant quoque lumina nymphae,</span><span class="linebreak"></span>
<span class="line">non aliter quam cum puro nitidissimus orbe</span><span class="linebreak"></span>
<span class="line">opposita speculi referitur imagine Phoebus;</span><span class="linebreak"></span>
<span class="line"><span class="br"></span><span class="lineNumber">350</span><span class="br"></span>vixque moram patitur, vix iam sua gaudia differt,</span><span class="linebreak"></span>
<span class="line">iam cupit amplecti, iam se male continet amens.</span><span class="linebreak"></span>
<span class="line">ille cavis velox adplauso corpore palmis</span><span class="linebreak"></span>
<span class="line">desilit in latices alternaque bracchia ducens</span><span class="linebreak"></span>
<span class="line">in liquidis translucet aquis, ut eburnea si quis</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>signa tegat claro vel candida lilia vitro.</span><span class="linebreak"></span>
<span class="line">‘vicimus et meus est’ exclamat nais, et omni</span><span class="linebreak"></span>
<span class="line">veste procul iacta mediis inmittitur undis,</span><span class="linebreak"></span>
<span class="line">pugnantemque tenet, luctantiaque oscula carpit,</span><span class="linebreak"></span>
<span class="line">subiectatque manus, invitaque pectora tangit,</span><span class="linebreak"></span>
<span class="line"><span class="br"></span><span class="lineNumber">360</span><span class="br"></span>et nunc hac iuveni, nunc circumfunditur illac;</span><span class="linebreak"></span>
<span class="line">denique nitentem contra elabique volentem</span><span class="linebreak"></span>
<span class="line">inplicat ut serpens, quam regia sustinet ales</span><span class="linebreak"></span>
<span class="line">sublimemque rapit: pendens caput illa pedesque</span><span class="linebreak"></span>
<span class="line">adligat et cauda spatiantes inplicat alas;</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>utve solent hederae longos intexere truncos,</span><span class="linebreak"></span>
<span class="line">utque sub aequoribus deprensum polypus hostem</span><span class="linebreak"></span>
</p>
</section><notes></notes></section>