<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">decipienda fuit, quo si Telamonius isset,</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>orba suis essent etiam nunc lintea ventis.</span><span class="linebreak"></span>
<span class="line indent1">“Mittor et Iliacas audax orator ad arces,</span><span class="linebreak"></span>
<span class="line">visaque et intrata est altae mihi curia Troiae,</span><span class="linebreak"></span>
<span class="line">plenaque adhuc erat illa viris; interritus egi</span><span class="linebreak"></span>
<span class="line"><span class="br"></span><span class="lineNumber">199</span><span class="br"></span>quam mihi mandarat communem Graecia causam</span><span class="linebreak"></span>
<span class="line">accusoque Parin praedamque Helenamque reposco</span><span class="linebreak"></span>
<span class="line">et moveo Priamum Priamoque Antenora iunctum;</span><span class="linebreak"></span>
<span class="line">at Paris et fratres et qui rapuere sub illo,</span><span class="linebreak"></span>
<span class="line">vix tenuere manus (scis hoc, Menelae) nefandas,</span><span class="linebreak"></span>
<span class="line">primaque lux nostri tecum fuit illa pericli.</span><span class="linebreak"></span>
<span class="line indent1">“Longa referre mora est, quae consilioque manuque</span><span class="linebreak"></span>
<span class="line"><span class="br"></span><span class="lineNumber">206</span><span class="br"></span>utiliter feci spatiosi tempore belli.</span><span class="linebreak"></span>
<span class="line">post acies primas urbis se moenibus hostes</span><span class="linebreak"></span>
<span class="line">continuere diu, nec aperti copia Martis</span><span class="linebreak"></span>
<span class="line">ulla fuit; decimo demum pugnavimus anno:</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>quid facis interea, qui nil nisi proelia nosti?</span><span class="linebreak"></span>
<span class="line">quis tuus usus erat? nam si mea facta requiris,</span><span class="linebreak"></span>
<span class="line">hostibus insidior, fossa munimina cingo,</span><span class="linebreak"></span>
<span class="line">consolor socios, ut longi taedia belli</span><span class="linebreak"></span>
<span class="line">mente ferant placida, doceo, quo simus alendi</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>armandique modo, mittor, quo postulat usus.</span><span class="linebreak"></span>
<span class="line indent1">“Ecce Iovis monitu deceptus imagine somni</span><span class="linebreak"></span>
<span class="line">rex iubet incepti curam dimittere belli;</span><span class="linebreak"></span>
<span class="line">ille potest auctore suam defendere vocem:</span><span class="linebreak"></span>
<span class="line"><span class="br"></span><span class="lineNumber">219</span><span class="br"></span>non sinat hoc Aiax delendaque Pergama poscat,</span><span class="linebreak"></span>
<span class="line">quodque potest, pugnet! cur non remoratur ituros?</span><span class="linebreak"></span>
</p>
</section><notes></notes></section>