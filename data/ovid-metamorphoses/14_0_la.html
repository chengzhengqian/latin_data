<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">o utinam possim populos reparare paternis</span><span class="linebreak"></span>
<span class="line">artibus atque animas formatae infundere terrae!</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>nunc genus in nobis restat mortale duobus.</span><span class="linebreak"></span>
<span class="line">sic visum superis: hominumque exempla manemus.”</span><span class="linebreak"></span>
<span class="line">dixerat, et flebant: placuit caeleste precari</span><span class="linebreak"></span>
<span class="line">numen et auxilium per sacras quaerere sortes.</span><span class="linebreak"></span>
<span class="line">nulla mora est: adeunt pariter Cephesidas undas,</span><span class="linebreak"></span>
<span class="line"><span class="br"></span><span class="lineNumber">370</span><span class="br"></span>ut nondum liquidas, sic iam vada nota secantes.</span><span class="linebreak"></span>
<span class="line">inde ubi libatos inroravere liquores</span><span class="linebreak"></span>
<span class="line">vestibus et capiti, flectunt vestigia sanctae</span><span class="linebreak"></span>
<span class="line">ad delubra deae, quorum fastigia turpi</span><span class="linebreak"></span>
<span class="line">pallebant musco stabantque sine ignibus arae.</span><span class="linebreak"></span>
<span class="line"><span class="br"></span><span class="lineNumber">375</span><span class="br"></span>ut templi tetigere gradus, procumbit uterque</span><span class="linebreak"></span>
<span class="line">pronus humi gelidoque pavens dedit oscula saxo</span><span class="linebreak"></span>
<span class="line">atque ita “si precibus” dixerunt “numina iustis</span><span class="linebreak"></span>
<span class="line">victa remollescunt, si flectitur ira deorum,</span><span class="linebreak"></span>
<span class="line">dic, Themi, qua generis damnum reparabile nostri</span><span class="linebreak"></span>
<span class="line"><span class="br"></span><span class="lineNumber">380</span><span class="br"></span>arte sit, et mersis fer opem, mitissima, rebus!”</span><span class="linebreak"></span>
<span class="line indent1">Mota dea est sortemque dedit: “discedite templo</span><span class="linebreak"></span>
<span class="line">et velate caput cinctasque resolvite vestes</span><span class="linebreak"></span>
<span class="line">ossaque post tergum magnae iactate parentis!”</span><span class="linebreak"></span>
<span class="line">obstupuere diu: rumpitque silentia voce</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>Pyrrha prior iussisque deae parere recusat,</span><span class="linebreak"></span>
<span class="line">detque sibi veniam pavido rogat ore pavetque</span><span class="linebreak"></span>
<span class="line">laedere iactatis maternas ossibus umbras.</span><span class="linebreak"></span>
<span class="line">interea repetunt caecis obscura latebris</span><span class="linebreak"></span>
<span class="line">verba datae sortis secum inter seque volutant.</span><span class="linebreak"></span>
<span class="line"><span class="br"></span><span class="lineNumber">390</span><span class="br"></span>inde Promethides placidis Epimethida dictis</span><span class="linebreak"></span>
<span class="line">mulcet et “aut fallax” ait “est sollertia nobis,</span><span class="linebreak"></span>
</p>
</section><notes></notes></section>