<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="label"><span class="ac">Liber XI</span></span>
<p class="lineGroup">
<span class="line"><span class="sc">Carmine</span> dum tali silvas animosque ferarum</span><span class="linebreak"></span>
<span class="line">Threicius vates et saxa sequentia ducit,</span><span class="linebreak"></span>
<span class="line">ecce nurus Ciconum tectae lymphata ferinis</span><span class="linebreak"></span>
<span class="line">pectora velleribus tumuli de vertice cernunt</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>Orphea percussis sociantem carmina nervis.</span><span class="linebreak"></span>
<span class="line">e quibus una leves iactato crine per auras,</span><span class="linebreak"></span>
<span class="line">“en,” ait “en, hic est nostri contemptor!” et hastam</span><span class="linebreak"></span>
<span class="line">vatis Apollinei vocalia misit in ora,</span><span class="linebreak"></span>
<span class="line">quae foliis praesuta notam sine vulnere fecit;</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>alterius telum lapis est, qui missus in ipso</span><span class="linebreak"></span>
<span class="line">aere concentu victus vocisque lyraeque est</span><span class="linebreak"></span>
<span class="line">ac veluti supplex pro tam furialibus ausis</span><span class="linebreak"></span>
<span class="line">ante pedes iacuit. sed enim temeraria crescunt</span><span class="linebreak"></span>
<span class="line">bella modusque abiit insanaque regnat Erinys;</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>cunctaque tela forent cantu mollita, sed ingens</span><span class="linebreak"></span>
<span class="line">clamor et infracto Berecyntia tibia cornu</span><span class="linebreak"></span>
<span class="line">tympanaque et plausus et Bacchei ululatus</span><span class="linebreak"></span>
<span class="line">obstrepuere sono citharae, tum denique saxa</span><span class="linebreak"></span>
<span class="line">non exauditi rubuerunt sanguine vatis.</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>ac primum attonitas etiamnum voce canentis</span><span class="linebreak"></span>
<span class="line">innumeras volucres anguesque agmenque ferarum</span><span class="linebreak"></span>
<span class="line">maenades Orphei titulum rapuere triumphi;</span><span class="linebreak"></span>
<span class="line">inde cruentatis vertuntur in Orphea dextris</span><span class="linebreak"></span>
</p>
</section><notes></notes></section>