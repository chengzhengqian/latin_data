<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">195</span><span class="br"></span>ut veras imitetur aves. puer Icarus una</span><span class="linebreak"></span>
<span class="line">stabat et, ignarus sua se tractare pericla,</span><span class="linebreak"></span>
<span class="line">ore renidenti modo, quas vaga moverat aura,</span><span class="linebreak"></span>
<span class="line">captabat plumas, flavam modo pollice ceram</span><span class="linebreak"></span>
<span class="line">mollibat lusuque suo mirabile patris</span><span class="linebreak"></span>
<span class="line"><span class="br"></span><span class="lineNumber">200</span><span class="br"></span>impediebat opus. postquam manus ultima coepto</span><span class="linebreak"></span>
<span class="line">inposita est, geminas opifex libravit in alas</span><span class="linebreak"></span>
<span class="line">ipse suum corpus motaque pependit in aura;</span><span class="linebreak"></span>
<span class="line">instruit et natum “medio” que “ut limite curras,</span><span class="linebreak"></span>
<span class="line">Icare,” ait “moneo, ne, si demissior ibis,</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>unda gravet pennas, si celsior, ignis adurat:</span><span class="linebreak"></span>
<span class="line">inter utrumque vola. nec te spectare Booten</span><span class="linebreak"></span>
<span class="line">aut Helicen iubeo strictumque Orionis ensem:</span><span class="linebreak"></span>
<span class="line">me duce carpe viam!” pariter praecepta volandi</span><span class="linebreak"></span>
<span class="line">tradit et ignotas umeris accommodat alas.</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>inter opus monitusque genae maduere seniles,</span><span class="linebreak"></span>
<span class="line">et patriae tremuere manus; dedit oscula nato</span><span class="linebreak"></span>
<span class="line">non iterum repetenda suo pennisque levatus</span><span class="linebreak"></span>
<span class="line">ante volat comitique timet, velut ales, ab alto</span><span class="linebreak"></span>
<span class="line">quae teneram prolem produxit in aera nido,</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>hortaturque sequi damnosasque erudit artes</span><span class="linebreak"></span>
<span class="line">et movet ipse suas et nati respicit alas.</span><span class="linebreak"></span>
<span class="line">hos aliquis tremula dum captat harundine pisces,</span><span class="linebreak"></span>
<span class="line">aut pastor baculo stivave innixus arator</span><span class="linebreak"></span>
<span class="line">vidit et obstipuit, quique aethera carpere possent,</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>credidit esse deos. et iam Iunonia laeva</span><span class="linebreak"></span>
<span class="line">parte Samos (fuerant Delosque Parosque relictae)</span><span class="linebreak"></span>
<span class="line">dextra Lebinthos erat fecundaque melle Calymne,</span><span class="linebreak"></span>
<span class="line">cum puer audaci coepit gaudere volatu</span><span class="linebreak"></span>
</p>
</section><notes></notes></section>