<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">quaque pater Corythi parva tumulatus harena est,</span><span class="linebreak"></span>
<span class="line">et quos Maera novo latratu terruit agros,</span><span class="linebreak"></span>
<span class="line">Eurypylique urbem, qua Coae cornua matres</span><span class="linebreak"></span>
<span class="line">gesserunt tum, cum discederet Herculis agmen,</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>Phoebeamque Rhodon et Ialysios Telchinas,</span><span class="linebreak"></span>
<span class="line">quorum oculos ipso vitiantes omnia visu</span><span class="linebreak"></span>
<span class="line">Iuppiter exosus fraternis subdidit undis;</span><span class="linebreak"></span>
<span class="line">transit et antiquae Cartheia moenia Ceae,</span><span class="linebreak"></span>
<span class="line">qua pater Alcidamas placidam de corpore natae</span><span class="linebreak"></span>
<span class="line"><span class="br"></span><span class="lineNumber">370</span><span class="br"></span>miraturus erat nasci potuisse columbam.</span><span class="linebreak"></span>
<span class="line">inde lacus Hyries videt et Cycneia Tempe,</span><span class="linebreak"></span>
<span class="line">quae subitus celebravit olor: nam Phylius illic</span><span class="linebreak"></span>
<span class="line">imperio pueri volucrisque ferumque leonem</span><span class="linebreak"></span>
<span class="line">tradiderat domitos; taurum quoque vincere iussus</span><span class="linebreak"></span>
<span class="line"><span class="br"></span><span class="lineNumber">375</span><span class="br"></span>vicerat et spreto totiens iratus amore</span><span class="linebreak"></span>
<span class="line">praemia poscenti taurum suprema negabat;</span><span class="linebreak"></span>
<span class="line">ille indignatus “cupies dare” dixit et alto</span><span class="linebreak"></span>
<span class="line">desiluit saxo; cuncti cecidisse putabant:</span><span class="linebreak"></span>
<span class="line">factus olor niveis pendebat in aere pennis;</span><span class="linebreak"></span>
<span class="line"><span class="br"></span><span class="lineNumber">380</span><span class="br"></span>at genetrix Hyrie, servati nescia, flendo</span><span class="linebreak"></span>
<span class="line">delicuit stagnumque suo de nomine fecit.</span><span class="linebreak"></span>
<span class="line">adiacet his Pleuron, in qua trepidantibus alis</span><span class="linebreak"></span>
<span class="line">Ophias effugit natorum vulnera Combe;</span><span class="linebreak"></span>
<span class="line">inde Calaureae Letoidos adspicit arva</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>in volucrem versi cum coniuge conscia regis.</span><span class="linebreak"></span>
<span class="line">dextera Cyllene est, in qua cum matre Menephron</span><span class="linebreak"></span>
<span class="line">concubiturus erat saevarum more ferarum;</span><span class="linebreak"></span>
<span class="line">Cephison procul hinc deflentem fata nepotis</span><span class="linebreak"></span>
</p>
</section><notes></notes></section>