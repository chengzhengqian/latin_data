<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line indent1">“‘At Cyane, raptamque deam contemptaque fontis</span><span class="linebreak"></span>
<span class="line"><span class="br"></span><span class="lineNumber">426</span><span class="br"></span>iura sui maerens, inconsolabile vulnus</span><span class="linebreak"></span>
<span class="line">mente gerit tacita lacrimisque absumitur omnis</span><span class="linebreak"></span>
<span class="line">et, quarum fuerat magnum modo numen, in illas</span><span class="linebreak"></span>
<span class="line">extenuatur aquas: molliri membra videres,</span><span class="linebreak"></span>
<span class="line"><span class="br"></span><span class="lineNumber">430</span><span class="br"></span>ossa pati flexus, ungues posuisse rigorem;</span><span class="linebreak"></span>
<span class="line">primaque de tota tenuissima quaeque liquescunt,</span><span class="linebreak"></span>
<span class="line">caerulei crines digitique et crura pedesque</span><span class="linebreak"></span>
<span class="line">(nam brevis in gelidas membris exilibus undas</span><span class="linebreak"></span>
<span class="line">transitus est); post haec umeri tergusque latusque</span><span class="linebreak"></span>
<span class="line"><span class="br"></span><span class="lineNumber">435</span><span class="br"></span>pectoraque in tenues abeunt evanida rivos;</span><span class="linebreak"></span>
<span class="line">denique pro vivo vitiatas sanguine venas</span><span class="linebreak"></span>
<span class="line">lympha subit, restatque nihil, quod prendere possis.</span><span class="linebreak"></span>
<span class="line indent1">“‘Interea pavidae nequiquam filia matri</span><span class="linebreak"></span>
<span class="line">omnibus est terris, omni quaesita profundo.</span><span class="linebreak"></span>
<span class="line"><span class="br"></span><span class="lineNumber">440</span><span class="br"></span>illam non udis veniens Aurora capillis</span><span class="linebreak"></span>
<span class="line">cessantem vidit, non Hesperus; illa duabus</span><span class="linebreak"></span>
<span class="line">flammiferas pinus manibus succendit ab Aetna</span><span class="linebreak"></span>
<span class="line">perque pruinosas tulit inrequieta tenebras;</span><span class="linebreak"></span>
<span class="line">rursus ubi alma dies hebetarat sidera, natam</span><span class="linebreak"></span>
<span class="line"><span class="br"></span><span class="lineNumber">445</span><span class="br"></span>solis ab occasu solis quaerebat ad ortus.</span><span class="linebreak"></span>
<span class="line">fessa labore sitim conceperat, oraque nulli</span><span class="linebreak"></span>
<span class="line">conluerant fontes, cum tectam stramine vidit</span><span class="linebreak"></span>
<span class="line">forte casam parvasque fores pulsavit; at inde</span><span class="linebreak"></span>
<span class="line">prodit anus divamque videt lymphamque roganti</span><span class="linebreak"></span>
<span class="line"><span class="br"></span><span class="lineNumber">450</span><span class="br"></span>dulce dedit, tosta quod texerat ante polenta.</span><span class="linebreak"></span>
<span class="line">dum bibit illa datum, duri puer oris et audax</span><span class="linebreak"></span>
<span class="line">constitit ante deam risitque avidamque vocavit.</span><span class="linebreak"></span>
<span class="line">offensa est neque adhuc epota parte loquentem</span><span class="linebreak"></span>
<span class="line">cum liquido mixta perfudit diva polenta:</span><span class="linebreak"></span>
<span class="line">conbibit os maculas et, quae modo bracchia gessit,</span><span class="linebreak"></span>
<span class="line"><span class="br"></span><span class="lineNumber">456</span><span class="br"></span>crura gerit; cauda est mutatis addita membris,</span><span class="linebreak"></span>
<span class="line">inque brevem formam, ne sit vis magna nocendi,</span><span class="linebreak"></span>
</p>
</section><notes></notes></section>