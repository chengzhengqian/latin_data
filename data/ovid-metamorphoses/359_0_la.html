<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">cum tanto commune viro: deprensus Ulixis</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>ingenio tamen ille, at non Aiacis Ulixes.</span><span class="linebreak"></span>
<span class="line indent1">“Neve in me stolidae convicia fundere linguae</span><span class="linebreak"></span>
<span class="line">admiremur eum, vobis quoque digna pudore</span><span class="linebreak"></span>
<span class="line">obicit. an falso Palameden crimine turpe</span><span class="linebreak"></span>
<span class="line">accusasse mihi, vobis damnasse decorum est?</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>sed neque Naupliades facinus defendere tantum</span><span class="linebreak"></span>
<span class="line">tamque patens valuit, nec vos audistis in illo</span><span class="linebreak"></span>
<span class="line">crimina: vidistis, pretioque obiecta patebant.</span><span class="linebreak"></span>
<span class="line indent1">“Nec, Poeantiaden quod habet Vulcania Lemnos,</span><span class="linebreak"></span>
<span class="line">esse reus merui (factum defendite vestrum!</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>consensistis enim,) nec me suasisse negabo,</span><span class="linebreak"></span>
<span class="line">ut se subtraheret bellique viaeque labori</span><span class="linebreak"></span>
<span class="line">temptaretque feros requie lenire dolores.</span><span class="linebreak"></span>
<span class="line">paruit—et vivit! non haec sententia tantum</span><span class="linebreak"></span>
<span class="line">fida, sed et felix, cum sit satis esse fidelem.</span><span class="linebreak"></span>
<span class="line">quem quoniam vates delenda ad Pergama poscunt,</span><span class="linebreak"></span>
<span class="line"><span class="br"></span><span class="lineNumber">321</span><span class="br"></span>ne mandate mihi! melius Telamonius ibit</span><span class="linebreak"></span>
<span class="line">eloquioque virum morbis iraque furentem</span><span class="linebreak"></span>
<span class="line">molliet aut aliqua producet callidus arte!</span><span class="linebreak"></span>
<span class="line">ante retro Simois fluet et sine frondibus Ide</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>stabit, et auxilium promittet Achaia Troiae,</span><span class="linebreak"></span>
<span class="line">quam, cessante meo pro vestris pectore rebus,</span><span class="linebreak"></span>
<span class="line">Aiacis stolidi Danais sollertia prosit.</span><span class="linebreak"></span>
<span class="line">sis licet infestus sociis regique mihique</span><span class="linebreak"></span>
<span class="line">dure Philoctete, licet exsecrere meumque</span><span class="linebreak"></span>
<span class="line"><span class="br"></span><span class="lineNumber">330</span><span class="br"></span>devoveas sine fine caput cupiasque dolenti</span><span class="linebreak"></span>
<span class="line">me tibi forte dari nostrumque haurire cruorem,</span><span class="linebreak"></span>
</p>
</section><notes></notes></section>