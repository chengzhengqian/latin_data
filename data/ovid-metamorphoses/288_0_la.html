<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">quid, quod inest virtus et mens interrita leti?</span><span class="linebreak"></span>
<span class="line">quid, quod ab aequorea numeratur origine quartus?</span><span class="linebreak"></span>
<span class="line">quid, quod amat tantique putat conubia nostra,</span><span class="linebreak"></span>
<span class="line">ut pereat, si me fors illi dura negarit?</span><span class="linebreak"></span>
<span class="line">dum licet, hospes, abi thalamosque relinque cruentos.</span><span class="linebreak"></span>
<span class="line"><span class="br"></span><span class="lineNumber">621</span><span class="br"></span>coniugium crudele meum est, tibi nubere nulla</span><span class="linebreak"></span>
<span class="line">nolet, et optari potes a sapiente puella.—</span><span class="linebreak"></span>
<span class="line">cur tamen est mihi cura tui tot iam ante peremptis?</span><span class="linebreak"></span>
<span class="line">viderit! intereat, quoniam tot caede procorum</span><span class="linebreak"></span>
<span class="line"><span class="br"></span><span class="lineNumber">625</span><span class="br"></span>admonitus non est agiturque in taedia vitae.—</span><span class="linebreak"></span>
<span class="line">occidet hic igitur, voluit quia vivere mecum,</span><span class="linebreak"></span>
<span class="line">indignamque necem pretium patietur amoris?</span><span class="linebreak"></span>
<span class="line">non erit invidiae victoria nostra ferendae.</span><span class="linebreak"></span>
<span class="line">sed non culpa mea est! utinam desistere velles,</span><span class="linebreak"></span>
<span class="line"><span class="br"></span><span class="lineNumber">630</span><span class="br"></span>aut, quoniam es demens, utinam velocior esses!</span><span class="linebreak"></span>
<span class="line">at quam virgineus puerili vultus in ore est!</span><span class="linebreak"></span>
<span class="line">a! miser Hippomene, nollem tibi visa fuissem!</span><span class="linebreak"></span>
<span class="line">vivere dignus eras, quodsi felicior essem,</span><span class="linebreak"></span>
<span class="line">nec mihi coniugium fata inportuna negarent,</span><span class="linebreak"></span>
<span class="line"><span class="br"></span><span class="lineNumber">635</span><span class="br"></span>unus eras, cum quo sociare cubilia vellem.”</span><span class="linebreak"></span>
<span class="line">dixerat, utque rudis primoque cupidine tacta,</span><span class="linebreak"></span>
<span class="line">quod facit, ignorans amat et non sentit amorem.</span><span class="linebreak"></span>
<span class="line indent1">“‘Iam solitos poscunt cursus populusque paterque,</span><span class="linebreak"></span>
<span class="line">cum me sollicita proles Neptunia voce</span><span class="linebreak"></span>
<span class="line">invocat Hippomenes “Cytherea,” que “conprecor,</span><span class="linebreak"></span>
<span class="line indent2"><span class="br"></span><span class="lineNumber">640</span><span class="br"></span>ausis</span><span class="linebreak"></span>
<span class="line">adsit” ait “nostris et quos dedit, adiuvet ignes.”</span><span class="linebreak"></span>
</p>
</section><notes></notes></section>