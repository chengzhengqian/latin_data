<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">per iuga chrysolithi positaeque ex ordine gemmae</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>clara repercusso reddebant lumina Phoebo.</span><span class="linebreak"></span>
<span class="line indent1">Dumque ea magnanimus Phaethon miratur opusque</span><span class="linebreak"></span>
<span class="line">perspicit, ecce vigil nitido patefecit ab ortu</span><span class="linebreak"></span>
<span class="line">purpureas Aurora fores et plena rosarum</span><span class="linebreak"></span>
<span class="line">atria: diffugiunt stellae, quarum agmina cogit</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>Lucifer et caeli statione novissimus exit.</span><span class="linebreak"></span>
<span class="line indent1">Quem petere ut terras mundumque rubescere vidit</span><span class="linebreak"></span>
<span class="line">cornuaque extremae velut evanescere lunae,</span><span class="linebreak"></span>
<span class="line">iungere equos Titan velocibus imperat Horis.</span><span class="linebreak"></span>
<span class="line">iussa deae celeres peragunt ignemque vomentes,</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>ambrosiae suco saturos, praesepibus altis</span><span class="linebreak"></span>
<span class="line">quadripedes ducunt adduntque sonantia frena.</span><span class="linebreak"></span>
<span class="line">tum pater ora sui sacro medicamine nati</span><span class="linebreak"></span>
<span class="line">contigit et rapidae fecit patientia flammae</span><span class="linebreak"></span>
<span class="line">inposuitque comae radios praesagaque luctus</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>pectore sollicito repetens suspiria dixit:</span><span class="linebreak"></span>
<span class="line">“si potes his saltem monitis parere parentis</span><span class="linebreak"></span>
<span class="line">parce, puer, stimulis et fortius utere loris!</span><span class="linebreak"></span>
<span class="line">sponte sua properant, labor est inhibere volentes.</span><span class="linebreak"></span>
<span class="line">nec tibi derectos placeat via quinque per arcus!</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>sectus in obliquum est lato curvamine limes,</span><span class="linebreak"></span>
<span class="line">zonarumque trium contentus fine polumque</span><span class="linebreak"></span>
<span class="line">effugit australem iunctamque aquilonibus arcton:</span><span class="linebreak"></span>
<span class="line">hac sit iter—manifesta rotae vestigia cernes—</span><span class="linebreak"></span>
<span class="line">utque ferant aequos et caelum et terra calores,</span><span class="linebreak"></span>
<span class="line">nec preme nec summum molire per aethera currum!</span><span class="linebreak"></span>
<span class="line"><span class="br"></span><span class="lineNumber">136</span><span class="br"></span>altius egressus caelestia tecta cremabis,</span><span class="linebreak"></span>
<span class="line">inferius terras; medio tutissimus ibis.</span><span class="linebreak"></span>
<span class="line">neu te dexterior tortum declinet ad Anguem,</span><span class="linebreak"></span>
</p>
</section><notes></notes></section>