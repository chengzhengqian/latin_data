<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">scire dedit) referam tota notissima Cypro</span><span class="linebreak"></span>
<span class="line">facta, quibus flecti facile et mitescere possis.</span><span class="linebreak"></span>
<span class="line indent1">“Viderat a veteris generosam sanguine Teucri</span><span class="linebreak"></span>
<span class="line">Iphis Anaxareten, humili de stirpe creatus,</span><span class="linebreak"></span>
<span class="line"><span class="br"></span><span class="lineNumber">700</span><span class="br"></span>viderat et totis perceperat ossibus aestum</span><span class="linebreak"></span>
<span class="line">luctatusque diu, postquam ratione furorem</span><span class="linebreak"></span>
<span class="line">vincere non potuit, supplex ad limina venit</span><span class="linebreak"></span>
<span class="line">et modo nutrici miserum confessus amorem,</span><span class="linebreak"></span>
<span class="line">ne sibi dura foret, per spes oravit alumnae,</span><span class="linebreak"></span>
<span class="line"><span class="br"></span><span class="lineNumber">705</span><span class="br"></span>et modo de multis blanditus cuique ministris</span><span class="linebreak"></span>
<span class="line">sollicita petiit propensum voce favorem;</span><span class="linebreak"></span>
<span class="line">saepe ferenda dedit blandis sua verba tabellis,</span><span class="linebreak"></span>
<span class="line">interdum madidas lacrimarum rore coronas</span><span class="linebreak"></span>
<span class="line">postibus intendit posuitque in limine duro</span><span class="linebreak"></span>
<span class="line"><span class="br"></span><span class="lineNumber">710</span><span class="br"></span>molle latus tristisque serae convicia fecit.</span><span class="linebreak"></span>
<span class="line">saevior illa freto surgente cadentibus Haedis,</span><span class="linebreak"></span>
<span class="line">durior et ferro, quod Noricus excoquit ignis,</span><span class="linebreak"></span>
<span class="line">et saxo, quod adhuc vivum radice tenetur,</span><span class="linebreak"></span>
<span class="line">spernit et inridet, factisque inmitibus addit</span><span class="linebreak"></span>
<span class="line">verba superba ferox et spe quoque fraudat amantem.</span><span class="linebreak"></span>
<span class="line"><span class="br"></span><span class="lineNumber">716</span><span class="br"></span>non tulit impatiens longi tormenta doloris</span><span class="linebreak"></span>
<span class="line">Iphis et ante fores haec verba novissima dixit:</span><span class="linebreak"></span>
<span class="line">‘vincis, Anaxarete, neque erunt tibi taedia tandem</span><span class="linebreak"></span>
<span class="line">ulla ferenda mei: laetos molire triumphos</span><span class="linebreak"></span>
<span class="line"><span class="br"></span><span class="lineNumber">720</span><span class="br"></span>et Paeana voca nitidaque incingere lauru!</span><span class="linebreak"></span>
<span class="line">vincis enim, moriorque libens: age, ferrea, gaude!</span><span class="linebreak"></span>
<span class="line">certe aliquid laudare mei cogeris amoris,</span><span class="linebreak"></span>
<span class="line">quo tibi sim gratus, meritumque fatebere nostrum.</span><span class="linebreak"></span>
<span class="line">non tamen ante tui curam excessisse memento</span><span class="linebreak"></span>
<span class="line"><span class="br"></span><span class="lineNumber">725</span><span class="br"></span>quam vitam geminaque simul mihi luce carendum.</span><span class="linebreak"></span>
</p>
</section><notes></notes></section>