<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">ille, ut erat virides amplexus in arbore ramos,</span><span class="linebreak"></span>
<span class="line">fit lapis et signat serpentis imagine saxum.</span><span class="linebreak"></span>
<span class="line indent1">Permanet Aoniis Boreas violentus in undis</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>bellaque non transfert, et sunt, qui parcere Troiae</span><span class="linebreak"></span>
<span class="line">Neptunum credant, quia moenia fecerat urbi;</span><span class="linebreak"></span>
<span class="line">at non Thestorides: nec enim nescitve tacetve</span><span class="linebreak"></span>
<span class="line">sanguine virgineo placandam virginis iram</span><span class="linebreak"></span>
<span class="line">esse deae. postquam pietatem publica causa</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>rexque patrem vicit, castumque datura cruorem</span><span class="linebreak"></span>
<span class="line">flentibus ante aram stetit Iphigenia ministris,</span><span class="linebreak"></span>
<span class="line">victa dea est nubemque oculis obiecit et inter</span><span class="linebreak"></span>
<span class="line">officium turbamque sacri vocesque precantum</span><span class="linebreak"></span>
<span class="line">supposita fertur mutasse Mycenida cerva.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>ergo ubi, qua decuit, lenita est caede Diana,</span><span class="linebreak"></span>
<span class="line">et pariter Phoebes, pariter maris ira recessit,</span><span class="linebreak"></span>
<span class="line">accipiunt ventos a tergo mille carinae</span><span class="linebreak"></span>
<span class="line">multaque perpessae Phrygia potiuntur harena.</span><span class="linebreak"></span>
<span class="line indent1">Orbe locus medio est inter terrasque fretumque</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>caelestesque plagas, triplicis confinia mundi;</span><span class="linebreak"></span>
<span class="line">unde quod est usquam, quamvis regionibus absit,</span><span class="linebreak"></span>
<span class="line">inspicitur, penetratque cavas vox omnis ad aures:</span><span class="linebreak"></span>
<span class="line">Fama tenet summaque domum sibi legit in arce,</span><span class="linebreak"></span>
<span class="line">innumerosque aditus ac mille foramina tectis</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>addidit et nullis inclusit limina portis;</span><span class="linebreak"></span>
<span class="line">nocte dieque patet; tota est ex aere sonanti,</span><span class="linebreak"></span>
</p>
</section><notes></notes></section>