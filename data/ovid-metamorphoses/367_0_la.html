<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">contingent fletus peregrinaeque haustus harenae!</span><span class="linebreak"></span>
<span class="line">omnia perdidimus: superest, cur vivere tempus</span><span class="linebreak"></span>
<span class="line">in breve sustineam, proles gratissima matri,</span><span class="linebreak"></span>
<span class="line">nunc solus, quondam minimus de stirpe virili,</span><span class="linebreak"></span>
<span class="line"><span class="br"></span><span class="lineNumber">530</span><span class="br"></span>has datus Ismario regi Polydorus in oras.</span><span class="linebreak"></span>
<span class="line">quid moror interea crudelia vulnera lymphis</span><span class="linebreak"></span>
<span class="line">abluere et sparsos inmiti sanguine vultus?”</span><span class="linebreak"></span>
<span class="line indent1">Dixit et ad litus passu processit anili,</span><span class="linebreak"></span>
<span class="line">albentes lacerata comas. “date, Troades, urnam!”</span><span class="linebreak"></span>
<span class="line"><span class="br"></span><span class="lineNumber">535</span><span class="br"></span>dixerat infelix, liquidas hauriret ut undas:</span><span class="linebreak"></span>
<span class="line">adspicit eiectum Polydori in litore corpus</span><span class="linebreak"></span>
<span class="line">factaque Threiciis ingentia vulnera telis;</span><span class="linebreak"></span>
<span class="line">Troades exclamant, obmutuit illa dolore,</span><span class="linebreak"></span>
<span class="line">et pariter vocem lacrimasque introrsus obortas</span><span class="linebreak"></span>
<span class="line"><span class="br"></span><span class="lineNumber">540</span><span class="br"></span>devorat ipse dolor, duroque simillima saxo</span><span class="linebreak"></span>
<span class="line">torpet et adversa figit modo lumina terra,</span><span class="linebreak"></span>
<span class="line">interdum torvos sustollit ad aethera vultus,</span><span class="linebreak"></span>
<span class="line">nunc positi spectat vultum, nunc vulnera nati,</span><span class="linebreak"></span>
<span class="line">vulnera praecipue, seque armat et instruit ira.</span><span class="linebreak"></span>
<span class="line"><span class="br"></span><span class="lineNumber">545</span><span class="br"></span>qua simul exarsit, tamquam regina maneret,</span><span class="linebreak"></span>
<span class="line">ulcisci statuit poenaeque in imagine tota est,</span><span class="linebreak"></span>
<span class="line">utque furit catulo lactente orbata leaena</span><span class="linebreak"></span>
<span class="line">signaque nacta pedum sequitur, quem non videt,</span><span class="linebreak"></span>
<span class="line indent2">hostem,</span><span class="linebreak"></span>
<span class="line">sic Hecabe, postquam cum luctu miscuit iram,</span><span class="linebreak"></span>
<span class="line"><span class="br"></span><span class="lineNumber">550</span><span class="br"></span>non oblita animorum, annorum oblita suorum,</span><span class="linebreak"></span>
<span class="line">vadit ad artificem dirae, Polymestora, caedis</span><span class="linebreak"></span>
<span class="line">conloquiumque petit; nam se monstrare relictum</span><span class="linebreak"></span>
<span class="line">velle latens illi, quod nato redderet, aurum.</span><span class="linebreak"></span>
</p>
</section><notes></notes></section>