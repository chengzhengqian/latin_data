<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">optatis potiere tuis.’ ego pulveris hausti</span><span class="linebreak"></span>
<span class="line">ostendens cumulum, quot haberet corpora pulvis,</span><span class="linebreak"></span>
<span class="line">tot mihi natales contingere vana rogavi;</span><span class="linebreak"></span>
<span class="line">excidit, ut peterem iuvenes quoque protinus annos.</span><span class="linebreak"></span>
<span class="line">hos tamen ille mihi dabat aeternamque iuventam,</span><span class="linebreak"></span>
<span class="line"><span class="br"></span><span class="lineNumber">141</span><span class="br"></span>si Venerem paterer: contempto munere Phoebi</span><span class="linebreak"></span>
<span class="line">innuba permaneo; sed iam felicior aetas</span><span class="linebreak"></span>
<span class="line">terga dedit, tremuloque gradu venit aegra senectus,</span><span class="linebreak"></span>
<span class="line">quae patienda diu est. nam iam mihi saecula septem</span><span class="linebreak"></span>
<span class="line">acta, tamen superest, numeros ut pulveris aequem,</span><span class="linebreak"></span>
<span class="line"><span class="br"></span><span class="lineNumber">146</span><span class="br"></span>ter centum messes, ter centum musta videre.</span><span class="linebreak"></span>
<span class="line">tempus erit, cum de tanto me corpore parvam</span><span class="linebreak"></span>
<span class="line">longa dies faciet, consumptaque membra senecta</span><span class="linebreak"></span>
<span class="line">ad minimum redigentur onus: nec amata videbor</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>nec placuisse deo, Phoebus quoque forsitan ipse</span><span class="linebreak"></span>
<span class="line">vel non cognoscet, vel dilexisse negabit:</span><span class="linebreak"></span>
<span class="line">usque adeo mutata ferar nullique videnda,</span><span class="linebreak"></span>
<span class="line">voce tamen noscar; vocem mihi fata relinquent.”</span><span class="linebreak"></span>
<span class="line indent1">Talia convexum per iter memorante Sibylla</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>sedibus Euboicam Stygiis emergit in urbem</span><span class="linebreak"></span>
<span class="line">Troius Aeneas sacrisque ex more litatis</span><span class="linebreak"></span>
<span class="line">litora adit nondum nutricis habentia nomen.</span><span class="linebreak"></span>
<span class="line">hic quoque substiterat post taedia longa laborum</span><span class="linebreak"></span>
<span class="line">Neritius Macareus, comes experientis Ulixis.</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>desertum quondam mediis qui rupibus Aetnae</span><span class="linebreak"></span>
<span class="line">noscit Achaemeniden inprovisoque repertum</span><span class="linebreak"></span>
</p>
</section><notes></notes></section>