<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">330</span><span class="br"></span>quem quicumque parum moderato gutture traxit,</span><span class="linebreak"></span>
<span class="line">haud aliter titubat, quam si mera vina bibisset.</span><span class="linebreak"></span>
<span class="line">est locus Arcadiae, Pheneon dixere priores,</span><span class="linebreak"></span>
<span class="line">ambiguis suspectus aquis, quas nocte timeto:</span><span class="linebreak"></span>
<span class="line">nocte nocent potae, sine noxa luce bibuntur;</span><span class="linebreak"></span>
<span class="line"><span class="br"></span><span class="lineNumber">335</span><span class="br"></span>sic alias aliasque lacus et flumina vires</span><span class="linebreak"></span>
<span class="line">concipiunt.—tempusque fuit, quo navit in undis,</span><span class="linebreak"></span>
<span class="line">nunc sedet Ortygie; timuit concursibus Argo</span><span class="linebreak"></span>
<span class="line">undarum sparsas Symplegadas elisarum,</span><span class="linebreak"></span>
<span class="line">quae nunc inmotae perstant ventisque resistunt.</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>nec quae sulphureis ardet fornacibus Aetne,</span><span class="linebreak"></span>
<span class="line">ignea semper erit, neque enim fuit ignea semper.</span><span class="linebreak"></span>
<span class="line">nam sive est animal tellus et vivit habetque</span><span class="linebreak"></span>
<span class="line">spiramenta locis flammam exhalantia multis,</span><span class="linebreak"></span>
<span class="line">spirandi mutare vias, quotiensque movetur,</span><span class="linebreak"></span>
<span class="line"><span class="br"></span><span class="lineNumber">345</span><span class="br"></span>has finire potest, illas aperire cavernas;</span><span class="linebreak"></span>
<span class="line">sive leves imis venti cohibentur in antris</span><span class="linebreak"></span>
<span class="line">saxaque cum saxis et habentem semina flammae</span><span class="linebreak"></span>
<span class="line">materiam iactant, ea concipit ictibus ignem,</span><span class="linebreak"></span>
<span class="line">antra relinquentur sedatis frigida ventis;</span><span class="linebreak"></span>
<span class="line"><span class="br"></span><span class="lineNumber">350</span><span class="br"></span>sive bitumineae rapiunt incendia vires,</span><span class="linebreak"></span>
<span class="line">luteave exiguis ardescunt sulphura fumis,</span><span class="linebreak"></span>
<span class="line">nempe, ubi terra cibos alimentaque pinguia flammae</span><span class="linebreak"></span>
<span class="line">non dabit absumptis per longum viribus aevum,</span><span class="linebreak"></span>
<span class="line">naturaeque suum nutrimen deerit edaci,</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>non feret illa famem desertaque deseret ignis.</span><span class="linebreak"></span>
<span class="line indent1">“Esse viros fama est in Hyperborea Pallene,</span><span class="linebreak"></span>
<span class="line">qui soleant levibus velari corpora plumis,</span><span class="linebreak"></span>
</p>
</section><notes></notes></section>