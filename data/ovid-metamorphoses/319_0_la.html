<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">si non urna, tamen iunget nos littera: si non</span><span class="linebreak"></span>
<span class="line">ossibus ossa meis, at nomen nomine tangam.”</span><span class="linebreak"></span>
<span class="line">plura dolor prohibet, verboque intervenit omni</span><span class="linebreak"></span>
<span class="line">plangor, et attonito gemitus a corde trahuntur.</span><span class="linebreak"></span>
<span class="line indent1"><span class="br"></span><span class="lineNumber">710</span><span class="br"></span>Mane erat: egreditur tectis ad litus et illum</span><span class="linebreak"></span>
<span class="line">maesta locum repetit, de quo spectarat euntem,</span><span class="linebreak"></span>
<span class="line">dumque moratur ibi dumque “hic retinacula solvit,</span><span class="linebreak"></span>
<span class="line">hoc mihi discedens dedit oscula litore” dicit</span><span class="linebreak"></span>
<span class="line">dumque notata locis reminiscitur acta fretumque</span><span class="linebreak"></span>
<span class="line"><span class="br"></span><span class="lineNumber">715</span><span class="br"></span>prospicit, in liquida, spatio distante, tuetur</span><span class="linebreak"></span>
<span class="line">nescio quid quasi corpus aqua, primoque, quid illud</span><span class="linebreak"></span>
<span class="line">esset, erat dubium; postquam paulum adpulit unda,</span><span class="linebreak"></span>
<span class="line">et, quamvis aberat, corpus tamen esse liquebat,</span><span class="linebreak"></span>
<span class="line">qui foret, ignorans, quia naufragus, omine mota est</span><span class="linebreak"></span>
<span class="line">et, tamquam ignoto lacrimam daret, “heu! miser,”</span><span class="linebreak"></span>
<span class="line indent2"><span class="br"></span><span class="lineNumber">720</span><span class="br"></span>inquit</span><span class="linebreak"></span>
<span class="line">“quisquis es, et siqua est coniunx tibi!” fluctibus</span><span class="linebreak"></span>
<span class="line indent2">actum</span><span class="linebreak"></span>
<span class="line">fit propius corpus: quod quo magis illa tuetur,</span><span class="linebreak"></span>
<span class="line">hoc minus et minus est mentis, vae! iamque pro-</span><span class="linebreak"></span>
<span class="line indent2">pinquae</span><span class="linebreak"></span>
<span class="line">admotum terrae, iam quod cognoscere posset,</span><span class="linebreak"></span>
<span class="line">cernit: erat coniunx! “ille est!” exclamat et una</span><span class="linebreak"></span>
<span class="line"><span class="br"></span><span class="lineNumber">726</span><span class="br"></span>ora, comas, vestem lacerat tendensque trementes</span><span class="linebreak"></span>
<span class="line">ad Ceyca manus “sic, o carissime coniunx,</span><span class="linebreak"></span>
<span class="line">sic ad me, miserande, redis?” ait. adiacet undis</span><span class="linebreak"></span>
<span class="line">facta manu moles, quae primas aequoris iras</span><span class="linebreak"></span>
<span class="line"><span class="br"></span><span class="lineNumber">730</span><span class="br"></span>frangit et incursus quae praedelassat aquarum.</span><span class="linebreak"></span>
</p>
</section><notes></notes></section>