<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">dum venit abductas, et structis cantat avenis.</span><span class="linebreak"></span>
<span class="line">voce nova captus custos Iunonius “at tu,</span><span class="linebreak"></span>
<span class="line">quisquis es, hoc poteras mecum considere saxo”</span><span class="linebreak"></span>
<span class="line"><span class="br"></span><span class="lineNumber">680</span><span class="br"></span>Argus ait; “neque enim pecori fecundior ullo</span><span class="linebreak"></span>
<span class="line">herba loco est, aptamque vides pastoribus umbram.”</span><span class="linebreak"></span>
<span class="line indent1">Sedit Atlantiades et euntem multa loquendo</span><span class="linebreak"></span>
<span class="line">detinuit sermone diem iunctisque canendo</span><span class="linebreak"></span>
<span class="line">vincere harundinibus servantia lumina temptat.</span><span class="linebreak"></span>
<span class="line"><span class="br"></span><span class="lineNumber">685</span><span class="br"></span>ille tamen pugnat molles evincere somnos</span><span class="linebreak"></span>
<span class="line">et, quamvis sopor est oculorum parte receptus,</span><span class="linebreak"></span>
<span class="line">parte tamen vigilat. quaerit quoque (namque</span><span class="linebreak"></span>
<span class="line indent2">reperta</span><span class="linebreak"></span>
<span class="line">fistula nuper erat), qua sit ratione reperta.</span><span class="linebreak"></span>
<span class="line indent1">Tum deus “Arcadiae gelidis sub montibus” inquit</span><span class="linebreak"></span>
<span class="line"><span class="br"></span><span class="lineNumber">690</span><span class="br"></span>“inter hamadryadas celeberrima Nonacrinas</span><span class="linebreak"></span>
<span class="line">naias una fuit: nymphae Syringa vocabant.</span><span class="linebreak"></span>
<span class="line">non semel et satyros eluserat illa sequentes</span><span class="linebreak"></span>
<span class="line">et quoscumque deos umbrosaque silva feraxque</span><span class="linebreak"></span>
<span class="line">rus habet. Ortygiam studiis ipsaque colebat</span><span class="linebreak"></span>
<span class="line"><span class="br"></span><span class="lineNumber">695</span><span class="br"></span>virginitate deam; ritu quoque cincta Dianae</span><span class="linebreak"></span>
<span class="line">falleret et posset credi Latonia, si non</span><span class="linebreak"></span>
<span class="line">corneus huic arcus, si non foret aureus illi;</span><span class="linebreak"></span>
<span class="line">sic quoque fallebat.</span><span class="linebreak"></span>
<span class="line indent9">Redeuntem colle Lycaeo</span><span class="linebreak"></span>
<span class="line">Pan videt hanc pinuque caput praecinctus acuta</span><span class="linebreak"></span>
<span class="line"><span class="br"></span><span class="lineNumber">700</span><span class="br"></span>talia verba refert”—restabat verba referre</span><span class="linebreak"></span>
<span class="line">et precibus spretis fugisse per avia nympham,</span><span class="linebreak"></span>
</p>
</section><notes></notes></section>