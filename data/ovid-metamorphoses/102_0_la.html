<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">continet ex omni dimissis parte flagellis.</span><span class="linebreak"></span>
<span class="line">perstat Atlantiades sperataque gaudia nymphae</span><span class="linebreak"></span>
<span class="line">denegat; illa premit commissaque corpore toto</span><span class="linebreak"></span>
<span class="line"><span class="br"></span><span class="lineNumber">370</span><span class="br"></span>sicut inhaerebat, ‘pugnes licet, inprobe,’ dixit,</span><span class="linebreak"></span>
<span class="line">‘non tamen effugies. ita, di, iubeatis, et istum</span><span class="linebreak"></span>
<span class="line">nulla dies a me nec me deducat ab isto.’</span><span class="linebreak"></span>
<span class="line">vota suos habuere deos; nam mixta duorum</span><span class="linebreak"></span>
<span class="line">corpora iunguntur, faciesque inducitur illis</span><span class="linebreak"></span>
<span class="line"><span class="br"></span><span class="lineNumber">375</span><span class="br"></span>una. velut, si quis conducat cortice ramos,</span><span class="linebreak"></span>
<span class="line">crescendo iungi pariterque adolescere cernit,</span><span class="linebreak"></span>
<span class="line">sic ubi conplexu coierunt membra tenaci,</span><span class="linebreak"></span>
<span class="line">nec duo sunt et forma duplex, nec femina dici</span><span class="linebreak"></span>
<span class="line">nec puer ut possit, neutrumque et utrumque videntur.</span><span class="linebreak"></span>
<span class="line indent1">“Ergo ubi se liquidas, quo vir descenderat, undas</span><span class="linebreak"></span>
<span class="line"><span class="br"></span><span class="lineNumber">381</span><span class="br"></span>semimarem fecisse videt mollitaque in illis</span><span class="linebreak"></span>
<span class="line">membra, manus tendens, sed iam non voce virili</span><span class="linebreak"></span>
<span class="line">Hermaphroditus ait: ‘nato date munera vestro,</span><span class="linebreak"></span>
<span class="line">et pater et genetrix, amborum nomen habenti:</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>quisquis in hos fontes vir venerit, exeat inde</span><span class="linebreak"></span>
<span class="line">semivir et tactis subito mollescat in undis!’</span><span class="linebreak"></span>
<span class="line">motus uterque parens nati rata verba biformis</span><span class="linebreak"></span>
<span class="line">fecit et incesto fontem medicamine tinxit.”</span><span class="linebreak"></span>
<span class="line indent1">Finis erat dictis, et adhuc Minyeia proles</span><span class="linebreak"></span>
<span class="line">urguet opus spernitque deum festumque profanat,</span><span class="linebreak"></span>
<span class="line"><span class="br"></span><span class="lineNumber">391</span><span class="br"></span>tympana cum subito non adparentia raucis</span><span class="linebreak"></span>
<span class="line">obstrepuere sonis, et adunco tibia cornu</span><span class="linebreak"></span>
<span class="line">tinnulaque aera sonant; redolent murraeque crocique,</span><span class="linebreak"></span>
<span class="line">resque fide maior, coepere virescere telae</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>inque hederae faciem pendens frondescere vestis;</span><span class="linebreak"></span>
<span class="line">pars abit in vites, et quae modo fila fuerunt,</span><span class="linebreak"></span>
</p>
</section><notes></notes></section>