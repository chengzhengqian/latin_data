<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">praecipitata cadit pariterque et pondere et ictu</span><span class="linebreak"></span>
<span class="line">mergit in ima ratem; cum qua pars magna virorum</span><span class="linebreak"></span>
<span class="line">gurgite pressa gravi neque in aera reddita fato</span><span class="linebreak"></span>
<span class="line">functa suo est, alii partes et membra carinae</span><span class="linebreak"></span>
<span class="line">trunca tenent: tenet ipse manu, qua sceptra solebat,</span><span class="linebreak"></span>
<span class="line"><span class="br"></span><span class="lineNumber">561</span><span class="br"></span>fragmina navigii Ceyx socerumque patremque</span><span class="linebreak"></span>
<span class="line">invocat heu! frustra, sed plurima nantis in ore</span><span class="linebreak"></span>
<span class="line">Alcyone coniunx: illam meminitque refertque,</span><span class="linebreak"></span>
<span class="line">illius ante oculos ut agant sua corpora fluctus</span><span class="linebreak"></span>
<span class="line"><span class="br"></span><span class="lineNumber">565</span><span class="br"></span>optat et exanimis manibus tumuletur amicis.</span><span class="linebreak"></span>
<span class="line">dum natat, absentem, quotiens sinit hiscere fluctus,</span><span class="linebreak"></span>
<span class="line">nominat Alcyonen ipsisque inmurmurat undis.</span><span class="linebreak"></span>
<span class="line">ecce super medios fluctus niger arcus aquarum</span><span class="linebreak"></span>
<span class="line">frangitur et rupta mersum caput obruit unda.</span><span class="linebreak"></span>
<span class="line"><span class="br"></span><span class="lineNumber">570</span><span class="br"></span>Lucifer obscurus nec quem cognoscere posses</span><span class="linebreak"></span>
<span class="line">illa luce fuit, quoniamque excedere caelo</span><span class="linebreak"></span>
<span class="line">non licuit, densis texit sua nubibus ora.</span><span class="linebreak"></span>
<span class="line indent1">Aeolis interea, tantorum ignara malorum,</span><span class="linebreak"></span>
<span class="line">dinumerat noctes et iam, quas induat ille,</span><span class="linebreak"></span>
<span class="line"><span class="br"></span><span class="lineNumber">575</span><span class="br"></span>festinat vestes, iam quas, ubi venerit ille,</span><span class="linebreak"></span>
<span class="line">ipsa gerat, reditusque sibi promittit inanes.</span><span class="linebreak"></span>
<span class="line">omnibus illa quidem superis pia tura ferebat,</span><span class="linebreak"></span>
<span class="line">ante tamen cunctos Iunonis templa colebat</span><span class="linebreak"></span>
<span class="line">proque viro, qui nullus erat, veniebat ad aras</span><span class="linebreak"></span>
<span class="line"><span class="br"></span><span class="lineNumber">580</span><span class="br"></span>utque foret sospes coniunx suus utque rediret,</span><span class="linebreak"></span>
<span class="line">optabat, nullamque sibi praeferret; at illi</span><span class="linebreak"></span>
<span class="line">hoc de tot votis poterat contingere solum.</span><span class="linebreak"></span>
<span class="line indent1">At dea non ultra pro functo morte rogari</span><span class="linebreak"></span>
</p>
</section><notes></notes></section>