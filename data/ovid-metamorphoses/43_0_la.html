<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">370</span><span class="br"></span>(nam Ligurum populos et magnas rexerat urbes)</span><span class="linebreak"></span>
<span class="line">imperio ripas virides amnemque querellis</span><span class="linebreak"></span>
<span class="line">Eridanum inplerat silvamque sororibus auctam,</span><span class="linebreak"></span>
<span class="line">cum vox est tenuata viro canaeque capillos</span><span class="linebreak"></span>
<span class="line">dissimulant plumae collumque a pectore longe</span><span class="linebreak"></span>
<span class="line"><span class="br"></span><span class="lineNumber">375</span><span class="br"></span>porrigitur digitosque ligat iunctura rubentis,</span><span class="linebreak"></span>
<span class="line">penna latus velat, tenet os sine acumine rostrum.</span><span class="linebreak"></span>
<span class="line">fit nova Cycnus avis nec se caeloque Iovique</span><span class="linebreak"></span>
<span class="line">credit, ut iniuste missi memor ignis ab illo;</span><span class="linebreak"></span>
<span class="line">stagna petit patulosque lacus ignemque perosus</span><span class="linebreak"></span>
<span class="line"><span class="br"></span><span class="lineNumber">380</span><span class="br"></span>quae colat elegit contraria flumina flammis.</span><span class="linebreak"></span>
<span class="line indent1">Squalidus interea genitor Phaethontis et expers</span><span class="linebreak"></span>
<span class="line">ipse sui decoris, qualis, cum deficit orbem,</span><span class="linebreak"></span>
<span class="line">esse solet, lucemque odit seque ipse diemque</span><span class="linebreak"></span>
<span class="line">datque animum in luctus et luctibus adicit iram</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>officiumque negat mundo. “satis” inquit “ab aevi</span><span class="linebreak"></span>
<span class="line">sors mea principiis fuit inrequieta, pigetque</span><span class="linebreak"></span>
<span class="line">actorum sine fine mihi, sine honore laborum!</span><span class="linebreak"></span>
<span class="line">quilibet alter agat portantes lumina currus!</span><span class="linebreak"></span>
<span class="line">si nemo est omnesque dei non posse fatentur,</span><span class="linebreak"></span>
<span class="line"><span class="br"></span><span class="lineNumber">390</span><span class="br"></span>ipse agat ut saltem, dum nostras temptat habenas,</span><span class="linebreak"></span>
<span class="line">orbatura patres aliquando fulmina ponat!</span><span class="linebreak"></span>
<span class="line">tum sciet ignipedum vires expertus equorum</span><span class="linebreak"></span>
<span class="line">non meruisse necem, qui non bene rexerit illos.”</span><span class="linebreak"></span>
<span class="line indent1">Talia dicentem circumstant omnia Solem</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>numina, neve velit tenebras inducere rebus,</span><span class="linebreak"></span>
<span class="line">supplice voce rogant; missos quoque Iuppiter</span><span class="linebreak"></span>
<span class="line indent2">ignes</span><span class="linebreak"></span>
<span class="line">excusat precibusque minas regaliter addit.</span><span class="linebreak"></span>
</p>
</section><notes></notes></section>