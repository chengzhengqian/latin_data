<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">485</span><span class="br"></span>semina iacta legunt; lolium tribulique fatigant</span><span class="linebreak"></span>
<span class="line">triticeas messes et inexpugnabile gramen.</span><span class="linebreak"></span>
<span class="line indent1">“‘Tum caput Eleis Alpheias extulit undis</span><span class="linebreak"></span>
<span class="line">rorantesque comas a fronte removit ad aures</span><span class="linebreak"></span>
<span class="line">atque ait “o toto quaesitae virginis orbe</span><span class="linebreak"></span>
<span class="line"><span class="br"></span><span class="lineNumber">490</span><span class="br"></span>et frugum genetrix, inmensos siste labores</span><span class="linebreak"></span>
<span class="line">neve tibi fidae violenta irascere terrae.</span><span class="linebreak"></span>
<span class="line">terra nihil meruit patuitque invita rapinae,</span><span class="linebreak"></span>
<span class="line">nec sum pro patria supplex: huc hospita veni.</span><span class="linebreak"></span>
<span class="line">Pisa mihi patria est et ab Elide ducimus ortus,</span><span class="linebreak"></span>
<span class="line"><span class="br"></span><span class="lineNumber">495</span><span class="br"></span>Sicaniam peregrina colo, sed gratior omni</span><span class="linebreak"></span>
<span class="line">haec mihi terra solo est: hos nunc Arethusa penates,</span><span class="linebreak"></span>
<span class="line">hanc habeo sedem. quam tu, mitissima, serva.</span><span class="linebreak"></span>
<span class="line">mota loco cur sim tantique per aequoris undas</span><span class="linebreak"></span>
<span class="line">advehar Ortygiam, veniet narratibus hora</span><span class="linebreak"></span>
<span class="line"><span class="br"></span><span class="lineNumber">500</span><span class="br"></span>tempestiva meis, cum tu curaque levata</span><span class="linebreak"></span>
<span class="line">et vultus melioris eris. mihi pervia tellus</span><span class="linebreak"></span>
<span class="line">praebet iter, subterque imas ablata cavernas</span><span class="linebreak"></span>
<span class="line">hic caput attollo desuetaque sidera cerno.</span><span class="linebreak"></span>
<span class="line">ergo dum Stygio sub terris gurgite labor,</span><span class="linebreak"></span>
<span class="line"><span class="br"></span><span class="lineNumber">505</span><span class="br"></span>visa tua est oculis illic Proserpina nostris:</span><span class="linebreak"></span>
<span class="line">illa quidem tristis neque adhuc interrita vultu,</span><span class="linebreak"></span>
<span class="line">sed regina tamen, sed opaci maxima mundi,</span><span class="linebreak"></span>
<span class="line">sed tamen inferni pollens matrona tyranni!”</span><span class="linebreak"></span>
<span class="line">Mater ad auditas stupuit ceu saxea voces</span><span class="linebreak"></span>
<span class="line"><span class="br"></span><span class="lineNumber">510</span><span class="br"></span>attonitaeque diu similis fuit, utque dolore</span><span class="linebreak"></span>
<span class="line">pulsa gravi gravis est amentia, curribus oras</span><span class="linebreak"></span>
<span class="line">exit in aetherias: ibi toto nubila vultu</span><span class="linebreak"></span>
<span class="line">ante Iovem passis stetit invidiosa capillis</span><span class="linebreak"></span>
</p>
</section><notes></notes></section>