<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">constitit, utque oculos circumtulit alta superbos,</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>“quis furor auditos” inquit “praeponere visis</span><span class="linebreak"></span>
<span class="line">caelestes? aut cur colitur Latona per aras,</span><span class="linebreak"></span>
<span class="line">numen adhuc sine ture meum est? mihi Tantalus</span><span class="linebreak"></span>
<span class="line indent2">auctor,</span><span class="linebreak"></span>
<span class="line">cui licuit soli superorum tangere mensas;</span><span class="linebreak"></span>
<span class="line">Pleiadum soror est genetrix mea; maximus Atlas</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>est avus, aetherium qui fert cervicibus axem;</span><span class="linebreak"></span>
<span class="line">Iuppiter alter avus; socero quoque glorior illo.</span><span class="linebreak"></span>
<span class="line">me gentes metuunt Phrygiae, me regia Cadmi</span><span class="linebreak"></span>
<span class="line">sub domina est, fidibusque mei commissa mariti</span><span class="linebreak"></span>
<span class="line">moenia cum populis a meque viroque reguntur.</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>in quamcumque domus adverti lumina partem,</span><span class="linebreak"></span>
<span class="line">inmensae spectantur opes; accedit eodem</span><span class="linebreak"></span>
<span class="line">digna dea facies; huc natas adice septem</span><span class="linebreak"></span>
<span class="line">et totidem iuvenes et mox generosque nurusque!</span><span class="linebreak"></span>
<span class="line">quaerite nunc, habeat quam nostra superbia causam,</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>nescio quoque audete satam Titanida Coeo</span><span class="linebreak"></span>
<span class="line">Latonam praeferre mihi, cui maxima quondam</span><span class="linebreak"></span>
<span class="line">exiguam sedem pariturae terra negavit!</span><span class="linebreak"></span>
<span class="line">nec caelo nec humo nec aquis dea vestra recepta est:</span><span class="linebreak"></span>
<span class="line">exsul erat mundi, donec miserata vagantem</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>‘hospita tu terris erras, ego’ dixit ‘in undis’</span><span class="linebreak"></span>
<span class="line">instabilemque locum Delos dedit. illa duorum</span><span class="linebreak"></span>
<span class="line">facta parens: uteri pars haec est septima nostri.</span><span class="linebreak"></span>
<span class="line">sum felix (quis enim neget hoc?) felixque manebo</span><span class="linebreak"></span>
<span class="line">(hoc quoque quis dubitet?): tutam me copia fecit.</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>maior sum quam cui possit Fortuna nocere,</span><span class="linebreak"></span>
<span class="line">multaque ut eripiat, multo mihi plura relinquet.</span><span class="linebreak"></span>
</p>
</section><notes></notes></section>