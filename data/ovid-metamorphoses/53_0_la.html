<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">efficient, triplicesque deae tua fila resolvent.”</span><span class="linebreak"></span>
<span class="line"><span class="br"></span><span class="lineNumber">655</span><span class="br"></span>restabat fatis aliquid: suspirat ab imis</span><span class="linebreak"></span>
<span class="line">pectoribus, lacrimaeque genis labuntur obortae,</span><span class="linebreak"></span>
<span class="line">atque ita “praevertunt” inquit “me fata, vetorque</span><span class="linebreak"></span>
<span class="line">plura loqui, vocisque meae praecluditur usus.</span><span class="linebreak"></span>
<span class="line">non fuerant artes tanti, quae numinis iram</span><span class="linebreak"></span>
<span class="line"><span class="br"></span><span class="lineNumber">660</span><span class="br"></span>contraxere mihi: mallem nescisse futura!</span><span class="linebreak"></span>
<span class="line">iam mihi subduci facies humana videtur,</span><span class="linebreak"></span>
<span class="line">iam cibus herba placet, iam latis currere campis</span><span class="linebreak"></span>
<span class="line">impetus est: in equam cognataque corpora vertor.</span><span class="linebreak"></span>
<span class="line">tota tamen quare? pater est mihi nempe biformis.”</span><span class="linebreak"></span>
<span class="line"><span class="br"></span><span class="lineNumber">665</span><span class="br"></span>talia dicenti pars est extrema querellae</span><span class="linebreak"></span>
<span class="line">intellecta parum confusaque verba fuerunt;</span><span class="linebreak"></span>
<span class="line">mox nec verba quidem nec equae sonus ille videtur</span><span class="linebreak"></span>
<span class="line">sed simulantis equam, parvoque in tempore certos</span><span class="linebreak"></span>
<span class="line">edidit hinnitus et bracchia movit in herbas.</span><span class="linebreak"></span>
<span class="line"><span class="br"></span><span class="lineNumber">670</span><span class="br"></span>tum digiti coeunt et quinos alligat ungues</span><span class="linebreak"></span>
<span class="line">perpetuo cornu levis ungula, crescit et oris</span><span class="linebreak"></span>
<span class="line">et colli spatium, longae pars maxima pallae</span><span class="linebreak"></span>
<span class="line">cauda fit, utque vagi crines per colla iacebant,</span><span class="linebreak"></span>
<span class="line">in dextras abiere iubas, pariterque novata est</span><span class="linebreak"></span>
<span class="line"><span class="br"></span><span class="lineNumber">675</span><span class="br"></span>et vox et facies; nomen quoque monstra dedere.</span><span class="linebreak"></span>
<span class="line indent1">Flebat opemque tuam frustra Philyreius heros,</span><span class="linebreak"></span>
<span class="line">Delphice, poscebat. nam nec rescindere magni</span><span class="linebreak"></span>
<span class="line">iussa Iovis poteras, nec, si rescindere posses,</span><span class="linebreak"></span>
<span class="line">tunc aderas: Elin Messeniaque arva colebas.</span><span class="linebreak"></span>
<span class="line"><span class="br"></span><span class="lineNumber">680</span><span class="br"></span>illud erat tempus, quo te pastoria pellis</span><span class="linebreak"></span>
<span class="line">texit, onusque fuit baculum silvestre sinistrae,</span><span class="linebreak"></span>
<span class="line">alterius dispar septenis fistula cannis.</span><span class="linebreak"></span>
</p>
</section><notes></notes></section>