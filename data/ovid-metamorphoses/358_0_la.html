<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">Troas ab arsuris cum defensore carinis.</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>ausum etiam Hectoreis solum concurrere telis</span><span class="linebreak"></span>
<span class="line">se putat, oblitus regisque ducumque meique,</span><span class="linebreak"></span>
<span class="line">nonus in officio et praelatus munere sortis.</span><span class="linebreak"></span>
<span class="line">sed tamen eventus vestrae, fortissime, pugnae</span><span class="linebreak"></span>
<span class="line">quis fuit? Hector abit violatus vulnere nullo!</span><span class="linebreak"></span>
<span class="line indent1"><span class="br"></span><span class="lineNumber">280</span><span class="br"></span>“Me miserum, quanto cogor meminisse dolore</span><span class="linebreak"></span>
<span class="line">temporis illius, quo, Graium murus, Achilles</span><span class="linebreak"></span>
<span class="line">procubuit! nec me lacrimae luctusque timorque</span><span class="linebreak"></span>
<span class="line">tardarunt, quin corpus humo sublime referrem:</span><span class="linebreak"></span>
<span class="line">his umeris, his inquam, umeris ego corpus Achillis</span><span class="linebreak"></span>
<span class="line">et simul arma tuli, quae nunc quoque ferre laboro.</span><span class="linebreak"></span>
<span class="line"><span class="br"></span><span class="lineNumber">286</span><span class="br"></span>sunt mihi, quae valeant in talia pondera, vires,</span><span class="linebreak"></span>
<span class="line">est animus certe vestros sensurus honores:</span><span class="linebreak"></span>
<span class="line">scilicet idcirco pro nato caerula mater</span><span class="linebreak"></span>
<span class="line">ambitiosa suo fuit, ut caelestia dona,</span><span class="linebreak"></span>
<span class="line"><span class="br"></span><span class="lineNumber">290</span><span class="br"></span>artis opus tantae, rudis et sine pectore miles</span><span class="linebreak"></span>
<span class="line">indueret? neque enim clipei caelamina novit,</span><span class="linebreak"></span>
<span class="line">Oceanum et terras cumque alto sidera caelo</span><span class="linebreak"></span>
<span class="line">Pleiadasque Hyadasque inmunemque aequoris Arcton</span><span class="linebreak"></span>
<span class="line">diversosque orbes nitidumque Orionis ensem.</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>[postulat, ut capiat, quae non intellegit, arma!]</span><span class="linebreak"></span>
<span class="line indent1">“Quid, quod me duri fugientem munera belli</span><span class="linebreak"></span>
<span class="line">arguit incepto serum accessisse labori</span><span class="linebreak"></span>
<span class="line">nec se magnanimo maledicere sentit Achilli?</span><span class="linebreak"></span>
<span class="line">si simulasse vocas crimen, simulavimus ambo;</span><span class="linebreak"></span>
<span class="line"><span class="br"></span><span class="lineNumber">300</span><span class="br"></span>si mora pro culpa est, ego sum maturior illo.</span><span class="linebreak"></span>
<span class="line">me pia detinuit coniunx, pia mater Achillem,</span><span class="linebreak"></span>
<span class="line">primaque sunt illis data tempora, cetera vobis:</span><span class="linebreak"></span>
<span class="line">haud timeo, si iam nequeam def endere, crimen</span><span class="linebreak"></span>
</p>
</section><notes></notes></section>