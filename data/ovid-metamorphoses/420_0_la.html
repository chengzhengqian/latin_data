<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">victibus invidit, quisquis fuit ille, leonum</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>corporeasque dapes avidum demersit in alvum,</span><span class="linebreak"></span>
<span class="line">fecit iter sceleri, primoque e caede ferarum</span><span class="linebreak"></span>
<span class="line">incaluisse potest maculatum sanguine ferrum</span><span class="linebreak"></span>
<span class="line">(idque satis fuerat) nostrumque petentia letum</span><span class="linebreak"></span>
<span class="line">corpora missa neci salva pietate fatemur:</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>sed quam danda neci, tam non epulanda fuerunt.</span><span class="linebreak"></span>
<span class="line indent1">â€œLongius inde nefas abiit, et prima putatur</span><span class="linebreak"></span>
<span class="line">hostia sus meruisse mori, quia semina pando</span><span class="linebreak"></span>
<span class="line">eruerit rostro spemque interceperit anni;</span><span class="linebreak"></span>
<span class="line">vite caper morsa Bacchi mactandus ad aras</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>ducitur ultoris: nocuit sua culpa duobus!</span><span class="linebreak"></span>
<span class="line">quid meruistis oves, placidum pecus inque tuendos</span><span class="linebreak"></span>
<span class="line">natum homines, pleno quae fertis in ubere nectar,</span><span class="linebreak"></span>
<span class="line">mollia quae nobis vestras velamina lanas</span><span class="linebreak"></span>
<span class="line">praebetis vitaque magis quam morte iuvatis?</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>quid meruere boves, animal sine fraude dolisque,</span><span class="linebreak"></span>
<span class="line">innocuum, simplex, natum tolerare labores?</span><span class="linebreak"></span>
<span class="line">inmemor est demum nec frugum munere dignus,</span><span class="linebreak"></span>
<span class="line">qui potuit curvi dempto modo pondere aratri</span><span class="linebreak"></span>
<span class="line">ruricolam mactare suum, qui trita labore</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>illa, quibus totiens durum renovaverat arvum,</span><span class="linebreak"></span>
<span class="line">quot dederat messes, percussit colla securi.</span><span class="linebreak"></span>
<span class="line">nec satis est, quod tale nefas committitur: ipsos</span><span class="linebreak"></span>
<span class="line">inscripsere deos sceleri numenque supernum</span><span class="linebreak"></span>
<span class="line">caede laboriferi credunt gaudere iuvenci!</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>victima labe carens et praestantissima forma</span><span class="linebreak"></span>
</p>
</section><notes></notes></section>