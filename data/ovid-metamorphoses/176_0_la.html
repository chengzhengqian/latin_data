<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">palluit et subito sine sanguine frigida sedit,</span><span class="linebreak"></span>
<span class="line">neve parum valeant a se data gramina, carmen</span><span class="linebreak"></span>
<span class="line">auxiliare canit secretasque advocat artes.</span><span class="linebreak"></span>
<span class="line">ille gravem medios silicem iaculatus in hostes</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>a se depulsum Martem convertit in ipsos:</span><span class="linebreak"></span>
<span class="line">terrigenae pereunt per mutua vulnera fratres</span><span class="linebreak"></span>
<span class="line">civilique cadunt acie. gratantur Achivi</span><span class="linebreak"></span>
<span class="line">victoremque tenent avidisque amplexibus haerent.</span><span class="linebreak"></span>
<span class="line">tu quoque victorem conplecti, barbara, velles:</span><span class="linebreak"></span>
<span class="line">obstitit incepto pudor, at conplexa fuisses,<a class="footnoteLink" href="#note_LCL042_352_1" id="target_note_LCL042_352_1"><sup>1</sup></a></span><span class="linebreak"></span>
<span class="line">sed te, ne faceres, tenuit reverentia famae.</span><span class="linebreak"></span>
<span class="line">quod licet, adfectu tacito laetaris agisque</span><span class="linebreak"></span>
<span class="line">carminibus grates et dis auctoribus horum.</span><span class="linebreak"></span>
<span class="line indent1">Pervigilem superest herbis sopire draconem,</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>qui crista linguisque tribus praesignis et uncis</span><span class="linebreak"></span>
<span class="line">dentibus horrendus custos erat arboris aureae.</span><span class="linebreak"></span>
<span class="line">hunc postquam sparsit Lethaei gramine suci</span><span class="linebreak"></span>
<span class="line">verbaque ter dixit placidos facientia somnos,</span><span class="linebreak"></span>
<span class="line">quae mare turbatum, quae concita flumina sistunt,</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>somnus in ignotos oculos sibi venit, et auro</span><span class="linebreak"></span>
<span class="line">heros Aesonius potitur spolioque superbus</span><span class="linebreak"></span>
<span class="line">muneris auctorem secum, spolia altera, portans</span><span class="linebreak"></span>
<span class="line">victor Iolciacos tetigit cum coniuge portus.</span><span class="linebreak"></span>
<span class="line indent1">Haemoniae matres pro gnatis dona receptis</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>grandaevique ferunt patres congestaque flamma</span><span class="linebreak"></span>
<span class="line">tura liquefaciunt, inductaque cornibus aurum</span><span class="linebreak"></span>
<span class="line">victima vota cadit, sed abest gratantibus Aeson</span><span class="linebreak"></span>
</p>
</section><notes><section class="footnotes"><ul><li class="note" id="note_LCL042_352_1"><a class="footnoteCrossrefLink" href="#target_note_LCL042_352_1" title="Click to highlight in text"><sup class="lineRef">1</sup><span class="italic">Line 145 bracketed by Ehwald</span>.</a></li><script type="text/javascript">document.getElementById('note_LCL042_352_1').style.display = "none";</script></ul></section></notes></section>