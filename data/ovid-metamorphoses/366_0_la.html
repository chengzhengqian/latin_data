<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">totque tuos idem fratres, te perdidit idem,</span><span class="linebreak"></span>
<span class="line"><span class="br"></span><span class="lineNumber">500</span><span class="br"></span>exitium Troiae nostrique orbator, Achilles;</span><span class="linebreak"></span>
<span class="line">at postquam cecidit Paridis Phoebique sagittis,</span><span class="linebreak"></span>
<span class="line">nunc certe, dixi, non est metuendus Achilles:</span><span class="linebreak"></span>
<span class="line">nunc quoque mi metuendus erat; cinis ipse sepulti</span><span class="linebreak"></span>
<span class="line">in genus hoc saevit, tumulo quoque sensimus hostem:</span><span class="linebreak"></span>
<span class="line"><span class="br"></span><span class="lineNumber">505</span><span class="br"></span>Aeacidae fecunda fui! iacet Ilion ingens,</span><span class="linebreak"></span>
<span class="line">eventuque gravi finita est publica clades,</span><span class="linebreak"></span>
<span class="line">sed finita tamen; soli mihi Pergama restant.</span><span class="linebreak"></span>
<span class="line">in cursuque meus dolor est: modo maxima rerum,</span><span class="linebreak"></span>
<span class="line">tot generis natisque potens nuribusque viroque</span><span class="linebreak"></span>
<span class="line"><span class="br"></span><span class="lineNumber">510</span><span class="br"></span>nunc trahor exul, inops, tumulis avulsa meorum,</span><span class="linebreak"></span>
<span class="line">Penelopae munus, quae me data pensa trahentem</span><span class="linebreak"></span>
<span class="line">matribus ostendens Ithacis ‘haec Hectoris illa est</span><span class="linebreak"></span>
<span class="line">clara parens, haec est’ dicet ‘Priameia coniunx,’</span><span class="linebreak"></span>
<span class="line">postque tot amissos tu nunc, quae sola levabas</span><span class="linebreak"></span>
<span class="line"><span class="br"></span><span class="lineNumber">515</span><span class="br"></span>maternos luctus, hostilia busta piasti!</span><span class="linebreak"></span>
<span class="line">inferias hosti peperi! quo ferrea resto?</span><span class="linebreak"></span>
<span class="line">quidve moror? quo me servas, annosa senectus?</span><span class="linebreak"></span>
<span class="line">quo, di crudeles, nisi uti nova funera cernam,</span><span class="linebreak"></span>
<span class="line">vivacem differtis anum? quis posse putaret</span><span class="linebreak"></span>
<span class="line"><span class="br"></span><span class="lineNumber">520</span><span class="br"></span>felicem Priamum post diruta Pergama dici?</span><span class="linebreak"></span>
<span class="line">felix morte sua est! nec te, mea nata, peremptam</span><span class="linebreak"></span>
<span class="line">adspicit et vitam pariter regnumque reliquit.</span><span class="linebreak"></span>
<span class="line">at, puto, funeribus dotabere, regia virgo,</span><span class="linebreak"></span>
<span class="line">condeturque tuum monumentis corpus avitis!</span><span class="linebreak"></span>
<span class="line"><span class="br"></span><span class="lineNumber">525</span><span class="br"></span>non haec est fortuna domus: tibi munera matris</span><span class="linebreak"></span>
</p>
</section><notes></notes></section>