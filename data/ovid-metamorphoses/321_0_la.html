<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">quamvis est illum proles enixa Dymantis,</span><span class="linebreak"></span>
<span class="line">Aesacon umbrosa furtim peperisse sub Ida</span><span class="linebreak"></span>
<span class="line">fertur Alexiroe, Granico nata bicorni.</span><span class="linebreak"></span>
<span class="line">oderat hic urbes nitidaque remotus ab aula</span><span class="linebreak"></span>
<span class="line"><span class="br"></span><span class="lineNumber">765</span><span class="br"></span>secretos montes et inambitiosa colebat</span><span class="linebreak"></span>
<span class="line">rura nec Iliacos coetus nisi rarus adibat.</span><span class="linebreak"></span>
<span class="line">non agreste tamen nec inexpugnabile amori</span><span class="linebreak"></span>
<span class="line">pectus habens silvas captatam saepe per omnes</span><span class="linebreak"></span>
<span class="line">aspicit Hesperien patria Cebrenida ripa</span><span class="linebreak"></span>
<span class="line"><span class="br"></span><span class="lineNumber">770</span><span class="br"></span>iniectos umeris siccantem sole capillos.</span><span class="linebreak"></span>
<span class="line">visa fugit nymphe, veluti perterrita fulvum</span><span class="linebreak"></span>
<span class="line">cerva lupum longeque lacu deprensa relicto</span><span class="linebreak"></span>
<span class="line">accipitrem fluvialis anas; quam Troius heros</span><span class="linebreak"></span>
<span class="line">insequitur celeremque metu celer urget amore.</span><span class="linebreak"></span>
<span class="line"><span class="br"></span><span class="lineNumber">775</span><span class="br"></span>ecce latens herba coluber fugientis adunco</span><span class="linebreak"></span>
<span class="line">dente pedem strinxit virusque in corpore liquit;</span><span class="linebreak"></span>
<span class="line">cum vita suppressa fuga est: amplectitur amens</span><span class="linebreak"></span>
<span class="line">exanimem clamatque ‘piget, piget esse secutum!</span><span class="linebreak"></span>
<span class="line">sed non hoc timui, neque erat mihi vincere tanti.</span><span class="linebreak"></span>
<span class="line">perdidimus miseram nos te duo: vulnus ab angue,</span><span class="linebreak"></span>
<span class="line"><span class="br"></span><span class="lineNumber">781</span><span class="br"></span>a me causa data est! ego sim sceleratior illo,</span><span class="linebreak"></span>
<span class="line">ni tibi morte mea mortis solacia mittam.’</span><span class="linebreak"></span>
<span class="line">dixit et e scopulo, quem rauca subederat unda,</span><span class="linebreak"></span>
<span class="line">se dedit in pontum. Tethys miserata cadentem</span><span class="linebreak"></span>
<span class="line"><span class="br"></span><span class="lineNumber">785</span><span class="br"></span>molliter excepit nantemque per aequora pennis</span><span class="linebreak"></span>
<span class="line">texit, et optatae non est data copia mortis.</span><span class="linebreak"></span>
<span class="line">indignatur amans, invitum vivere cogi</span><span class="linebreak"></span>
<span class="line">obstarique animae misera de sede volenti</span><span class="linebreak"></span>
</p>
</section><notes></notes></section>