<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">viribus illa carens et iam moribunda coegit</span><span class="linebreak"></span>
<span class="line">haec se pauca loqui: ‘per nostri foedera lecti</span><span class="linebreak"></span>
<span class="line">perque deos supplex oro superosque meosque,</span><span class="linebreak"></span>
<span class="line">per si quid merui de te bene perque manentem</span><span class="linebreak"></span>
<span class="line">nunc quoque, cum pereo, causam mihi mortis amorem,</span><span class="linebreak"></span>
<span class="line"><span class="br"></span><span class="lineNumber">856</span><span class="br"></span>ne thalamis Auram patiare innubere nostris!’</span><span class="linebreak"></span>
<span class="line">dixit, et errorem tum denique nominis esse</span><span class="linebreak"></span>
<span class="line">et sensi et docui. sed quid docuisse iuvabat?</span><span class="linebreak"></span>
<span class="line">labitur, et parvae fugiunt cum sanguine vires,</span><span class="linebreak"></span>
<span class="line">dumque aliquid spectare potest, me spectat et in me</span><span class="linebreak"></span>
<span class="line"><span class="br"></span><span class="lineNumber">861</span><span class="br"></span>infelicem animam nostroque exhalat in ore;</span><span class="linebreak"></span>
<span class="line">sed vultu meliore mori secura videtur.”</span><span class="linebreak"></span>
<span class="line indent1">Flentibus haec lacrimans heros memorabat, et ecce</span><span class="linebreak"></span>
<span class="line">Aeacus ingreditur duplici cum prole novoque</span><span class="linebreak"></span>
<span class="line"><span class="br"></span><span class="lineNumber">865</span><span class="br"></span>milite; quem Cephalus cum fortibus accipit armis.</span><span class="linebreak"></span>
</p>
</section><notes></notes></section>