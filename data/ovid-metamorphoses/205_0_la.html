<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">vellet emi, tantum patrias ne posceret arces!</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>nam pereant potius sperata cubilia, quam sim</span><span class="linebreak"></span>
<span class="line">proditione potens!—quamvis saepe utile vinci</span><span class="linebreak"></span>
<span class="line">victoris placidi fecit clementia multis.</span><span class="linebreak"></span>
<span class="line">iusta gerit certe pro nato bella perempto:</span><span class="linebreak"></span>
<span class="line">et causaque valet causamque tuentibus armis.</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>at, puto, vincemur; qui si manet exitus urbem,</span><span class="linebreak"></span>
<span class="line">cur suus haec illi reseret mea moenia Mavors</span><span class="linebreak"></span>
<span class="line">et non noster amor? melius sine caede moraque</span><span class="linebreak"></span>
<span class="line">inpensaque sui poterit superare cruoris.</span><span class="linebreak"></span>
<span class="line">non metuam certe, ne quis tua pectora, Minos,</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>vulneret inprudens: quis enim tam durus, ut in te</span><span class="linebreak"></span>
<span class="line">derigere inmitem non inscius audeat hastam?</span><span class="linebreak"></span>
<span class="line">coepta placent, et stat sententia tradere mecum</span><span class="linebreak"></span>
<span class="line">dotalem patriam finemque inponere bello;</span><span class="linebreak"></span>
<span class="line">verum velle parum est! aditus custodia servat,</span><span class="linebreak"></span>
<span class="line">claustraque portarum genitor tenet: hunc ego solum</span><span class="linebreak"></span>
<span class="line"><span class="br"></span><span class="lineNumber">71</span><span class="br"></span>infelix timeo, solus mea vota moratur.</span><span class="linebreak"></span>
<span class="line">di facerent, sine patre forem! sibi quisque profecto</span><span class="linebreak"></span>
<span class="line">est deus: ignavis precibus Fortuna repugnat.</span><span class="linebreak"></span>
<span class="line">altera iamdudum succensa cupidine tanto</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>perdere gauderet, quodcumque obstaret amori.</span><span class="linebreak"></span>
<span class="line">et cur ulla foret me fortior? ire per ignes</span><span class="linebreak"></span>
<span class="line">et gladios ausim; nec in hoc tamen ignibus ullis</span><span class="linebreak"></span>
<span class="line">aut gladiis opus est, opus est mihi crine paterno.</span><span class="linebreak"></span>
<span class="line">illa mihi est auro pretiosior, illa beatam</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>purpura me votique mei factura potentem.”</span><span class="linebreak"></span>
<span class="line indent1">Talia dicenti curarum maxima nutrix</span><span class="linebreak"></span>
<span class="line">nox intervenit, tenebrisque audacia crevit.</span><span class="linebreak"></span>
<span class="line">prima quies aderat, qua curis fessa diurnis</span><span class="linebreak"></span>
</p>
</section><notes></notes></section>