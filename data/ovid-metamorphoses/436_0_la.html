<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">haud aliter stupuit, quam cum Tyrrhenus arator</span><span class="linebreak"></span>
<span class="line">fatalem glaebam mediis adspexit in arvis</span><span class="linebreak"></span>
<span class="line"><span class="br"></span><span class="lineNumber">555</span><span class="br"></span>sponte sua primum nulloque agitante moveri,</span><span class="linebreak"></span>
<span class="line">sumere mox hominis terraeque amittere formam</span><span class="linebreak"></span>
<span class="line">oraque venturis aperire recentia fatis:</span><span class="linebreak"></span>
<span class="line">indigenae dixere Tagen, qui primus Etruscam</span><span class="linebreak"></span>
<span class="line">edocuit gentem casus aperire futuros;</span><span class="linebreak"></span>
<span class="line"><span class="br"></span><span class="lineNumber">560</span><span class="br"></span>utve Palatinis haerentem collibus olim</span><span class="linebreak"></span>
<span class="line">cum subito vidit frondescere Romulus hastam,</span><span class="linebreak"></span>
<span class="line">quae radice nova, non ferro stabat adacto</span><span class="linebreak"></span>
<span class="line">et iam non telum, sed lenti viminis arbor</span><span class="linebreak"></span>
<span class="line">non exspectatas dabat admirantibus umbras;</span><span class="linebreak"></span>
<span class="line"><span class="br"></span><span class="lineNumber">565</span><span class="br"></span>aut sua fluminea cum vidit Cipus in unda</span><span class="linebreak"></span>
<span class="line">cornua (vidit enim) falsamque in imagine credens</span><span class="linebreak"></span>
<span class="line">esse fidem, digitis ad frontem saepe relatis,</span><span class="linebreak"></span>
<span class="line">quae vidit, tetigit, nec iam sua lumina damnans</span><span class="linebreak"></span>
<span class="line">restitit, ut victor domito remeabat ab hoste,</span><span class="linebreak"></span>
<span class="line"><span class="br"></span><span class="lineNumber">570</span><span class="br"></span>ad caelumque oculos et eodem bracchia tollens</span><span class="linebreak"></span>
<span class="line">“quicquid,” ait “superi, monstro portenditur isto,</span><span class="linebreak"></span>
<span class="line">seu laetum est, patriae laetum populoque Quirini,</span><span class="linebreak"></span>
<span class="line">sive minax, mihi sit.” viridique e caespite factas</span><span class="linebreak"></span>
<span class="line">placat odoratis herbosas ignibus aras</span><span class="linebreak"></span>
<span class="line"><span class="br"></span><span class="lineNumber">575</span><span class="br"></span>vinaque dat pateris mactatarumque bidentum,</span><span class="linebreak"></span>
<span class="line">quid sibi significent, trepidantia consulit exta;</span><span class="linebreak"></span>
<span class="line">quae simul adspexit Tyrrhenae gentis haruspex,</span><span class="linebreak"></span>
<span class="line">magna quidem rerum molimina vidit in illis,</span><span class="linebreak"></span>
<span class="line">non manifesta tamen; cum vero sustulit acre</span><span class="linebreak"></span>
<span class="line"><span class="br"></span><span class="lineNumber">580</span><span class="br"></span>a pecudis fibris ad Cipi cornua lumen,</span><span class="linebreak"></span>
<span class="line">“rex,” ait “o! salve! tibi enim, tibi, Cipe, tuisque</span><span class="linebreak"></span>
</p>
</section><notes></notes></section>