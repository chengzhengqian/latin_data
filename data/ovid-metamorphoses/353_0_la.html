<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">quae nunc pro domino, pro vobis saepe locuta est,</span><span class="linebreak"></span>
<span class="line">invidia careat, bona nec sua quisque recuset.</span><span class="linebreak"></span>
<span class="line indent1">“Nam genus et proavos et quae non fecimus ipsi,</span><span class="linebreak"></span>
<span class="line"><span class="br"></span><span class="lineNumber">141</span><span class="br"></span>vix ea nostra voco, sed enim, quia rettulit Aiax</span><span class="linebreak"></span>
<span class="line">esse Iovis pronepos, nostri quoque sanguinis auctor</span><span class="linebreak"></span>
<span class="line">Iuppiter est, totidemque gradus distamus ab illo:</span><span class="linebreak"></span>
<span class="line">nam mihi Laertes pater est, Arcesius illi,</span><span class="linebreak"></span>
<span class="line">Iuppiter huic, neque in his quisquam damnatus et</span><span class="linebreak"></span>
<span class="line indent2"><span class="br"></span><span class="lineNumber">145</span><span class="br"></span>exul;</span><span class="linebreak"></span>
<span class="line">est quoque per matrem Cyllenius addita nobis</span><span class="linebreak"></span>
<span class="line">altera nobilitas: deus est in utroque parente.</span><span class="linebreak"></span>
<span class="line">sed neque materno quod sum generosior ortu,</span><span class="linebreak"></span>
<span class="line">nec mihi quod pater est fraterni sanguinis insons,</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>proposita arma peto: meritis expendite causam,</span><span class="linebreak"></span>
<span class="line">dummodo, quod fratres Telamon Peleusque fuerunt,</span><span class="linebreak"></span>
<span class="line">Aiacis meritum non sit nec sanguinis ordo,</span><span class="linebreak"></span>
<span class="line">sed virtutis honor spoliis quaeratur in istis!</span><span class="linebreak"></span>
<span class="line">aut si proximitas primusque requiritur heres,</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>est genitor Peleus, est Pyrrhus filius illi:</span><span class="linebreak"></span>
<span class="line">quis locus Aiaci? Pthiam haec Scyrumve ferantur!</span><span class="linebreak"></span>
<span class="line">nec minus est isto Teucer patruelis Achilli:</span><span class="linebreak"></span>
<span class="line">num petit ille tamen? num, si petat, auferat illa?</span><span class="linebreak"></span>
<span class="line">ergo, operum quoniam nudum certamen habetur,</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>plura quidem feci, quam quae conprendere dictis</span><span class="linebreak"></span>
<span class="line">in promptu mihi sit, rerum tamen ordine ducar.</span><span class="linebreak"></span>
<span class="line indent1">“Praescia venturi genetrix Nereia leti</span><span class="linebreak"></span>
<span class="line">dissimulat cultu natum, et deceperat omnes,</span><span class="linebreak"></span>
<span class="line">in quibus Aiacem, sumptae fallacia vestis:</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>arma ego femineis animum motura virilem</span><span class="linebreak"></span>
</p>
</section><notes></notes></section>