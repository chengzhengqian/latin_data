<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">corbe tulit verique fuit messoris imago!</span><span class="linebreak"></span>
<span class="line"><span class="br"></span><span class="lineNumber">645</span><span class="br"></span>tempora saepe gerens faeno religata recenti</span><span class="linebreak"></span>
<span class="line">desectum poterat gramen versasse videri;</span><span class="linebreak"></span>
<span class="line">saepe manu stimulos rigida portabat, ut illum</span><span class="linebreak"></span>
<span class="line">iurares fessos modo disiunxisse iuvencos.</span><span class="linebreak"></span>
<span class="line">falce data frondator erat vitisque putator;</span><span class="linebreak"></span>
<span class="line"><span class="br"></span><span class="lineNumber">650</span><span class="br"></span>induerat scalas: lecturum poma putares;</span><span class="linebreak"></span>
<span class="line">miles erat gladio, piscator harundine sumpta;</span><span class="linebreak"></span>
<span class="line">denique per multas aditum sibi saepe figuras</span><span class="linebreak"></span>
<span class="line">repperit, ut caperet spectatae gaudia formae.</span><span class="linebreak"></span>
<span class="line">ille etiam picta redimitus tempora mitra,</span><span class="linebreak"></span>
<span class="line"><span class="br"></span><span class="lineNumber">655</span><span class="br"></span>innitens baculo, positis per tempora canis,</span><span class="linebreak"></span>
<span class="line">adsimulavit anum: cultosque intravit in hortos</span><span class="linebreak"></span>
<span class="line">pomaque mirata est “tanto” que “potentior!” inquit</span><span class="linebreak"></span>
<span class="line">paucaque laudatae dedit oscula, qualia numquam</span><span class="linebreak"></span>
<span class="line">vera dedisset anus, glaebaque incurva resedit</span><span class="linebreak"></span>
<span class="line"><span class="br"></span><span class="lineNumber">660</span><span class="br"></span>suspiciens pandos autumni pondere ramos.</span><span class="linebreak"></span>
<span class="line">ulmus erat contra speciosa nitentibus uvis:</span><span class="linebreak"></span>
<span class="line">quam socia postquam pariter cum vite probavit,</span><span class="linebreak"></span>
<span class="line">“at si staret” ait “caelebs sine palmite truncus,</span><span class="linebreak"></span>
<span class="line">nil praeter frondes, quare peteretur, haberet;</span><span class="linebreak"></span>
<span class="line">haec quoque, quae iuncta est, vitis requiescit in</span><span class="linebreak"></span>
<span class="line indent2"><span class="br"></span><span class="lineNumber">665</span><span class="br"></span>ulmo:</span><span class="linebreak"></span>
<span class="line">si non nupta foret, terrae acclinata iaceret;</span><span class="linebreak"></span>
<span class="line">tu tamen exemplo non tangeris arboris huius</span><span class="linebreak"></span>
<span class="line">concubitusque fugis nec te coniungere curas.</span><span class="linebreak"></span>
<span class="line">atque utinam velles! Helene non pluribus esset</span><span class="linebreak"></span>
</p>
</section><notes></notes></section>