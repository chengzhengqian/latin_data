<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">utque meum intonsis caput est iuvenale capillis,</span><span class="linebreak"></span>
<span class="line">tu quoque perpetuos semper gere frondis honores!”</span><span class="linebreak"></span>
<span class="line"><span class="br"></span><span class="lineNumber">566</span><span class="br"></span>finierat Paean: factis modo laurea ramis</span><span class="linebreak"></span>
<span class="line">adnuit utque caput visa est agitasse cacumen.</span><span class="linebreak"></span>
<span class="line indent1">Est nemus Haemoniae, praerupta quod undique</span><span class="linebreak"></span>
<span class="line indent2">claudit</span><span class="linebreak"></span>
<span class="line">silva: vocant Tempe; per quae Peneos ab imo</span><span class="linebreak"></span>
<span class="line"><span class="br"></span><span class="lineNumber">570</span><span class="br"></span>effusus Pindo spumosis volvitur undis</span><span class="linebreak"></span>
<span class="line">deiectuque gravi tenues agitantia fumos</span><span class="linebreak"></span>
<span class="line">nubila conducit summisque adspergine silvis</span><span class="linebreak"></span>
<span class="line">inpluit et sonitu plus quam vicina fatigat:</span><span class="linebreak"></span>
<span class="line">haec domus, haec sedes, haec sunt penetralia magni</span><span class="linebreak"></span>
<span class="line"><span class="br"></span><span class="lineNumber">575</span><span class="br"></span>amnis, in his residens facto de cautibus antro,</span><span class="linebreak"></span>
<span class="line">undis iura dabat nymphisque colentibus undas.</span><span class="linebreak"></span>
<span class="line">conveniunt illuc popularia flumina primum,</span><span class="linebreak"></span>
<span class="line">nescia, gratentur consolenturne parentem,</span><span class="linebreak"></span>
<span class="line">populifer Sperchios et inrequietus Enipeus</span><span class="linebreak"></span>
<span class="line"><span class="br"></span><span class="lineNumber">580</span><span class="br"></span>Apidanosque senex lenisque Amphrysos et Aeas,</span><span class="linebreak"></span>
<span class="line">moxque amnes alii, qui, qua tulit inpetus illos,</span><span class="linebreak"></span>
<span class="line">in mare deducunt fessas erroribus undas.</span><span class="linebreak"></span>
<span class="line">Inachus unus abest imoque reconditus antro</span><span class="linebreak"></span>
<span class="line">fletibus auget aquas natamque miserrimus Io</span><span class="linebreak"></span>
<span class="line"><span class="br"></span><span class="lineNumber">585</span><span class="br"></span>luget ut amissam: nescit, vitane fruatur</span><span class="linebreak"></span>
<span class="line">an sit apud manes; sed quam non invenit usquam,</span><span class="linebreak"></span>
<span class="line">esse putat nusquam atque animo peiora veretur.</span><span class="linebreak"></span>
<span class="line indent1">Viderat a patrio redeuntem Iuppiter illam</span><span class="linebreak"></span>
<span class="line">flumine et “o virgo Iove digna tuoque beatum</span><span class="linebreak"></span>
<span class="line"><span class="br"></span><span class="lineNumber">590</span><span class="br"></span>nescio quem factura toro, pete” dixerat “umbras</span><span class="linebreak"></span>
<span class="line">altorum nemorum” (et nemorum monstraverat umbras)</span><span class="linebreak"></span>
</p>
</section><notes></notes></section>