<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">discurrunt silvas atque obvia lumina portant;</span><span class="linebreak"></span>
<span class="line"><span class="br"></span><span class="lineNumber">420</span><span class="br"></span>nec satis est nymphae flere et lacerare capillos</span><span class="linebreak"></span>
<span class="line">et dare plangorem (facit haec tamen omnia) seque</span><span class="linebreak"></span>
<span class="line">proripit ac Latios errat vesana per agros.</span><span class="linebreak"></span>
<span class="line">sex illam noctes, totidem redeuntia solis</span><span class="linebreak"></span>
<span class="line">lumina viderunt inopem somnique cibique</span><span class="linebreak"></span>
<span class="line"><span class="br"></span><span class="lineNumber">425</span><span class="br"></span>per iuga, per valles, qua fors ducebat, euntem;</span><span class="linebreak"></span>
<span class="line">ultimus adspexit Thybris luctuque viaque</span><span class="linebreak"></span>
<span class="line">fessam et iam longa ponentem corpora ripa.</span><span class="linebreak"></span>
<span class="line">illic cum lacrimis ipso modulata dolore</span><span class="linebreak"></span>
<span class="line">verba sono tenui maerens fundebat, ut olim</span><span class="linebreak"></span>
<span class="line"><span class="br"></span><span class="lineNumber">430</span><span class="br"></span>carmina iam moriens canit exequialia cycnus;</span><span class="linebreak"></span>
<span class="line">luctibus extremum tenues liquefacta medullas</span><span class="linebreak"></span>
<span class="line">tabuit inque leves paulatim evanuit auras,</span><span class="linebreak"></span>
<span class="line">fama tamen signata loco est, quem rite Canentem</span><span class="linebreak"></span>
<span class="line">nomine de nymphae veteres dixere Camenae.’</span><span class="linebreak"></span>
<span class="line indent1"><span class="br"></span><span class="lineNumber">435</span><span class="br"></span>“Talia multa mihi longum narrata per annum</span><span class="linebreak"></span>
<span class="line">visaque sunt. resides et desuetudine tardi</span><span class="linebreak"></span>
<span class="line">rursus inire fretum, rursus dare vela iubemur,</span><span class="linebreak"></span>
<span class="line">ancipitesque vias et iter Titania vastum</span><span class="linebreak"></span>
<span class="line">dixerat et saevi restare pericula ponti:</span><span class="linebreak"></span>
<span class="line"><span class="br"></span><span class="lineNumber">440</span><span class="br"></span>pertimui, fateor, nactusque hoc litus adhaesi.”</span><span class="linebreak"></span>
<span class="line indent1">Finierat Macareus, urnaque Aeneia nutrix</span><span class="linebreak"></span>
<span class="line">condita marmorea tumulo breve carmen habebat</span><span class="linebreak"></span>
</p>
<p class="lineGroup">
<span class="line"><span class="sc">hic · me · caietam · notae · pietatis · alumnus</span></span><span class="linebreak"></span>
<span class="line"><span class="sc">ereptam · argolico · quo · debuit · igne · cremavit</span></span><span class="linebreak"></span>
</p>
<p class="lineGroup">
<span class="line"><span class="br"></span><span class="lineNumber">445</span><span class="br"></span>solvitur herboso religatus ab aggere funis,</span><span class="linebreak"></span>
<span class="line">et procul insidias infamataeque relinquunt</span><span class="linebreak"></span>
</p>
</section><notes></notes></section>