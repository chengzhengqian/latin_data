<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">fine nihil opus est: partem ferat illa caloris.”</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>at Circe (neque enim flammis habet aptius ulla</span><span class="linebreak"></span>
<span class="line">talibus ingenium, seu causa est huius in ipsa,</span><span class="linebreak"></span>
<span class="line">seu Venus indicio facit hoc offensa paterno,)</span><span class="linebreak"></span>
<span class="line">talia verba refert: “melius sequerere volentem</span><span class="linebreak"></span>
<span class="line">optantemque eadem parilique cupidine captam.</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>dignus eras ultro (poteras certeque) rogari,</span><span class="linebreak"></span>
<span class="line">et, si spem dederis, mihi crede, rogaberis ultro.</span><span class="linebreak"></span>
<span class="line">neu dubites absitque tuae fiducia formae,</span><span class="linebreak"></span>
<span class="line">en ego, cum dea sim, nitidi cum filia Solis,</span><span class="linebreak"></span>
<span class="line">carmine cum tantum, tantum quoque gramine possim,</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>ut tua sim, voveo. spernentem sperne, sequenti</span><span class="linebreak"></span>
<span class="line">redde vices, unoque duas ulciscere facto.”</span><span class="linebreak"></span>
<span class="line">talia temptanti “prius” inquit “in aequore frondes”</span><span class="linebreak"></span>
<span class="line">Glaucus “et in summis nascentur montibus algae,</span><span class="linebreak"></span>
<span class="line">sospite quam Scylla nostri mutentur amores.”</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>indignata dea est et laedere quatenus ipsum</span><span class="linebreak"></span>
<span class="line">non poterat, (nec vellet amans), irascitur illi,</span><span class="linebreak"></span>
<span class="line">quae sibi praelata est; Venerisque offensa repulsa,</span><span class="linebreak"></span>
<span class="line">protinus horrendis infamia pabula sucis</span><span class="linebreak"></span>
<span class="line">conterit et tritis Hecateia carmina miscet</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>caerulaque induitur velamina perque ferarum</span><span class="linebreak"></span>
<span class="line">agmen adulantum media procedit ab aula</span><span class="linebreak"></span>
<span class="line">oppositumque petens contra Zancleia saxa</span><span class="linebreak"></span>
<span class="line">Region ingreditur ferventes aestibus undas,</span><span class="linebreak"></span>
<span class="line">in quibus ut solida ponit vestigia terra</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>summaque decurrit pedibus super aequora siccis.</span><span class="linebreak"></span>
<span class="line">parvus erat gurges, curvos sinuatus in arcus,</span><span class="linebreak"></span>
<span class="line">grata quies Scyllae: quo se referebat ab aestu</span><span class="linebreak"></span>
</p>
</section><notes></notes></section>