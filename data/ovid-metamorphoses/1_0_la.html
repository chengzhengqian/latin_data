<section class="div1 language" lang="la"><header><hgroup><h1>Ovid</h1></hgroup></header>
<section class="div2">
<h2><span class="ac">Metamorphoseon</span></h2>
<h2><span class="ac">Liber I</span></h2>
<p class="lineGroup">
<span class="line"><span class="sc">In</span> nova fert animus mutatas dicere formas</span><span class="linebreak"></span>
<span class="line">corpora; di, coeptis (nam vos mutastis et illas)</span><span class="linebreak"></span>
<span class="line">adspirate meis primaque ab origine mundi</span><span class="linebreak"></span>
<span class="line">ad mea perpetuum deducite tempora carmen!</span><span class="linebreak"></span>
<span class="line indent1"><span class="br"></span><span class="lineNumber">5</span><span class="br"></span>Ante mare et terras et quod tegit omnia caelum</span><span class="linebreak"></span>
<span class="line">unus erat toto naturae vultus in orbe,</span><span class="linebreak"></span>
<span class="line">quem dixere chaos: rudis indigestaque moles</span><span class="linebreak"></span>
<span class="line">nec quicquam nisi pondus iners congestaque eodem</span><span class="linebreak"></span>
<span class="line">non bene iunctarum discordia semina rerum.</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>nullus adhuc mundo praebebat lumina Titan,</span><span class="linebreak"></span>
<span class="line">nec nova crescendo reparabat cornua Phoebe,</span><span class="linebreak"></span>
<span class="line">nec circumfuso pendebat in aere tellus</span><span class="linebreak"></span>
<span class="line">ponderibus librata suis, nec bracchia longo</span><span class="linebreak"></span>
<span class="line">margine terrarum porrexerat Amphitrite;</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>utque erat et tellus illic et pontus et aer,</span><span class="linebreak"></span>
<span class="line">sic erat instabilis tellus, innabilis unda,</span><span class="linebreak"></span>
<span class="line">lucis egens aer; nulli sua forma manebat,</span><span class="linebreak"></span>
<span class="line">obstabatque aliis aliud, quia corpore in uno</span><span class="linebreak"></span>
<span class="line">frigida pugnabant calidis, umentia siccis,</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>mollia cum duris, sine pondere, habentia pondus.</span><span class="linebreak"></span>
<span class="line indent1">Hanc deus et melior litem natura diremit.</span><span class="linebreak"></span>
<span class="line">nam caelo terras et terris abscidit undas</span><span class="linebreak"></span>
</p>
</section><notes></notes></section>