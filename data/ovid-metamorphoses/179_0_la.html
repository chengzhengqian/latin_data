<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">et dabitis. neque enim micuerunt sidera frustra,</span><span class="linebreak"></span>
<span class="line">nec frustra volucrum tractus cervice draconum</span><span class="linebreak"></span>
<span class="line">currus adest.‚Äù aderat demissus ab aethere currus.</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>quo simul adscendit frenataque colla draconum</span><span class="linebreak"></span>
<span class="line">permulsit manibusque leves agitavit habenas,</span><span class="linebreak"></span>
<span class="line">sublimis rapitur subiectaque Thessala Tempe</span><span class="linebreak"></span>
<span class="line">despicit et certis regionibus adplicat angues:</span><span class="linebreak"></span>
<span class="line">et quas Ossa tulit, quas altum Pelion herbas,</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>Othrysque Pindusque et Pindo maior Olympus,</span><span class="linebreak"></span>
<span class="line">perspicit et placitas partim radice revellit,</span><span class="linebreak"></span>
<span class="line">partim succidit curvamine falcis aenae.</span><span class="linebreak"></span>
<span class="line">multa quoque Apidani placuerunt gramina ripis,</span><span class="linebreak"></span>
<span class="line">multa quoque Amphrysi, neque eras inmunis, Enipeu;</span><span class="linebreak"></span>
<span class="line"><span class="br"></span><span class="lineNumber">230</span><span class="br"></span>nec non Peneos nec non Spercheides undae</span><span class="linebreak"></span>
<span class="line">contribuere aliquid iuncosaque litora Boebes;</span><span class="linebreak"></span>
<span class="line">carpsit et Euboica vivax Anthedone gramen,</span><span class="linebreak"></span>
<span class="line">nondum mutato vulgatum corpore Glauci.</span><span class="linebreak"></span>
<span class="line indent1">Et iam nona dies curru pennisque draconum</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>nonaque nox omnes lustrantem viderat agros,</span><span class="linebreak"></span>
<span class="line">cum rediit; neque erant tacti nisi odore dracones,</span><span class="linebreak"></span>
<span class="line">et tamen annosae pellem posuere senectae.</span><span class="linebreak"></span>
<span class="line">constitit adveniens citra limenque foresque</span><span class="linebreak"></span>
<span class="line">et tantum caelo tegitur refugitque viriles</span><span class="linebreak"></span>
<span class="line"><span class="br"></span><span class="lineNumber">240</span><span class="br"></span>contactus, statuitque aras de caespite binas,</span><span class="linebreak"></span>
<span class="line">dexteriore Hecates, ast laeva parte Iuventae.</span><span class="linebreak"></span>
<span class="line">has ubi verbenis silvaque incinxit agresti,</span><span class="linebreak"></span>
<span class="line">haud procul egesta scrobibus tellure duabus</span><span class="linebreak"></span>
<span class="line">sacra facit cultrosque in guttura velleris atri</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>conicit et patulas perfundit sanguine fossas;</span><span class="linebreak"></span>
</p>
</section><notes></notes></section>