<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">quae quamquam Scythica non setius ire sagitta</span><span class="linebreak"></span>
<span class="line">Aonio visa est iuveni, tamen ille decorem</span><span class="linebreak"></span>
<span class="line"><span class="br"></span><span class="lineNumber">590</span><span class="br"></span>miratur magis: et cursus facit ipse decorem.</span><span class="linebreak"></span>
<span class="line">aura refert ablata citis talaria plantis,</span><span class="linebreak"></span>
<span class="line">tergaque iactantur crines per eburnea, quaeque</span><span class="linebreak"></span>
<span class="line">poplitibus suberant picto genualia limbo;</span><span class="linebreak"></span>
<span class="line">inque puellari corpus candore ruborem</span><span class="linebreak"></span>
<span class="line">traxerat, haud aliter, quam cum super atria velum</span><span class="linebreak"></span>
<span class="line"><span class="br"></span><span class="lineNumber">596</span><span class="br"></span>Candida purpureum simulatas inficit umbras.</span><span class="linebreak"></span>
<span class="line">dum notat haec hospes, decursa novissima meta est,</span><span class="linebreak"></span>
<span class="line">et tegitur festa victrix Atalanta corona.</span><span class="linebreak"></span>
<span class="line">dant gemitum victi penduntque ex foedere poenas.</span><span class="linebreak"></span>
<span class="line indent1">“‘Non tamen eventu iuvenis deterritus horum</span><span class="linebreak"></span>
<span class="line"><span class="br"></span><span class="lineNumber">601</span><span class="br"></span>constitit in medio vultuque in virgine fixo</span><span class="linebreak"></span>
<span class="line">“quid facilem titulum superando quaeris inertes?</span><span class="linebreak"></span>
<span class="line">mecum confer” ait. “seu me fortuna potentem</span><span class="linebreak"></span>
<span class="line">fecerit, a tanto non indignabere vinci:</span><span class="linebreak"></span>
<span class="line"><span class="br"></span><span class="lineNumber">605</span><span class="br"></span>namque mihi genitor Megareus Onchestius, illi</span><span class="linebreak"></span>
<span class="line">est Neptunus avus, pronepos ego regis aquarum,</span><span class="linebreak"></span>
<span class="line">nec virtus citra genus est; seu vincar, habebis</span><span class="linebreak"></span>
<span class="line">Hippomene victo magnum et memorabile nomen.”</span><span class="linebreak"></span>
<span class="line">talia dicentem molli Schoeneia vultu</span><span class="linebreak"></span>
<span class="line"><span class="br"></span><span class="lineNumber">610</span><span class="br"></span>aspicit et dubitat, superari an vincere malit,</span><span class="linebreak"></span>
<span class="line">atque ita “quis deus hunc formosis” inquit “iniquus</span><span class="linebreak"></span>
<span class="line">perdere vult caraeque iubet discrimine vitae</span><span class="linebreak"></span>
<span class="line">coniugium petere hoc? non sum, me iudice, tanti.</span><span class="linebreak"></span>
<span class="line">nec forma tangor, (poteram tamen hac quoque tangi)</span><span class="linebreak"></span>
<span class="line">sed quod adhuc puer est; non me movet ipse, sed</span><span class="linebreak"></span>
<span class="line indent2"><span class="br"></span><span class="lineNumber">615</span><span class="br"></span>aetas.</span><span class="linebreak"></span>
</p>
</section><notes></notes></section>