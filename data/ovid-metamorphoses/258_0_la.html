<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">quod superest, multum est in vota, in crimina</span><span class="linebreak"></span>
<span class="line indent2">parvum.”</span><span class="linebreak"></span>
<span class="line"><span class="br"></span><span class="lineNumber">630</span><span class="br"></span>dixit, et (incertae tanta est discordia mentis,)</span><span class="linebreak"></span>
<span class="line">cum pigeat temptasse, libet temptare. modumque</span><span class="linebreak"></span>
<span class="line">exit et infelix committit saepe repelli.</span><span class="linebreak"></span>
<span class="line">mox ubi finis abest, patriam fugit ille nefasque,</span><span class="linebreak"></span>
<span class="line">inque peregrina ponit nova moenia terra.</span><span class="linebreak"></span>
<span class="line indent1"><span class="br"></span><span class="lineNumber">635</span><span class="br"></span>Tum vero maestam tota Miletida mente</span><span class="linebreak"></span>
<span class="line">defecisse ferunt, tum vero a pectore vestem</span><span class="linebreak"></span>
<span class="line">diripuit planxitque suos furibunda lacertos;</span><span class="linebreak"></span>
<span class="line">iamque palam est demens, inconcessaeque fatetur</span><span class="linebreak"></span>
<span class="line">spem Veneris, siquidem patriam invisosque penates</span><span class="linebreak"></span>
<span class="line"><span class="br"></span><span class="lineNumber">640</span><span class="br"></span>deserit, et profugi sequitur vestigia fratris.</span><span class="linebreak"></span>
<span class="line">utque tuo motae, proles Semeleïa, thyrso</span><span class="linebreak"></span>
<span class="line">Ismariae celebrant repetita triennia bacchae,</span><span class="linebreak"></span>
<span class="line">Byblida non aliter latos ululasse per agros</span><span class="linebreak"></span>
<span class="line">Bubasides videre nurus. quibus illa relictis</span><span class="linebreak"></span>
<span class="line"><span class="br"></span><span class="lineNumber">645</span><span class="br"></span>Caras et armiferos Lelegas Lyciamque pererrat.</span><span class="linebreak"></span>
<span class="line">iam Cragon et Limyren Xanthique reliquerat undas,</span><span class="linebreak"></span>
<span class="line">quoque Chimaera iugo mediis in partibus ignem,</span><span class="linebreak"></span>
<span class="line">pectus et ora leae, caudam serpentis habebat.</span><span class="linebreak"></span>
<span class="line">deficiunt silvae, cum tu lassata sequendo</span><span class="linebreak"></span>
<span class="line"><span class="br"></span><span class="lineNumber">650</span><span class="br"></span>concidis, et dura positis tellure capillis,</span><span class="linebreak"></span>
<span class="line">Bybli, iaces, frondesque tuo premis ore caducas.</span><span class="linebreak"></span>
<span class="line">saepe illam nymphae teneris Lelegeïdes ulnis</span><span class="linebreak"></span>
<span class="line">tollere conantur, saepe, ut medeatur amori,</span><span class="linebreak"></span>
<span class="line">praecipiunt, surdaeque adhibent solacia menti.</span><span class="linebreak"></span>
<span class="line"><span class="br"></span><span class="lineNumber">655</span><span class="br"></span>muta iacet, viridesque suis tenet unguibus herbas</span><span class="linebreak"></span>
<span class="line">Byblis, et umectat lacrimarum gramina rivo.</span><span class="linebreak"></span>
</p>
</section><notes></notes></section>