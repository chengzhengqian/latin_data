<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">Naides aequoreae durisque in montibus ortae</span><span class="linebreak"></span>
<span class="line">molle fretum celebrant nec eas sua tangit origo;</span><span class="linebreak"></span>
<span class="line">non tamen oblitae, quam multa pericula saepe</span><span class="linebreak"></span>
<span class="line"><span class="br"></span><span class="lineNumber">560</span><span class="br"></span>pertulerint pelago, iactatis saepe carinis</span><span class="linebreak"></span>
<span class="line">subposuere manus, nisi siqua vehebat Achivos:</span><span class="linebreak"></span>
<span class="line">cladis adhuc Phrygiae memores odere Pelasgos</span><span class="linebreak"></span>
<span class="line">Neritiaeque ratis viderunt fragmina laetis</span><span class="linebreak"></span>
<span class="line">vultibus et laetis videre rigescere puppim</span><span class="linebreak"></span>
<span class="line"><span class="br"></span><span class="lineNumber">565</span><span class="br"></span>vultibus Alcinoi saxumque increscere ligno.</span><span class="linebreak"></span>
<span class="line indent1">Spes erat, in nymphas animata classe marinas</span><span class="linebreak"></span>
<span class="line">posse metu monstri Rutulum desistere bello:</span><span class="linebreak"></span>
<span class="line">perstat, habetque deos pars utraque, quodque deorum</span><span class="linebreak"></span>
<span class="line indent2">est</span><span class="linebreak"></span>
<span class="line">instar, habent animos; nec iam dotalia regna,</span><span class="linebreak"></span>
<span class="line"><span class="br"></span><span class="lineNumber">570</span><span class="br"></span>nec sceptrum soceri, nec te, Lavinia virgo,</span><span class="linebreak"></span>
<span class="line">sed vicisse petunt deponendique pudore</span><span class="linebreak"></span>
<span class="line">bella gerunt, tandemque Venus victricia nati</span><span class="linebreak"></span>
<span class="line">arma videt, Turnusque cadit: cadit Ardea, Turno</span><span class="linebreak"></span>
<span class="line">sospite dicta potens; quam postquam barbarus ignis</span><span class="linebreak"></span>
<span class="line"><span class="br"></span><span class="lineNumber">575</span><span class="br"></span>abstulit et tepida latuerunt tecta favilla,</span><span class="linebreak"></span>
<span class="line">congerie e media tum primum cognita praepes</span><span class="linebreak"></span>
<span class="line">subvolat et cineres plausis everberat alis.</span><span class="linebreak"></span>
<span class="line">et sonus et macies et pallor et omnia, captam</span><span class="linebreak"></span>
<span class="line">quae deceant urbem, nomen quoque mansit in illa</span><span class="linebreak"></span>
<span class="line"><span class="br"></span><span class="lineNumber">580</span><span class="br"></span>urbis, et ipsa suis deplangitur Ardea pennis.</span><span class="linebreak"></span>
<span class="line indent1">Iamque deos omnes ipsamque Aeneia virtus</span><span class="linebreak"></span>
<span class="line">Iunonem veteres finire coegerat iras,</span><span class="linebreak"></span>
<span class="line">cum, bene fundatis opibus crescentis Iuli,</span><span class="linebreak"></span>
<span class="line">tempestivus erat caelo Cythereius heros.</span><span class="linebreak"></span>
<span class="line"><span class="br"></span><span class="lineNumber">585</span><span class="br"></span>ambieratque Venus superos colloque parentis</span><span class="linebreak"></span>
</p>
</section><notes></notes></section>