<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">attrahite huc vinctum! iussis mora segnis abesto!”</span><span class="linebreak"></span>
<span class="line">hunc avus, hunc Athamas, hunc cetera turba suorum</span><span class="linebreak"></span>
<span class="line"><span class="br"></span><span class="lineNumber">565</span><span class="br"></span>corripiunt dictis frustraque inhibere laborant.</span><span class="linebreak"></span>
<span class="line">acrior admonitu est inritaturque retenta</span><span class="linebreak"></span>
<span class="line">et crescit rabies remoraminaque ipsa nocebant:</span><span class="linebreak"></span>
<span class="line">sic ego torrentem, qua nil obstabat eunti,</span><span class="linebreak"></span>
<span class="line">lenius et modico strepitu decurrere vidi;</span><span class="linebreak"></span>
<span class="line"><span class="br"></span><span class="lineNumber">570</span><span class="br"></span>at quacumque trabes obstructaque saxa tenebant,</span><span class="linebreak"></span>
<span class="line">spumeus et fervens et ab obice saevior ibat.</span><span class="linebreak"></span>
<span class="line indent1">Ecce cruentati redeunt et, Bacchus ubi esset,</span><span class="linebreak"></span>
<span class="line">quaerenti domino Bacchum vidisse negarunt;</span><span class="linebreak"></span>
<span class="line">“hunc” dixere “tamen comitem famulumque</span><span class="linebreak"></span>
<span class="line indent2">sacrorum</span><span class="linebreak"></span>
<span class="line"><span class="br"></span><span class="lineNumber">575</span><span class="br"></span>cepimus” et tradunt manibus post terga ligatis</span><span class="linebreak"></span>
<span class="line">sacra dei quendam Tyrrhena gente secutum.</span><span class="linebreak"></span>
<span class="line">adspicit hunc Pentheus oculis, quos ira tremendos</span><span class="linebreak"></span>
<span class="line">fecerat, et quamquam poenae vix tempora differt,</span><span class="linebreak"></span>
<span class="line">“o periture tuaque aliis documenta dature</span><span class="linebreak"></span>
<span class="line">morte,” ait, “ede tuum nomen nomenque parentum</span><span class="linebreak"></span>
<span class="line"><span class="br"></span><span class="lineNumber">581</span><span class="br"></span>et patriam, morisque novi cur sacra frequentes!”</span><span class="linebreak"></span>
<span class="line">ille metu vacuus “nomen mihi” dixit “Acoetes,</span><span class="linebreak"></span>
<span class="line">patria Maeonia est, humili de plebe parentes.</span><span class="linebreak"></span>
<span class="line">non mihi quae duri colerent pater arva iuvenci,</span><span class="linebreak"></span>
<span class="line"><span class="br"></span><span class="lineNumber">585</span><span class="br"></span>lanigerosve greges, non ulla armenta reliquit;</span><span class="linebreak"></span>
<span class="line">pauper et ipse fuit linoque solebat et hamis</span><span class="linebreak"></span>
<span class="line">decipere et calamo salientis ducere pisces.</span><span class="linebreak"></span>
<span class="line">ars illi sua census erat; cum traderet artem,</span><span class="linebreak"></span>
<span class="line">‘accipe, quas habeo, studii successor et heres,’</span><span class="linebreak"></span>
<span class="line"><span class="br"></span><span class="lineNumber">590</span><span class="br"></span>dixit ‘opes,’ moriensque mihi nihil ille reliquit</span><span class="linebreak"></span>
</p>
</section><notes></notes></section>