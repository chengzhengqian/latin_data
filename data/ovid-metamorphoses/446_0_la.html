<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line indent1">“Pace data terris animum ad civilia vertet</span><span class="linebreak"></span>
<span class="line">iura suum legesque feret iustissimus auctor</span><span class="linebreak"></span>
<span class="line">exemploque suo mores reget inque futuri</span><span class="linebreak"></span>
<span class="line"><span class="br"></span><span class="lineNumber">835</span><span class="br"></span>temporis aetatem venturorumque nepotum</span><span class="linebreak"></span>
<span class="line">prospiciens prolem sancta de coniuge natam</span><span class="linebreak"></span>
<span class="line">ferre simul nomenque suum curasque iubebit,</span><span class="linebreak"></span>
<span class="line">nec nisi cum senior meritis aequaverit annos,</span><span class="linebreak"></span>
<span class="line">aetherias sedes cognataque sidera tanget.</span><span class="linebreak"></span>
<span class="line"><span class="br"></span><span class="lineNumber">840</span><span class="br"></span>hanc animam interea caeso de corpore raptam</span><span class="linebreak"></span>
<span class="line">fac iubar, ut semper Capitolia nostra forumque</span><span class="linebreak"></span>
<span class="line">divus ab excelsa prospectet Iulius aede!”</span><span class="linebreak"></span>
<span class="line indent1">Vix ea fatus erat, media cum sede senatus</span><span class="linebreak"></span>
<span class="line">constitit alma Venus nulli cernenda suique</span><span class="linebreak"></span>
<span class="line"><span class="br"></span><span class="lineNumber">845</span><span class="br"></span>Caesaris eripuit membris nec in aera solvi</span><span class="linebreak"></span>
<span class="line">passa recentem animam caelestibus intulit astris</span><span class="linebreak"></span>
<span class="line">dumque tulit, lumen capere atque ignescere sensit</span><span class="linebreak"></span>
<span class="line">emisitque sinu: luna volat altius illa</span><span class="linebreak"></span>
<span class="line">flammiferumque trahens spatioso limite crinem</span><span class="linebreak"></span>
<span class="line"><span class="br"></span><span class="lineNumber">850</span><span class="br"></span>stella micat natique videns bene facta fatetur</span><span class="linebreak"></span>
<span class="line">esse suis maiora et vinci gaudet ab illo.</span><span class="linebreak"></span>
<span class="line">hic sua praeferri quamquam vetat acta paternis,</span><span class="linebreak"></span>
<span class="line">libera fama tamen nullisque obnoxia iussis</span><span class="linebreak"></span>
<span class="line">invitum praefert unaque in parte repugnat:</span><span class="linebreak"></span>
<span class="line"><span class="br"></span><span class="lineNumber">855</span><span class="br"></span>sic magnus cedit titulis Agamemnonis Atreus,</span><span class="linebreak"></span>
<span class="line">Aegea sic Theseus, sic Pelea vicit Achilles;</span><span class="linebreak"></span>
<span class="line">denique, ut exemplis ipsos aequantibus utar,</span><span class="linebreak"></span>
<span class="line">sic et Saturnus minor est Iove: Iuppiter arces</span><span class="linebreak"></span>
</p>
</section><notes></notes></section>