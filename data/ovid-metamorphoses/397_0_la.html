<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">365</span><span class="br"></span>concipit illa preces et verba venefica dicit</span><span class="linebreak"></span>
<span class="line">ignotosque deos ignoto carmine adorat,</span><span class="linebreak"></span>
<span class="line">quo solet et niveae vultum confundere Lunae</span><span class="linebreak"></span>
<span class="line">et patrio capiti bibulas subtexere nubes.</span><span class="linebreak"></span>
<span class="line">tum quoque cantato densetur carmine caelum</span><span class="linebreak"></span>
<span class="line"><span class="br"></span><span class="lineNumber">370</span><span class="br"></span>et nebulas exhalat humus, caecisque vagantur</span><span class="linebreak"></span>
<span class="line">limitibus comites, et abest custodia regis.</span><span class="linebreak"></span>
<span class="line">nacta locum tempusque “per o, tua lumina,” dixit</span><span class="linebreak"></span>
<span class="line">“quae mea ceperunt, perque hanc, pulcherrime,</span><span class="linebreak"></span>
<span class="line indent2">formam,</span><span class="linebreak"></span>
<span class="line">quae facit, ut supplex tibi sim dea, consule nostris</span><span class="linebreak"></span>
<span class="line"><span class="br"></span><span class="lineNumber">375</span><span class="br"></span>ignibus et socerum, qui pervidet omnia, Solem</span><span class="linebreak"></span>
<span class="line">accipe nec durus Titanida despice Circen.”</span><span class="linebreak"></span>
<span class="line">dixerat; ille ferox ipsamque precesque repellit</span><span class="linebreak"></span>
<span class="line">et “quaecumque es,” ait “non sum tuus; altera</span><span class="linebreak"></span>
<span class="line indent2">captum</span><span class="linebreak"></span>
<span class="line">me tenet et teneat per longum, conprecor, aevum,</span><span class="linebreak"></span>
<span class="line"><span class="br"></span><span class="lineNumber">380</span><span class="br"></span>nec Venere externa socialia foedera laedam,</span><span class="linebreak"></span>
<span class="line">dum mihi Ianigenam servabunt fata Canentem.”</span><span class="linebreak"></span>
<span class="line">saepe retemptatis precibus Titania frustra</span><span class="linebreak"></span>
<span class="line">“non inpune feres, neque” ait “reddere Canenti,</span><span class="linebreak"></span>
<span class="line">laesaque quid faciat, quid amans, quid femina, disces</span><span class="linebreak"></span>
<span class="line">rebus; at est et amans et laesa et femina Circe!”</span><span class="linebreak"></span>
<span class="line"><span class="br"></span><span class="lineNumber">386</span><span class="br"></span>tum bis ad occasus, bis se convertit ad ortus,</span><span class="linebreak"></span>
<span class="line">ter iuvenem baculo tetigit, tria carmina dixit.</span><span class="linebreak"></span>
<span class="line">ille fugit, sed se solito velocius ipse</span><span class="linebreak"></span>
<span class="line">currere miratur: pennas in corpore vidit,</span><span class="linebreak"></span>
<span class="line"><span class="br"></span><span class="lineNumber">390</span><span class="br"></span>seque novam subito Latiis accedere silvis</span><span class="linebreak"></span>
</p>
</section><notes></notes></section>