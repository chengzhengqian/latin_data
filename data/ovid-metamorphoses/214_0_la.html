<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">inpiger Eurytion et cursu invictus Echion</span><span class="linebreak"></span>
<span class="line">Naryciusque Lelex Panopeusque Hyleusque feroxque</span><span class="linebreak"></span>
<span class="line">Hippasus et primis etiamnum Nestor in annis,</span><span class="linebreak"></span>
<span class="line">et quos Hippocoon antiquis misit Amyclis,</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>Penelopaeque socer cum Parrhasio Ancaeo,</span><span class="linebreak"></span>
<span class="line">Ampycidesque sagax et adhuc a coniuge tutus</span><span class="linebreak"></span>
<span class="line">Oeclides nemorisque decus Tegeaea Lycaei:</span><span class="linebreak"></span>
<span class="line">rasilis huic summam mordebat fibula vestem,</span><span class="linebreak"></span>
<span class="line">crinis erat simplex, nodum conlectus in unum,</span><span class="linebreak"></span>
<span class="line"><span class="br"></span><span class="lineNumber">320</span><span class="br"></span>ex umero pendens resonabat eburnea laevo</span><span class="linebreak"></span>
<span class="line">telorum custos, arcum quoque laeva tenebat;</span><span class="linebreak"></span>
<span class="line">talis erat cultu, facies, quam dicere vere</span><span class="linebreak"></span>
<span class="line">virgineam in puero, puerilem in virgine possis.</span><span class="linebreak"></span>
<span class="line">hanc pariter vidit, pariter Calydonius heros</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>optavit renuente deo flammasque latentes</span><span class="linebreak"></span>
<span class="line">hausit et “o felix, siquem dignabitur” inquit</span><span class="linebreak"></span>
<span class="line">“ista virum!” nec plura sinit tempusque pudorque</span><span class="linebreak"></span>
<span class="line">dicere: maius opus magni certaminis urguet.</span><span class="linebreak"></span>
<span class="line indent1">Silva frequens trabibus, quam nulla ceciderat aetas,</span><span class="linebreak"></span>
<span class="line"><span class="br"></span><span class="lineNumber">330</span><span class="br"></span>incipit a plano devexaque prospicit arva:</span><span class="linebreak"></span>
<span class="line">quo postquam venere viri, pars retia tendunt,</span><span class="linebreak"></span>
<span class="line">vincula pars adimunt canibus, pars pressa sequuntur</span><span class="linebreak"></span>
<span class="line">signa pedum, cupiuntque suum reperire periclum.</span><span class="linebreak"></span>
<span class="line">concava vallis erat, quo se demittere rivi</span><span class="linebreak"></span>
<span class="line"><span class="br"></span><span class="lineNumber">335</span><span class="br"></span>adsuerant pluvialis aquae; tenet ima lacunae</span><span class="linebreak"></span>
<span class="line">lenta salix ulvaeque leves iuncique palustres</span><span class="linebreak"></span>
<span class="line">viminaque et longa parvae sub harundine cannae:</span><span class="linebreak"></span>
</p>
</section><notes></notes></section>