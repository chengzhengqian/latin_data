<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">gesserat, hic iaculum; iaculo mihi vulnera fecit:</span><span class="linebreak"></span>
<span class="line">signa vides! adparet adhuc vetus inde cicatrix.</span><span class="linebreak"></span>
<span class="line"><span class="br"></span><span class="lineNumber">445</span><span class="br"></span>tunc ego debueram capienda ad Pergama mitti;</span><span class="linebreak"></span>
<span class="line">tum poteram magni, si non superare, morari</span><span class="linebreak"></span>
<span class="line">Hectoris arma meis! illo sed tempore nullus,</span><span class="linebreak"></span>
<span class="line">aut puer, Hector erat, nunc me mea deficit aetas.</span><span class="linebreak"></span>
<span class="line">quid tibi victorem gemini Periphanta Pyraethi,</span><span class="linebreak"></span>
<span class="line">Ampyca quid referam, qui quadrupedantis Echecli</span><span class="linebreak"></span>
<span class="line"><span class="br"></span><span class="lineNumber">451</span><span class="br"></span>fixit in adverso cornum sine cuspide vultu?</span><span class="linebreak"></span>
<span class="line">vecte Pelethronium Macareus in pectus adacto</span><span class="linebreak"></span>
<span class="line">stravit Erigdupum; memini et venabula condi</span><span class="linebreak"></span>
<span class="line">inguine Nesseis manibus coniecta Cymeli.</span><span class="linebreak"></span>
<span class="line"><span class="br"></span><span class="lineNumber">455</span><span class="br"></span>nec tu credideris tantum cecinisse futura</span><span class="linebreak"></span>
<span class="line">Ampyciden Mopsum: Mopso iaculante biformis</span><span class="linebreak"></span>
<span class="line">occubuit frustraque loqui temptavit Hodites</span><span class="linebreak"></span>
<span class="line">ad mentum lingua mentoque ad guttura fixo.</span><span class="linebreak"></span>
<span class="line indent1">â€œQuinque neci Caeneus dederat Styphelumque</span><span class="linebreak"></span>
<span class="line indent2">Bromumque</span><span class="linebreak"></span>
<span class="line">Antimachumque Elymumque securiferumque Pyrac-</span><span class="linebreak"></span>
<span class="line indent2"><span class="br"></span><span class="lineNumber">460</span><span class="br"></span>mon:</span><span class="linebreak"></span>
<span class="line">vulnera non memini, numerum nomenque notavi.</span><span class="linebreak"></span>
<span class="line">provolat Emathii spoliis armatus Halesi,</span><span class="linebreak"></span>
<span class="line">quem dederat leto, membris et corpore Latreus</span><span class="linebreak"></span>
<span class="line">maximus: huic aetas inter iuvenemque senemque,</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>vis iuvenalis erat, variabant tempora cani.</span><span class="linebreak"></span>
<span class="line">qui clipeo galeaque Macedoniaque sarisa</span><span class="linebreak"></span>
<span class="line">conspicuus faciemque obversus in agmen utrumque</span><span class="linebreak"></span>
<span class="line">armaque concussit certumque equitavit in orbem</span><span class="linebreak"></span>
</p>
</section><notes></notes></section>