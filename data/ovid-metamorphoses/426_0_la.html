<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">flumina prosiliunt, aut exsiccata residunt.</span><span class="linebreak"></span>
<span class="line">sic ubi terreno Lycus est epotus hiatu,</span><span class="linebreak"></span>
<span class="line">exsistit procul hinc alioque renascitur ore;</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>sic modo conbibitur, tecto modo gurgite lapsus</span><span class="linebreak"></span>
<span class="line">redditur Argolicis ingens Erasinus in arvis,</span><span class="linebreak"></span>
<span class="line">et Mysum capitisque sui ripaeque prioris</span><span class="linebreak"></span>
<span class="line">paenituisse ferunt, alia nunc ire Caicum;</span><span class="linebreak"></span>
<span class="line">nec non Sicanias volvens Amenanus harenas</span><span class="linebreak"></span>
<span class="line"><span class="br"></span><span class="lineNumber">280</span><span class="br"></span>nunc fluit, interdum suppressis fontibus aret.</span><span class="linebreak"></span>
<span class="line">ante bibebatur, nunc, quas contingere nolis,</span><span class="linebreak"></span>
<span class="line">fundit Anigrus aquas, postquam, nisi vatibus omnis</span><span class="linebreak"></span>
<span class="line">eripienda fides, illic lavere bimembres</span><span class="linebreak"></span>
<span class="line">vulnera, clavigeri quae fecerat Herculis arcus.</span><span class="linebreak"></span>
<span class="line">quid? non et Scythicis Hypanis de montibus ortus,</span><span class="linebreak"></span>
<span class="line"><span class="br"></span><span class="lineNumber">286</span><span class="br"></span>qui fuerat dulcis, salibus vitiatur amaris?</span><span class="linebreak"></span>
<span class="line indent1">â€œFluctibus ambitae fuerant Antissa Pharosque</span><span class="linebreak"></span>
<span class="line">et Phoenissa Tyros: quarum nunc insula nulla est.</span><span class="linebreak"></span>
<span class="line">Leucada continuam veteres habuere coloni:</span><span class="linebreak"></span>
<span class="line">nunc freta circueunt; Zancle quoque iuncta fuisse</span><span class="linebreak"></span>
<span class="line"><span class="br"></span><span class="lineNumber">291</span><span class="br"></span>dicitur Italiae, donec confinia pontus</span><span class="linebreak"></span>
<span class="line">abstulit et media tellurem reppulit unda;</span><span class="linebreak"></span>
<span class="line">si quaeras Helicen et Burin, Achaidas urbes,</span><span class="linebreak"></span>
<span class="line">invenies sub aquis, et adhuc ostendere nautae</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>inclinata solent cum moenibus oppida mersis.</span><span class="linebreak"></span>
<span class="line">est prope Pittheam tumulus Troezena, sine ullis</span><span class="linebreak"></span>
<span class="line">arduus arboribus, quondam planissima campi</span><span class="linebreak"></span>
<span class="line">area, nunc tumulus; nam (res horrenda relatu)</span><span class="linebreak"></span>
<span class="line">vis fera ventorum, caecis inclusa cavernis,</span><span class="linebreak"></span>
<span class="line"><span class="br"></span><span class="lineNumber">300</span><span class="br"></span>exspirare aliqua cupiens luctataque frustra</span><span class="linebreak"></span>
</p>
</section><notes></notes></section>