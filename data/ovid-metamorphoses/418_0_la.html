<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">solvit Alemoniden: grates agit ille parenti</span><span class="linebreak"></span>
<span class="line">Amphitryoniadae ventisque faventibus aequor</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>navigat Ionium Sallentinumque Neretum</span><span class="linebreak"></span>
<span class="line">praeterit et Sybarin Lacedaemoniumque Tarentum</span><span class="linebreak"></span>
<span class="line">Sirinosque sinus Crimisenque et Iapygis arva,</span><span class="linebreak"></span>
<span class="line">vixque pererratis, quae spectant aequora, terris,</span><span class="linebreak"></span>
<span class="line">invenit Aesarei fatalia fluminis ora,</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>nec procul hinc tumulum, sub quo sacrata Crotonis</span><span class="linebreak"></span>
<span class="line">ossa tegebat humus, iussaque ibi moenia terra</span><span class="linebreak"></span>
<span class="line">condidit et nomen tumulati traxit in urbem.‚Äù</span><span class="linebreak"></span>
<span class="line">talia constabat certa primordia fama</span><span class="linebreak"></span>
<span class="line">esse loci positaeque Italis in finibus urbis.</span><span class="linebreak"></span>
<span class="line indent1"><span class="br"></span><span class="lineNumber">60</span><span class="br"></span>Vir fuit hic ortu Samius, sed fugerat una</span><span class="linebreak"></span>
<span class="line">et Samon et dominos odioque tyrannidis exul</span><span class="linebreak"></span>
<span class="line">sponte erat isque licet caeli regione remotos</span><span class="linebreak"></span>
<span class="line">mente deos adiit et, quae natura negabat</span><span class="linebreak"></span>
<span class="line">visibus humanis, oculis ea pectoris hausit,</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>cumque animo et vigili perspexerat omnia cura,</span><span class="linebreak"></span>
<span class="line">in medium discenda dabat coetusque silentum</span><span class="linebreak"></span>
<span class="line">dictaque mirantum magni primordia mundi</span><span class="linebreak"></span>
<span class="line">et rerum causas et, quid natura, docebat,</span><span class="linebreak"></span>
<span class="line">quid deus, unde nives, quae fulminis esset origo,</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>Iuppiter an venti discussa nube tonarent,</span><span class="linebreak"></span>
<span class="line">quid quateret terras, qua sidera lege mearent,</span><span class="linebreak"></span>
<span class="line">et quodcumque latet, primusque animalia mensis</span><span class="linebreak"></span>
<span class="line">arguit inponi, primus quoque talibus ora</span><span class="linebreak"></span>
<span class="line">docta quidem solvit, sed non et credita, verbis:</span><span class="linebreak"></span>
</p>
</section><notes></notes></section>