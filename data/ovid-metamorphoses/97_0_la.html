<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">versus in Eurynomes faciem genetricis, et inter</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>bis sex Leucothoen famulas ad lumina cernit</span><span class="linebreak"></span>
<span class="line">levia versato ducentem stamina fuso.</span><span class="linebreak"></span>
<span class="line">ergo ubi ceu mater carae dedit oscula natae,</span><span class="linebreak"></span>
<span class="line">‘res’ ait ‘arcana est: famulae, discedite neve</span><span class="linebreak"></span>
<span class="line">eripite arbitrium matri secreta loquendi.’</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>paruerant, thalamoque deus sine teste relicto</span><span class="linebreak"></span>
<span class="line">‘ille ego sum’ dixit, ‘qui longum metior annum,</span><span class="linebreak"></span>
<span class="line">omnia qui video, per quem videt omnia tellus,</span><span class="linebreak"></span>
<span class="line">mundi oculus: mihi, crede, places.’ pavet illa,</span><span class="linebreak"></span>
<span class="line indent2">metuque</span><span class="linebreak"></span>
<span class="line">et colus et fusus digitis cecidere remissis.</span><span class="linebreak"></span>
<span class="line"><span class="br"></span><span class="lineNumber">230</span><span class="br"></span>ipse timor decuit. nec longius ille moratus</span><span class="linebreak"></span>
<span class="line">in veram rediit speciem solitumque nitorem;</span><span class="linebreak"></span>
<span class="line">at virgo quamvis inopino territa visu</span><span class="linebreak"></span>
<span class="line">victa nitore dei posita vim passa querella est.</span><span class="linebreak"></span>
<span class="line indent1">“Invidit Clytie (neque enim moderatus in illa</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>Solis amor fuerat) stimulataque paelicis ira</span><span class="linebreak"></span>
<span class="line">vulgat adulterium diffamatamque parenti</span><span class="linebreak"></span>
<span class="line">indicat. ille ferox inmansuetusque precantem</span><span class="linebreak"></span>
<span class="line">tendentemque manus ad lumina Solis et ‘ille</span><span class="linebreak"></span>
<span class="line">vim tulit invitae’ dicentem defodit alta</span><span class="linebreak"></span>
<span class="line">crudus humo tumulumque super gravis addit</span><span class="linebreak"></span>
<span class="line indent2"><span class="br"></span><span class="lineNumber">240</span><span class="br"></span>harenae.</span><span class="linebreak"></span>
<span class="line">dissipat hunc radiis Hyperione natus iterque</span><span class="linebreak"></span>
<span class="line">dat tibi, qua possis defossos promere vultus;</span><span class="linebreak"></span>
<span class="line">nec tu iam poteras enectum pondere terrae</span><span class="linebreak"></span>
<span class="line">tollere, nympha, caput corpusque exsangue iacebas:</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>nil illo fertur volucrum moderator equorum</span><span class="linebreak"></span>
</p>
</section><notes></notes></section>