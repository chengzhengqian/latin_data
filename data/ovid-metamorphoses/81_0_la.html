<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">et magicae fraudes, ut, quos non bellicus ensis,</span><span class="linebreak"></span>
<span class="line"><span class="br"></span><span class="lineNumber">535</span><span class="br"></span>non tuba terruerit, non strictis agmina telis,</span><span class="linebreak"></span>
<span class="line">femineae voces et mota insania vino</span><span class="linebreak"></span>
<span class="line">obscenique greges et inania tympana vincant?</span><span class="linebreak"></span>
<span class="line">vosne, senes, mirer, qui longa per aequora vecti</span><span class="linebreak"></span>
<span class="line">hac Tyron, hac profugos posuistis sede penates,</span><span class="linebreak"></span>
<span class="line"><span class="br"></span><span class="lineNumber">540</span><span class="br"></span>nunc sinitis sine Marte capi? vosne, acrior aetas,</span><span class="linebreak"></span>
<span class="line">o iuvenes, propiorque meae, quos arma tenere,</span><span class="linebreak"></span>
<span class="line">non thyrsos, galeaque tegi, non fronde decebat?</span><span class="linebreak"></span>
<span class="line">este, precor, memores, qua sitis stirpe creati,</span><span class="linebreak"></span>
<span class="line">illiusque animos, qui multos perdidit unus,</span><span class="linebreak"></span>
<span class="line"><span class="br"></span><span class="lineNumber">545</span><span class="br"></span>sumite serpentis! pro fontibus ille lacuque</span><span class="linebreak"></span>
<span class="line">interiit: at vos pro fama vincite vestra!</span><span class="linebreak"></span>
<span class="line">ille dedit leto fortes: vos pellite molles</span><span class="linebreak"></span>
<span class="line">et patrium retinete decus! si fata vetabant</span><span class="linebreak"></span>
<span class="line">stare diu Thebas, utinam tormenta virique</span><span class="linebreak"></span>
<span class="line"><span class="br"></span><span class="lineNumber">550</span><span class="br"></span>moenia diruerent, ferrumque ignisque sonarent!</span><span class="linebreak"></span>
<span class="line">essemus miseri sine crimine, sorsque querenda,</span><span class="linebreak"></span>
<span class="line">non celanda foret, lacrimaeque pudore carerent;</span><span class="linebreak"></span>
<span class="line">at nunc a puero Thebae capientur inermi,</span><span class="linebreak"></span>
<span class="line">quem neque bella iuvant nec tela nec usus equorum,</span><span class="linebreak"></span>
<span class="line"><span class="br"></span><span class="lineNumber">555</span><span class="br"></span>sed madidus murra crinis mollesque coronae</span><span class="linebreak"></span>
<span class="line">purpuraque et pictis intextum vestibus aurum,</span><span class="linebreak"></span>
<span class="line">quem quidem ego actutum (modo vos absistite) cogam</span><span class="linebreak"></span>
<span class="line">adsumptumque patrem commentaque sacra fateri.</span><span class="linebreak"></span>
<span class="line">an satis Acrisio est animi, contemnere vanum</span><span class="linebreak"></span>
<span class="line"><span class="br"></span><span class="lineNumber">560</span><span class="br"></span>numen et Argolicas venienti claudere portas:</span><span class="linebreak"></span>
<span class="line">Penthea terrebit cum totis advena Thebis?</span><span class="linebreak"></span>
<span class="line">ite citi” (famulis hoc imperat), “ite ducemque</span><span class="linebreak"></span>
</p>
</section><notes></notes></section>