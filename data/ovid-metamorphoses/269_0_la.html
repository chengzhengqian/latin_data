<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">esse deos Erebi crudeles questus, in altam</span><span class="linebreak"></span>
<span class="line">se recipit Rhodopen pulsumque aquilonibus Haemum.</span><span class="linebreak"></span>
<span class="line indent1">Tertius aequoreis inclusum Piscibus annum</span><span class="linebreak"></span>
<span class="line">finierat Titan, omnemque refugerat Orpheus</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>femineam Venerem, seu quod male cesserat illi,</span><span class="linebreak"></span>
<span class="line">sive fidem dederat; multas tamen ardor habebat</span><span class="linebreak"></span>
<span class="line">iungere se vati, multae doluere repulsae.</span><span class="linebreak"></span>
<span class="line">ille etiam Thracum populis fuit auctor amorem</span><span class="linebreak"></span>
<span class="line">in teneros transferre mares citraque iuventam</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>aetatis breve ver et primos carpere flores.</span><span class="linebreak"></span>
<span class="line indent1">Collis erat collemque super planissima campi</span><span class="linebreak"></span>
<span class="line">area, quam viridem faciebant graminis herbae:</span><span class="linebreak"></span>
<span class="line">umbra loco deerat; qua postquam parte resedit</span><span class="linebreak"></span>
<span class="line">dis genitus vates et fila sonantia movit,</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>umbra loco venit: non Chaonis afuit arbor,</span><span class="linebreak"></span>
<span class="line">non nemus Heliadum, non frondibus aesculus altis,</span><span class="linebreak"></span>
<span class="line">nec tiliae molles, nec fagus et innuba laurus,</span><span class="linebreak"></span>
<span class="line">et coryli fragiles et fraxinus utilis hastis</span><span class="linebreak"></span>
<span class="line">enodisque abies curvataque glandibus ilex</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>et platanus genialis acerque coloribus inpar</span><span class="linebreak"></span>
<span class="line">amnicolaeque simul salices et aquatica lotos</span><span class="linebreak"></span>
<span class="line">perpetuoque virens buxum tenuesque myricae</span><span class="linebreak"></span>
<span class="line">et bicolor myrtus et bacis caerula tinus.</span><span class="linebreak"></span>
<span class="line">vos quoque, flexipedes hederae, venistis et una</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>pampineae vites et amictae vitibus ulmi</span><span class="linebreak"></span>
<span class="line">ornique et piceae pomoque onerata rubenti</span><span class="linebreak"></span>
<span class="line">arbutus et lentae, victoris praemia, palmae</span><span class="linebreak"></span>
<span class="line">et succincta comas hirsutaque vertice pinus,</span><span class="linebreak"></span>
<span class="line">grata deum matri, siquidem Cybeleius Attis</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>exuit hac hominem trunccque induruit illo.</span><span class="linebreak"></span>
<span class="line indent1">Adfuit huic turbae metas imitata cupressus,</span><span class="linebreak"></span>
</p>
</section><notes></notes></section>