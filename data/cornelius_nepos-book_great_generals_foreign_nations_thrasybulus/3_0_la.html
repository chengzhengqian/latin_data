<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

perniciei et huic despecto saluti fuit; haec enim illos segnes ad persequendum, hos autem, tempore ad comparandum dato, fecit robustiores.
<span class="br"></span><span class="lineNumber">3</span><span class="br"></span>Quo magis praeceptum illud omnium in animis esse debet, nihil in bello oportere contemni neque sine
<span class="br"></span><span class="lineNumber">4</span><span class="br"></span>causa dici matrem timidi flere non solere. Neque tamen pro opinione Thrasybuli auctae sunt opes; nam iam tum illis temporibus fortius boni pro libertate
<span class="br"></span><span class="lineNumber">5</span><span class="br"></span>loquebantur quam pugnabant. Hinc in Piraeum transiit Munychiamque munivit. Hanc bis tyranni oppugnare sunt adorti, ab eaque turpiter repulsi, protinus in urbem, armis impedimentisque amissis, refugerunt.</p>
<p><span class="br"></span><span class="lineNumber">6</span><span class="br"></span>Usus est Thrasybulus non minus prudentia quam fortitudine; nam cedentes violari vetuit—cives enim civibus parcere aequum censebat—neque quisquam est vulneratus nisi qui prior impugnare voluit. Neminem iacentem veste spoliavit, nil attigit nisi arma quorum indigebat, quaeque ad victum pertinebant.
<span class="br"></span><span class="lineNumber">7</span><span class="br"></span>In secundo proelio cecidit Critias, dux tyrannorum, cum quidem adversus Thrasybulum fortissime pugnaret.</p>
<p><span class="bold">3.</span> Hoc deiecto Pausanias venit Atticis auxilio, rex Lacedaemoniorum. Is inter Thrasybulum et eos qui urbem tenebant fecit pacem his condicionibus: ne qui praeter triginta tyrannos et decem, qui postea praetores creati superioris more crudelitatis erant usi, adficerentur exsilio neve bona publicarentur;



</p></section><notes></notes></section>