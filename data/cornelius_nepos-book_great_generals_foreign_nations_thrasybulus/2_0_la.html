<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span>in libertatem vindicaret. Sed nescio quo modo, cum eum nemo anteiret his virtutibus, multi nobilitate praecucurrerunt. Primum Peloponnesio bello multa hic sine Alcibiade gessit, ille nullam rem sine hoc; quae ille universa naturali quodam bono fecit lucri.</p>
<p><span class="br"></span><span class="lineNumber">4</span><span class="br"></span>Sed illa tamen omnia communia imperatoribus cum militibus et fortuna, quod in proelii concursu abit res a consilio ad vices vimque pugnantium.<a class="footnoteLink" href="#note_LCL467_94_1" id="target_note_LCL467_94_1"><sup>1</sup></a> Itaque iure suo nonnulla ab imperatore miles, plurima vero fortuna vindicat seque hic<a class="footnoteLink" href="#note_LCL467_94_2" id="target_note_LCL467_94_2"><sup>2</sup></a> plus valuisse
quam ducis prudentiam vere potest praedicare.
<span class="br"></span><span class="lineNumber">5</span><span class="br"></span>Quare illud magnificentissimum factum proprium est Thrasybuli; nam cum triginta tyranni praepositi a Lacedaemoniis servitute oppressas tenerent Athenas, plurimos civis, quibus in bello parserat fortuna, partim patria expulissent partim interfecissent, plurimorum bona publicata inter se divisissent, non solum princeps, sed etiam solus initio, bellum iis indixit.</p>
<p><span class="bold">2.</span> Hic enim cum Phylen confugisset, quod est castellum in Attica munitissimum, non plus habuit secum triginta de suis. Hoc initium fuit salutis Atticorum, hoc robur libertatis clarissimae civitatis.
<span class="br"></span><span class="lineNumber">2</span><span class="br"></span>Neque vero hic non contemptus est primo a tyrannis atque eius solitudo. Quae quidem res et illis contemnentibus




</p></section><notes><section class="footnotes"><ul><li class="note" id="note_LCL467_94_1"><a class="footnoteCrossrefLink" href="#target_note_LCL467_94_1" title="Click to highlight in text"><sup class="lineRef">1</sup>ad vices vimque p., <span class="italic">scripsi</span>; ad vices rerum vimque p., <span class="italic">Ortmann</span>; ad vires vimque p., <span class="italic">P A B M u</span>; ad vires usque (undique) p., <span class="italic">Leid. M</span>; ad vires nostrum cuiusque p., <span class="italic">R</span>; virtutemque p., <span class="italic">Lambin</span>; ad vires casusque, <span class="italic">omitting</span> p., <span class="italic">Guill.</span></a></li><script type="text/javascript">document.getElementById('note_LCL467_94_1').style.display = "none";</script><li class="note" id="note_LCL467_94_2"><a class="footnoteCrossrefLink" href="#target_note_LCL467_94_2" title="Click to highlight in text"><sup class="lineRef">2</sup>hic, <span class="italic">Lamhin</span>; his, <span class="italic">MSS.</span></a></li><script type="text/javascript">document.getElementById('note_LCL467_94_2').style.display = "none";</script></ul></section></notes></section>