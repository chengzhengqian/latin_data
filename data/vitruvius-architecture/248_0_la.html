<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">

hoc libro perscripsi quae satis esse putavi de aquae varietatibus, quo facilius ex his praescriptionibus eligant homines aquae fontes, quibus ad usum salientes possint ad civitates municipiaque perducere.</p>
<p><span class="br"></span><span class="lineNumber">28</span><span class="br"></span>Nulla enim ex omnibus rebus tantas habere videtur ad usum necessitates, quantas aqua, ideo quod omnium animalium natura, si frumenti fructu privata fuerit, arbustivo aut carne aut piscatu aut etiam qualibet ex his reliquis rebus escarum utendo poterit tueri vitam, sine aqua vero nec corpus animalium nec ulla cibi<a class="footnoteLink" href="#note_LCL280_176_1" id="target_note_LCL280_176_1"><sup>1</sup></a> virtus potest nasci nec tueri nec parari. Quare magna diligentia industriaque quaerendi sunt et eligendi fontes ad humanae vitae salubritatem.</p>
<h3>IV</h3>
<p><span class="br"></span><span class="lineNumber">1</span><span class="br"></span><span class="sc">Expertiones</span> autem et probationes eorum sic sunt providendae. Si erunt profluentes et aperti, antequam
duci incipiantur, aspiciantur animoque advertantur,
qua membratura sint qui circa eos fontes habitant homines; et si erunt corporibus valentibus, coloribus nitidis, cruribus non vitiosis, non lippis oculis, erunt probatissimi. Item si fons novos fossus fuerit, et in vas corinthium sive alterius generis, quod erit ex aere bono, ea aqua sparsa maculam non fecerit, optima est. Itemque in aeneo si ea aqua defervefacta et postea requieta et defusa fuerit, neque in eius aenei fundo harena aut limus invenietur, ea aqua erit
<span class="br"></span><span class="lineNumber">2</span><span class="br"></span>item probata. Item si legumina in vas cum ea aqua coiecta ad ignem posita celeriter percocta fuerint,



</p></section><notes><section class="footnotes"><ul><li class="note" id="note_LCL280_176_1"><a class="footnoteCrossrefLink" href="#target_note_LCL280_176_1" title="Click to highlight in text"><sup class="lineRef">1</sup>ciui <span class="italic">H.</span></a></li><script type="text/javascript">document.getElementById('note_LCL280_176_1').style.display = "none";</script></ul></section></notes></section>