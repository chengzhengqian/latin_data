<section class="div1 language" lang="la"><header><hgroup><h1>Vitruvius</h1></hgroup></header><section class="div2">
<p><span class="br"></span><span class="lineNumber">10</span><span class="br"></span>Tum vero Trypho Alexandrinus ibi fuerat architectus;
intra murum plures specus<a class="footnoteLink" href="#note_LCL280_366_1" id="target_note_LCL280_366_1"><sup>1</sup></a> designavit et fodiendo terram progrediebatur extra murum dumtaxat
extra sagittae missionem et in omnibus vasa aenea suspendit. Ex his in una fossura, quae contra hostium specus fuerat, vasa pendentia ad plagas ferramentorum sonare coeperunt. Ita ex eo intellectum
est, qua regione adversarii specus agentes intra penetrare cogitabant. Sic liniatione cognita temperavit<a class="footnoteLink" href="#note_LCL280_366_2" id="target_note_LCL280_366_2"><sup>2</sup></a> aenea aquae ferventis et picis de superne contra capita hostium et stercoris humani et harenae coctae candentis. Dein noctu pertudit terebra<a class="footnoteLink" href="#note_LCL280_366_3" id="target_note_LCL280_366_3"><sup>3</sup></a> foramina et per ea repente perfundendo qui in eo opere fuerunt hostes omnes necavit.</p>
<p><span class="br"></span><span class="lineNumber">11</span><span class="br"></span>Item Massilia cum oppugnaretur et numero supra <span class="sc">xxx</span> speculatum<a class="footnoteLink" href="#note_LCL280_366_4" id="target_note_LCL280_366_4"><sup>4</sup></a> agerent, Massilitani suspicati totam quae fuerat ante murum fossam altiore fossura depresserunt. Ita specus omnes exitus in fossam habuerunt. Quibus autem locis fossa non potuerat fieri, intra murum barathrum amplissima longitudine et amplitudine uti piscinam fecerunt contra eum locum, qua specus agebantur, eamque e puteis et e portu impleverunt. Itaque cum specus esset repente naribus apertis, vehemens aquae vis inmissa supplantavit
fulturas, quique intra fuerunt, et ab aquae multitudine et ab ruina specus omnes sunt oppressi.</p>
<p><span class="br"></span><span class="lineNumber">12</span><span class="br"></span>Etiam cum agger ad murum contra eos conpararetur




</p></section><notes><section class="footnotes"><ul><li class="note" id="note_LCL280_366_1"><a class="footnoteCrossrefLink" href="#target_note_LCL280_366_1" title="Click to highlight in text"><sup class="lineRef">1</sup>specus <span class="italic">H S G</span><sup>c.</sup></a></li><script type="text/javascript">document.getElementById('note_LCL280_366_1').style.display = "none";</script><li class="note" id="note_LCL280_366_2"><a class="footnoteCrossrefLink" href="#target_note_LCL280_366_2" title="Click to highlight in text"><sup class="lineRef">2</sup>temperavit <span class="italic">E G</span>: temperaret <span class="italic">H S.</span></a></li><script type="text/javascript">document.getElementById('note_LCL280_366_2').style.display = "none";</script><li class="note" id="note_LCL280_366_3"><a class="footnoteCrossrefLink" href="#target_note_LCL280_366_3" title="Click to highlight in text"><sup class="lineRef">3</sup>pertuditerebra <span class="italic">H</span>, ptudit terebra <span class="italic">S.</span></a></li><script type="text/javascript">document.getElementById('note_LCL280_366_3').style.display = "none";</script><li class="note" id="note_LCL280_366_4"><a class="footnoteCrossrefLink" href="#target_note_LCL280_366_4" title="Click to highlight in text"><sup class="lineRef">4</sup>speculatum <span class="italic">H</span>, specus <span class="italic">ex verbo subauditur?</span></a></li><script type="text/javascript">document.getElementById('note_LCL280_366_4').style.display = "none";</script></ul></section></notes></section>