<section class="div1 language" lang="la"><header><hgroup><h1>Vitruvius</h1></hgroup></header><section class="div2">
<h3>II</h3>
<p><span class="br"></span><span class="lineNumber">1</span><span class="br"></span><span class="sc">Aerarium</span>, carcer, curia foro sunt coniungenda, sed ita uti magnitudo symmetriae eorum foro respondeant.
Maxime quidem curia in primis est facienda ad dignitatem municipii sive civitatis. Et si quadrata erit, quantum habuerit latitudinis dimidia addita constituatur altitudo; sin autem oblonga fuerit, longitudo et latitudo componatur, et summae compositae<a class="footnoteLink" href="#note_LCL251_262_1" id="target_note_LCL251_262_1"><sup>1</sup></a> eius dimidia pars sub lacunaris<a class="footnoteLink" href="#note_LCL251_262_2" id="target_note_LCL251_262_2"><sup>2</sup></a> altitudini
<span class="br"></span><span class="lineNumber">2</span><span class="br"></span>detur. Praeterea praecingendi sunt parietes medii coronis ex intestino opere aut albario ad dimidiam
partem altitudinis. Quae si non erunt, vox ibi disputantium elata in altitudinem intellectui non poterit esse audientibus. Cum autem coronis praecincti
parietes erunt, vox ab imis morata priusquam in aera elata dissipabitur, auribus erit intellecta.</p>
<h3>III</h3>
<p><span class="br"></span><span class="lineNumber">1</span><span class="br"></span>Cum forum constitutum fuerit, tum deorum inmortalium
diebus festis ludorum expectationibus<a class="footnoteLink" href="#note_LCL251_262_3" id="target_note_LCL251_262_3"><sup>3</sup></a> eligendus
est locus theatro quam saluberrimus, uti in primo libro de salubritatibus in moenium conlocationibus
est scriptum. Per ludos enim cum coniugibus
et liberis persedentes delectationibus detinentur et corpora propter voluptatem inmota patentes






</p></section><notes><section class="footnotes"><ul><li class="note" id="note_LCL251_262_1"><a class="footnoteCrossrefLink" href="#target_note_LCL251_262_1" title="Click to highlight in text"><sup class="lineRef">1</sup>compositae <span class="italic">G</span><sup>c</sup>: -ta <span class="italic">H.</span></a></li><script type="text/javascript">document.getElementById('note_LCL251_262_1').style.display = "none";</script><li class="note" id="note_LCL251_262_2"><a class="footnoteCrossrefLink" href="#target_note_LCL251_262_2" title="Click to highlight in text"><sup class="lineRef">2</sup>lacunaris <span class="italic">H</span>: <span class="italic">cf.</span> socis = sociis; operaris = operariis (<span class="italic">Pompeii</span>).</a></li><script type="text/javascript">document.getElementById('note_LCL251_262_2').style.display = "none";</script><li class="note" id="note_LCL251_262_3"><a class="footnoteCrossrefLink" href="#target_note_LCL251_262_3" title="Click to highlight in text"><sup class="lineRef">3</sup>expectator <span class="italic">idem quod</span> spectator.</a></li><script type="text/javascript">document.getElementById('note_LCL251_262_3').style.display = "none";</script></ul></section></notes></section>