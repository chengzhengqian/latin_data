<section class="div1 language" lang="la"><header><hgroup><h1>vitruvius</h1></hgroup></header><section class="div2"><p class="noindent">

quo ipsum procreatur. Itaque edito foetu, quod prius in aliud genus incrementi detrahebatur, cum a disparatione<a class="footnoteLink" href="#note_LCL251_132_1" id="target_note_LCL251_132_1"><sup>1</sup></a> procreationis est liberatum, inanibus et patentibus venis in se recipient. Lambendo
sucum etiam solidescit et redit in pristinam
<span class="br"></span><span class="lineNumber">2</span><span class="br"></span>naturae firmitatem. Eadem ratione autumnali tempore
maturitate fructuum flaccescente fronde, et terra recipientes radices arborum in se sucum reciperantur et restituuntur in antiquam soliditatem. At vero aeris hiberni vis conprimit et consolidat eas per id, ut supra scriptum est, tempus. Ergo si ea ratione et eo tempore, quod est supra scriptum,
<span class="br"></span><span class="lineNumber">3</span><span class="br"></span>caeditur materies, erit tempestiva. Caedi autem ita oportet, uti incidatur arboris crassitudo ad mediam
medullam, et relinquatur, uti per eam exsiccescat
stillando sucus. Ita qui inest in his inutilis liquor effluens per torulum non patietur emori in eo saniem nec corrumpi<a class="footnoteLink" href="#note_LCL251_132_2" id="target_note_LCL251_132_2"><sup>2</sup></a> materiae aequalitatem. Tum autem, cum sicca et sine stillis erit arbor, deiciatur
<span class="br"></span><span class="lineNumber">4</span><span class="br"></span>et ita erit optima in usu. Hoc autem ita esse licet animum advertere etiam de arbustis. Ea enim cum suo quoque tempore ad imum perforata castrantur, profundunt e medullis quae habent in se superantem et vitiosum, per foramina liquorem, et ita siccescendo recipiunt in se diuturnitatem. Quae autem non habent ex arboribus exitus umoris, intra concrescentes putrescunt, et efficiunt inanes eas vitiosas. Ergo si stantes et vivae siccescendo non senescunt, sine dubio cum eae<a class="footnoteLink" href="#note_LCL251_132_3" id="target_note_LCL251_132_3"><sup>3</sup></a> ad materiam deiciuntur, cum ea ratione curatae fuerint, habere poterunt magnas in aedificiis ad vetustatem utilitates.</p>
</section><notes><section class="footnotes"><ul><li class="note" id="note_LCL251_132_1"><a class="footnoteCrossrefLink" href="#target_note_LCL251_132_1" title="Click to highlight in text"><sup class="lineRef">1</sup>a disparatione <span class="italic">Perrault</span>: ad disperatione <span class="italic">H.</span></a></li><script type="text/javascript">document.getElementById('note_LCL251_132_1').style.display = "none";</script><li class="note" id="note_LCL251_132_2"><a class="footnoteCrossrefLink" href="#target_note_LCL251_132_2" title="Click to highlight in text"><sup class="lineRef">2</sup>necorrumpi <span class="italic">H.</span></a></li><script type="text/javascript">document.getElementById('note_LCL251_132_2').style.display = "none";</script><li class="note" id="note_LCL251_132_3"><a class="footnoteCrossrefLink" href="#target_note_LCL251_132_3" title="Click to highlight in text"><sup class="lineRef">3</sup>eae (<span class="italic">Ro</span>) ad materiam <span class="italic">Joc</span>: eadem materiam <span class="italic">H.</span></a></li><script type="text/javascript">document.getElementById('note_LCL251_132_3').style.display = "none";</script></ul></section></notes></section>