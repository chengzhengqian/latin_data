<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">

vero in ima troclea duo orbiculi, in superiore tres versantur, id pentaspaston dicitur. Sin autem maioribus oneribus erunt machinae comparandae, amplioribus tignorum longitudinibus et crassitudinibus<a class="footnoteLink" href="#note_LCL280_282_1" id="target_note_LCL280_282_1"><sup>1</sup></a> erit utendum; eadem ratione in summo fibulationibus, in imo sucularum versationibus<a class="footnoteLink" href="#note_LCL280_282_2" id="target_note_LCL280_282_2"><sup>2</sup></a> expediendum. His explicatis antarii funes ante laxi conlocentur; retinacula super scapulas machinae longe disponantur, et si non erit, ubi religetur, pali resupinati defodiantur et circum fistucatione
<span class="br"></span><span class="lineNumber">4</span><span class="br"></span>solidentur, quo funes alligentur. Troclea in summo capite machinae rudenti contineatur, et ex eo funis perducatur<a class="footnoteLink" href="#note_LCL280_282_3" id="target_note_LCL280_282_3"><sup>3</sup></a> ad palum et quae est in palo trocleam inligata. Circa eius orbiculum funis indatur et referatur ad eam trocleam, quae erit ad caput machinae religata. Circum autem orbiculum ab<a class="footnoteLink" href="#note_LCL280_282_4" id="target_note_LCL280_282_4"><sup>4</sup></a> summo traiectus funis descendat et redeat ad suculam, quae est in ima machina, ibique religetur. Vectibus autem coacta sucula versabitur, eriget per se machinam sine periculo. Ita circa dispositis funibus et retinaculis in palis haerentibus ampliore modo machina conlocabitur. Trocleae et ductarii funes, uti supra scriptum est, expediuntur.</p>
<p><span class="br"></span><span class="lineNumber">5</span><span class="br"></span>Sin autem colossicotera amplitudinibus et ponderibus onera in operibus fuerint, non erit suculae committendum, sed quemadmodum sucula chelon√Æs retinetur, ita axis includatur habens in medium tympanum amplum, quod nonnulli rotam






</p></section><notes><section class="footnotes"><ul><li class="note" id="note_LCL280_282_1"><a class="footnoteCrossrefLink" href="#target_note_LCL280_282_1" title="Click to highlight in text"><sup class="lineRef">1</sup>grassitudinibus <span class="italic">H.</span></a></li><script type="text/javascript">document.getElementById('note_LCL280_282_1').style.display = "none";</script><li class="note" id="note_LCL280_282_2"><a class="footnoteCrossrefLink" href="#target_note_LCL280_282_2" title="Click to highlight in text"><sup class="lineRef">2</sup>versationibus <span class="italic">Joc</span>: venationibus <span class="italic">H.</span></a></li><script type="text/javascript">document.getElementById('note_LCL280_282_2').style.display = "none";</script><li class="note" id="note_LCL280_282_3"><a class="footnoteCrossrefLink" href="#target_note_LCL280_282_3" title="Click to highlight in text"><sup class="lineRef">3</sup>funis perducatur <span class="italic">Rode</span>: funes pducantur <span class="italic">H.</span></a></li><script type="text/javascript">document.getElementById('note_LCL280_282_3').style.display = "none";</script><li class="note" id="note_LCL280_282_4"><a class="footnoteCrossrefLink" href="#target_note_LCL280_282_4" title="Click to highlight in text"><sup class="lineRef">4</sup>ab summo <span class="italic">Joc</span>: ad summo <span class="italic">H</span> (a s. <span class="italic">G</span><sup>c</sup>).</a></li><script type="text/javascript">document.getElementById('note_LCL280_282_4').style.display = "none";</script></ul></section></notes></section>