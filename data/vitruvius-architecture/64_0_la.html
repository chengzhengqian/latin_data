<section class="div1 language" lang="la"><header><hgroup><h1>vitruvius</h1></hgroup></header><section class="div2"><p class="noindent">

tegula subiciatur altitudine circiter sesquipedali habeatque proiecturas coronarum. Ita vitari poterunt quae solent in his fieri vitia; cum enim in tecto tegulae fuerint fractae aut a ventis deiectae, qua possint ex imbribus aqua perpluere, non patietur lorica testacea laedi laterem, sed proiectura coronarum
reiciet extra perpendiculum stillas et ea ratione servaverit integras parietum latericiorum structuras.
<span class="br"></span><span class="lineNumber">19</span><span class="br"></span>De ipsa autem testa, si sit optima seu vitiosa ad structuram, statim nemo potest iudicare, quod in tempestatibus et aestate in tecto cum est conlocata, tunc, si est firma, probatur; namque quae non fuerit ex creta bona aut parum erit cocta, ibi se ostendit<a class="footnoteLink" href="#note_LCL251_128_1" id="target_note_LCL251_128_1"><sup>1</sup></a> esse vitiosam gelicidiis et pruina tacta. Ergo quae non in tectis poterit pati laborem, ea non potest in structura oneri ferendo esse firma. Quare maxime ex veteribus tegulis tecta structa; parietes firmitatem poterunt habere.</p>
<p><span class="br"></span><span class="lineNumber">20</span><span class="br"></span>Craticii<a class="footnoteLink" href="#note_LCL251_128_2" id="target_note_LCL251_128_2"><sup>2</sup></a> vero velim quidem ne inventi essent; quantum enim celeritate et loci laxamento prosunt, tanto maiori et communi sunt calamitati, quod ad incendia uti faces sunt parati. Itaque satius esse videtur inpensa testaceorum in sumptu, quam compendio craticiorum esse in periculo. Etiamque<a class="footnoteLink" href="#note_LCL251_128_3" id="target_note_LCL251_128_3"><sup>3</sup></a> in tectoriis operibus rimas in his faciunt arrectariorum
et transversariorum dispositione. Cum enim linuntur, recipientes umorem turgescunt, deinde siccescendo<a class="footnoteLink" href="#note_LCL251_128_4" id="target_note_LCL251_128_4"><sup>4</sup></a> contrahuntur et ita extenuati








</p></section><notes><section class="footnotes"><ul><li class="note" id="note_LCL251_128_1"><a class="footnoteCrossrefLink" href="#target_note_LCL251_128_1" title="Click to highlight in text"><sup class="lineRef">1</sup>ostendet <span class="italic">G</span>: -dit <span class="italic">H.</span></a></li><script type="text/javascript">document.getElementById('note_LCL251_128_1').style.display = "none";</script><li class="note" id="note_LCL251_128_2"><a class="footnoteCrossrefLink" href="#target_note_LCL251_128_2" title="Click to highlight in text"><sup class="lineRef">2</sup>graticii <span class="italic">H,</span></a></li><script type="text/javascript">document.getElementById('note_LCL251_128_2').style.display = "none";</script><li class="note" id="note_LCL251_128_3"><a class="footnoteCrossrefLink" href="#target_note_LCL251_128_3" title="Click to highlight in text"><sup class="lineRef">3</sup>etiamque <span class="italic">Schn</span>: etiam qui <span class="italic">H.</span></a></li><script type="text/javascript">document.getElementById('note_LCL251_128_3').style.display = "none";</script><li class="note" id="note_LCL251_128_4"><a class="footnoteCrossrefLink" href="#target_note_LCL251_128_4" title="Click to highlight in text"><sup class="lineRef">4</sup>sicciscendo <span class="italic">H.</span></a></li><script type="text/javascript">document.getElementById('note_LCL251_128_4').style.display = "none";</script></ul></section></notes></section>