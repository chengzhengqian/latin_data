<section class="div1 language" lang="la"><header><hgroup><h1>vitruvius</h1></hgroup></header><section class="div2">
<p>Tertium vero, quod Corinthium dicitur, virginalis<a class="footnoteLink" href="#note_LCL251_208_1" id="target_note_LCL251_208_1"><sup>1</sup></a> habet gracilitatis imitationem, quod virgines propter aetatis teneritatem gracilioribus membris figuratae <span class="br"></span><span class="lineNumber">9</span><span class="br"></span>effectus recipiunt in ornatu venustiores. Eius autem capituli prima inventio sic memoratur esse facta. Virgo civis Corinthia iam matura nuptiis inplicata morbo decessit. Post sepulturam eius, quibus ea virgo viva poculis delectabatur, nutrix collecta et conposita in calatho pertulit ad monumentum et in summo conlocavit et, uti ea permanerent diutius subdiu, tegula texit. Is calathus fortuito supra acanthi radicem fuerit conlocatus. Interim pondere pressa radix acanthi<a class="footnoteLink" href="#note_LCL251_208_2" id="target_note_LCL251_208_2"><sup>2</sup></a> media folia et cauliculos circum vernum tempus profudit, cuius cauliculi secundum calathi latera crescentes et ab angulis tegulae ponderis
necessitate expressi flexuras in extremas partes
<span class="br"></span><span class="lineNumber">10</span><span class="br"></span>volutarum facere sunt coacti. Tunc Callimachus qui propter elegantiam et subtilitatem artis marmoreae
ab Atheniensibus <span class="italic">catatechnos</span> fuerat nominatus, praeteriens hoc monumentum animadvertit eum calathum et circa foliorum nascentem teneritatem, delectatusque genere et formae novitate ad id exemplar columnas apud Corinthios fecit symmetriasque
constituit; ex eo in operis perfectionibus
<span class="br"></span><span class="lineNumber">11</span><span class="br"></span>Corinthii generis distribuit rationes. Eius autem capituli symmetria sic est facienda, uti, quanta fuerit crassitudo imae columnae, tanta sit altitudo capituli cum abaco. Abaci latitudo ita habeat rationem, ut, quanta fuerit altitudo, tanta duo sint diagonia ab




</p></section><notes><section class="footnotes"><ul><li class="note" id="note_LCL251_208_1"><a class="footnoteCrossrefLink" href="#target_note_LCL251_208_1" title="Click to highlight in text"><sup class="lineRef">1</sup>virginales <span class="italic">H.</span></a></li><script type="text/javascript">document.getElementById('note_LCL251_208_1').style.display = "none";</script><li class="note" id="note_LCL251_208_2"><a class="footnoteCrossrefLink" href="#target_note_LCL251_208_2" title="Click to highlight in text"><sup class="lineRef">2</sup>achanti <span class="italic">H.</span></a></li><script type="text/javascript">document.getElementById('note_LCL251_208_2').style.display = "none";</script></ul></section></notes></section>