<section class="div1 language" lang="la"><header><hgroup><h1>Vitruvius</h1></hgroup></header><section class="div2">
<h3><span class="ac">IV</span></h3>
<p><span class="br"></span><span class="lineNumber">1</span><span class="br"></span><span class="sc">Nunc</span> explicabimus, quibus proprietatibus genera aedificiorum ad usum et caeli regiones apte<a class="footnoteLink" href="#note_LCL280_34_1" id="target_note_LCL280_34_1"><sup>1</sup></a> debeant exspectare. Hiberna triclinia et balnearia uti occidentem hibernum spectent, ideo quod vespertino lumine opus est uti, praeterea quod etiam sol occidens
adversus habens splendorem, calorem remittens efficit vespertino tempore regionem tepidiorem. Cubicula et bybliothecae ad orientem spectare debent;
usus enim matutinum postulat lumen, item in bybliothecis libri non putrescent. Nam quaecumque
ad meridiem et occidentem spectant, ab tiniis<a class="footnoteLink" href="#note_LCL280_34_2" id="target_note_LCL280_34_2"><sup>2</sup></a> et umore libri vitiantur, quod venti umidi advenientes procreant eas et alunt infundentesque umidos spiritus pallore volumina conrumpunt.</p>
<p><span class="br"></span><span class="lineNumber">2</span><span class="br"></span>Triclinia verna et autumnalia ad orientem; tum<a class="footnoteLink" href="#note_LCL280_34_3" id="target_note_LCL280_34_3"><sup>3</sup></a> enim praetenta luminibus adversus solis impetus progrediens ad occidentem efficit ea temperata ad id tempus, quo opus solitum est uti. Aestiva ad septentrionem, quod ea regio, non ut reliquae per solstitium propter calorem efficiuntur aestuosae, ea quod est aversa a solis cursu, semper refrigerata et salubritatem et voluptatem in usu praestat. Non minus pinacothecae et plumariorum textrina<a class="footnoteLink" href="#note_LCL280_34_4" id="target_note_LCL280_34_4"><sup>4</sup></a> pictorumque officinae, uti colores eorum in opere propter constantiam luminis inmutata permaneant qualitate.</p>
</section><notes><section class="footnotes"><ul><li class="note" id="note_LCL280_34_1"><a class="footnoteCrossrefLink" href="#target_note_LCL280_34_1" title="Click to highlight in text"><sup class="lineRef">1</sup>apte <span class="italic">Fav</span>: actae <span class="italic">H.</span></a></li><script type="text/javascript">document.getElementById('note_LCL280_34_1').style.display = "none";</script><li class="note" id="note_LCL280_34_2"><a class="footnoteCrossrefLink" href="#target_note_LCL280_34_2" title="Click to highlight in text"><sup class="lineRef">2</sup>tiniis <span class="italic">H</span>: Verg. <span class="italic">G.</span> IV. 246.</a></li><script type="text/javascript">document.getElementById('note_LCL280_34_2').style.display = "none";</script><li class="note" id="note_LCL280_34_3"><a class="footnoteCrossrefLink" href="#target_note_LCL280_34_3" title="Click to highlight in text"><sup class="lineRef">3</sup>tum <span class="italic">Schn</span>: cum <span class="italic">H.</span></a></li><script type="text/javascript">document.getElementById('note_LCL280_34_3').style.display = "none";</script><li class="note" id="note_LCL280_34_4"><a class="footnoteCrossrefLink" href="#target_note_LCL280_34_4" title="Click to highlight in text"><sup class="lineRef">4</sup>textrina <span class="italic">S</span>: extrina <span class="italic">H.</span></a></li><script type="text/javascript">document.getElementById('note_LCL280_34_4').style.display = "none";</script></ul></section></notes></section>