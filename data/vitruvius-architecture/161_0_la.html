<section class="div1 language" lang="la"><header><hgroup><h1>Vitruvius</h1></hgroup></header><section class="div2">
<h3><span class="ac">Liber Sextus</span></h3>
<p><span class="br"></span><span class="lineNumber">1</span><span class="br"></span><span class="sc">Aristippus</span> philosophus Socraticus, naufragio cum eiectus ad Rhodiensium litus animadvertisset geometrica schemata descripta, exclamavisse ad comites ita dicitur: ‘bene speremus! hominum enim vestigia video.’ Statimque in oppidum Rhodum<a class="footnoteLink" href="#note_LCL280_2_1" id="target_note_LCL280_2_1"><sup>1</sup></a> contendit et recta<a class="footnoteLink" href="#note_LCL280_2_2" id="target_note_LCL280_2_2"><sup>2</sup></a> gymnasium devenit, ibique de philosophia disputans muneribus est donatus, ut non tantum se ornaret, sed etiam eis, qui una fuerunt, et vestitum et cetera, quae opus essent ad victum, praestaret. Cum autem eius comites in patriam reverti voluissent interrogarentque eum, quidnam vellet domum renuntiari, tunc ita mandavit dicere: eiusmodi possessiones
et viatica liberis oportere parari, quae etiam e naufragio una possent enare.<a class="footnoteLink" href="#note_LCL280_2_3" id="target_note_LCL280_2_3"><sup>3</sup></a></p>
<p><span class="br"></span><span class="lineNumber">2</span><span class="br"></span>Namque ea vera praesidia sunt vitae, quibus neque fortunae tempestas iniqua neque publicarum rerum mutatio neque belli vastatio potest nocere. Non minus eam sententiam augendo Theophrastus, hortando





</p></section><notes><section class="footnotes"><ul><li class="note" id="note_LCL280_2_1"><a class="footnoteCrossrefLink" href="#target_note_LCL280_2_1" title="Click to highlight in text"><sup class="lineRef">1</sup>Rodum <span class="italic">H.</span></a></li><script type="text/javascript">document.getElementById('note_LCL280_2_1').style.display = "none";</script><li class="note" id="note_LCL280_2_2"><a class="footnoteCrossrefLink" href="#target_note_LCL280_2_2" title="Click to highlight in text"><sup class="lineRef">2</sup>recta <span class="italic">H</span>: recte <span class="italic">G,</span> recta via <span class="italic">S.</span></a></li><script type="text/javascript">document.getElementById('note_LCL280_2_2').style.display = "none";</script><li class="note" id="note_LCL280_2_3"><a class="footnoteCrossrefLink" href="#target_note_LCL280_2_3" title="Click to highlight in text"><sup class="lineRef">3</sup>enare <span class="italic">Gr.</span>: enarrare <span class="italic">H.</span></a></li><script type="text/javascript">document.getElementById('note_LCL280_2_3').style.display = "none";</script></ul></section></notes></section>