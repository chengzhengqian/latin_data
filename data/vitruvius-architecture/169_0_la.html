<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">

Cum ergo haec ita sint ab natura rerum in mundo conlocata et omnes nationes inmoderatis mixtionibus
disparatae, vero inter spatium totius orbis terrarum
regionisque medio mundi populus Romanus
<span class="br"></span><span class="lineNumber">11</span><span class="br"></span>possidet fines. Namque temperatissimae ad utramque
partem et corporum membris animorumque vigoribus pro fortitudine sunt in Italia gentes. Quemadmodum enim Iovis stella inter Martis ferventissimam
et Saturni frigidissimam media currens temperatur, eadem ratione Italia inter septentrionalem
meridianamque ab utraque<a class="footnoteLink" href="#note_LCL280_18_1" id="target_note_LCL280_18_1"><sup>1</sup></a> parte mixtionibus temperatas et invictas habet laudes. Itaque consiliis
refringit barbarorum virtutes, forti manu<a class="footnoteLink" href="#note_LCL280_18_2" id="target_note_LCL280_18_2"><sup>2</sup></a> meridianorum cogitationes. Ita divina mens civitatem populi Romani egregiam temperatamque regionem conlocavit, uti orbis terrarum imperii<a class="footnoteLink" href="#note_LCL280_18_3" id="target_note_LCL280_18_3"><sup>3</sup></a> potiretur.</p>
<p><span class="br"></span><span class="lineNumber">12</span><span class="br"></span>Quodsi ita est, uti dissimiles regiones ab inclinationibus
caeli variis generibus sint comparatae, ut etiam naturae gentium disparibus animis et corporum figuris qualitatibusque nascerentur, non dubitemus aedificiorum quoque rationes ad nationum gentiumque
proprietates apte distribuere, cum habeamus ab ipsa rerum natura sollertem et expeditam monstrationem.</p>
<p>Quoad potui summa ratione proprietates locorum ab natura rerum dispositas animadvertere, exposui, et, quemadmodum ad solis cursum et inclinationes caeli oporteat ad gentium figuras constituere aedificiorum



</p></section><notes><section class="footnotes"><ul><li class="note" id="note_LCL280_18_1"><a class="footnoteCrossrefLink" href="#target_note_LCL280_18_1" title="Click to highlight in text"><sup class="lineRef">1</sup>utroque <span class="italic">H.</span></a></li><script type="text/javascript">document.getElementById('note_LCL280_18_1').style.display = "none";</script><li class="note" id="note_LCL280_18_2"><a class="footnoteCrossrefLink" href="#target_note_LCL280_18_2" title="Click to highlight in text"><sup class="lineRef">2</sup>(manu) consiliis <span class="italic">H</span> (<span class="italic">del. Joc.</span>).</a></li><script type="text/javascript">document.getElementById('note_LCL280_18_2').style.display = "none";</script><li class="note" id="note_LCL280_18_3"><a class="footnoteCrossrefLink" href="#target_note_LCL280_18_3" title="Click to highlight in text"><sup class="lineRef">3</sup>imperii <span class="italic">H</span>: imperio <span class="italic">G.</span></a></li><script type="text/javascript">document.getElementById('note_LCL280_18_3').style.display = "none";</script></ul></section></notes></section>