<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">

insequentes, sed omnes sine resonantia perveniunt
<span class="br"></span><span class="lineNumber">8</span><span class="br"></span>ad imorum et ad summorum aures. Ergo veteres architecti naturae vestigia persecuti indagationibus vocis scandentis<a class="footnoteLink" href="#note_LCL251_268_1" id="target_note_LCL251_268_1"><sup>1</sup></a> theatrorum perfecerunt gradationes, et quaesierunt per canonicam mathematicorum et musicam rationem, ut, quaecumque vox esset in scaena, clarior et suavior ad spectatorum perveniret aures. Uti enim organa in aeneis lamminis aut corneis <span class="italic">echeis</span><a class="footnoteLink" href="#note_LCL251_268_2" id="target_note_LCL251_268_2"><sup>2</sup></a> ad cordarum<a class="footnoteLink" href="#note_LCL251_268_3" id="target_note_LCL251_268_3"><sup>3</sup></a> sonitum claritatem perficiuntur, sic theatrorum per harmonicen ad augendam vocem ratiocinationes ab antiquis sunt constitutae.</p>
<h3>IV</h3>
<p><span class="br"></span><span class="lineNumber">1</span><span class="br"></span><span class="sc">Harmonia</span> autem est musica litteratura obscura et difficilis, maxime quidem quibus graecae litterae non sunt notae. Quam si volumus explicare, necesse est etiam graecis verbis uti, quod nonnullae eorum latinas non habent appellationes. Itaque ut potuero quam apertissime ex Aristoxeni scripturis interpretabor et eius diagramma subscribam finitionesque sonituum designabo, uti, qui diligentius attenderit, facilius
<span class="br"></span><span class="lineNumber">2</span><span class="br"></span>percipere possit. Vox enim mutationibus cum flectitur, alias fiat acuta, alias gravis; duobusque modis movetur, e quibus unus effectus habet continuatos,
alter distantis. Continuata vox neque in finitionibus
consistit neque in loco ullo, efficitque terminationes
non apparentes, intervalla autem media





</p></section><notes><section class="footnotes"><ul><li class="note" id="note_LCL251_268_1"><a class="footnoteCrossrefLink" href="#target_note_LCL251_268_1" title="Click to highlight in text"><sup class="lineRef">1</sup>vocis scandentis <span class="italic">G</span><sup>c</sup>: voces scandentes <span class="italic">H.</span></a></li><script type="text/javascript">document.getElementById('note_LCL251_268_1').style.display = "none";</script><li class="note" id="note_LCL251_268_2"><a class="footnoteCrossrefLink" href="#target_note_LCL251_268_2" title="Click to highlight in text"><sup class="lineRef">2</sup>ἠχείοις<span class="italic">Schn</span>: haeae sic <span class="italic">H.</span></a></li><script type="text/javascript">document.getElementById('note_LCL251_268_2').style.display = "none";</script><li class="note" id="note_LCL251_268_3"><a class="footnoteCrossrefLink" href="#target_note_LCL251_268_3" title="Click to highlight in text"><sup class="lineRef">3</sup>corda Petr. 66, 7; sonitum <span class="italic">gen.</span> <span class="italic">nl.</span></a></li><script type="text/javascript">document.getElementById('note_LCL251_268_3').style.display = "none";</script></ul></section></notes></section>