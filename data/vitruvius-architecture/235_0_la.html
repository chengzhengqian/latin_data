<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">

uti multo meliora inveniantur capita fontium, quae ad septentrionem aut aquilonem spectant, nisi si inciderint
in sulphurosum locum aut aluminosum seu bituminosum. Tunc enim permutantur &lt;et&gt;<a class="footnoteLink" href="#note_LCL280_150_1" id="target_note_LCL280_150_1"><sup>1</sup></a> aut calidae aquae aut frigidae odore malo et sapore <span class="br"></span><span class="lineNumber">9</span><span class="br"></span>profundunt fontes. Neque enim calidae aquae est ulla proprietas, sed frigida aqua, cum incidit percurrens in ardentem locum, effervescit et percalefacta egreditur per venas extra terram. Ideo diutius non potest permanere, sed brevi spatio fit frigida. Namque si naturaliter esset calida, non refrigeraretur calor eius.<a class="footnoteLink" href="#note_LCL280_150_2" id="target_note_LCL280_150_2"><sup>2</sup></a> Sapor autem et odor et color<a class="footnoteLink" href="#note_LCL280_150_3" id="target_note_LCL280_150_3"><sup>3</sup></a> eius non restituitur, quod intinctus et commixtus est propter naturae raritatem.</p>
<h3>III</h3>
<p><span class="br"></span><span class="lineNumber">1</span><span class="br"></span><span class="sc">Sunt</span> autem etiam nonnulli fontes calidi, ex quibus profluit aqua sapore optimo, quae in potione ita est suavis, uti nec fontalis ab Camenis nec Marcia saliens desideretur. Haec autem ab natura perficiuntur
his rationibus. Cum in imo per alumen aut bitumen seu sulphur ignis excitatur, ardore percandefacit terram, quae est supra se; autem<a class="footnoteLink" href="#note_LCL280_150_4" id="target_note_LCL280_150_4"><sup>4</sup></a> fervidum emittit in superiora loca vaporem, et ita, si qui in is locis, qui sunt supra, fontes dulcis aquae nascuntur, offensi eo vapore effervescunt inter venas et ita profluunt incorrupto sapore.</p>
</section><notes><section class="footnotes"><ul><li class="note" id="note_LCL280_150_1"><a class="footnoteCrossrefLink" href="#target_note_LCL280_150_1" title="Click to highlight in text"><sup class="lineRef">1</sup><span class="italic">add. Joc.</span></a></li><script type="text/javascript">document.getElementById('note_LCL280_150_1').style.display = "none";</script><li class="note" id="note_LCL280_150_2"><a class="footnoteCrossrefLink" href="#target_note_LCL280_150_2" title="Click to highlight in text"><sup class="lineRef">2</sup>calcoleius <span class="italic">H.</span></a></li><script type="text/javascript">document.getElementById('note_LCL280_150_2').style.display = "none";</script><li class="note" id="note_LCL280_150_3"><a class="footnoteCrossrefLink" href="#target_note_LCL280_150_3" title="Click to highlight in text"><sup class="lineRef">3</sup>color <span class="italic">e</span><sub>2</sub> <span class="italic">Sulp</span>: calor <span class="italic">H.</span></a></li><script type="text/javascript">document.getElementById('note_LCL280_150_3').style.display = "none";</script><li class="note" id="note_LCL280_150_4"><a class="footnoteCrossrefLink" href="#target_note_LCL280_150_4" title="Click to highlight in text"><sup class="lineRef">4</sup><span class="italic">fortasse soloecismus: cf.</span> autem non habuit, <span class="italic">Quint.</span> I. 5. 39.</a></li><script type="text/javascript">document.getElementById('note_LCL280_150_4').style.display = "none";</script></ul></section></notes></section>