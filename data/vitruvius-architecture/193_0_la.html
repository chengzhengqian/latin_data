<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">

id expeditum. Tunc ei dixerunt esse quendam Aristophanen, qui summo studio summaque diligentia
cotidie omnes libros ex ordine perlegeret. Itaque conventu ludorum, cum secretae sedes iudicibus essent distributae, cum ceteris Aristophanes
citatus, quemadmodum fuerat locus ei
<span class="br"></span><span class="lineNumber">6</span><span class="br"></span>designatus, sedit. Primo poetarum ordine ad certationem inducto cum recitarentur scripta, populus cunctus significando monebat iudices, quod probarent.
Itaque, cum ab singulis sententiae sunt rogatae, sex una dixerunt, et, quem maxime animadverterunt multitudini placuisse, ei primum praemium, insequenti secundum tribuerunt. Aristophanes
vero, cum ab eo sententia rogaretur, eum primum renuntiari iussit, qui minime populo placuisset.
<span class="br"></span><span class="lineNumber">7</span><span class="br"></span>Cum autem rex et universi vehementer indignarentur, surrexit et rogando impetravit,<a class="footnoteLink" href="#note_LCL280_66_1" id="target_note_LCL280_66_1"><sup>1</sup></a> ut paterentur se dicere. Itaque silentio facto docuit unum ex his eum esse poetam, ceteros aliena recitavisse; oportere autem iudicantes non furta sed scripta probare. Admirante populo et rege dubitante,
fretus memoriae certis armariis infinita volumina eduxit et ea cum recitatis conferendo coegit ipsos furatos de se confiteri. Itaque rex iussit cum his agi furti condemnatosque cum ignominia
dimisit, Aristophanen vero amplissimis muneribus
ornavit et supra bybliothecam constituit.</p>
</section><notes><section class="footnotes"><ul><li class="note" id="note_LCL280_66_1"><a class="footnoteCrossrefLink" href="#target_note_LCL280_66_1" title="Click to highlight in text"><sup class="lineRef">1</sup>impetravit <span class="italic">rec</span>: imperavit <span class="italic">H.</span></a></li><script type="text/javascript">document.getElementById('note_LCL280_66_1').style.display = "none";</script></ul></section></notes></section>