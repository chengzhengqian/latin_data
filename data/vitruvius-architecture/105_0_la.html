<section class="div1 language" lang="la"><header><hgroup><h1>vitruvius</h1></hgroup></header><section class="div2"><p class="noindent">

angulo ad angulum; spatia enim ita iustas habebunt frontes quoquoversus latitudinis. Frontes simentur introrsus ab extremis angulis abaci suae frontis latitudinis nona.<a class="footnoteLink" href="#note_LCL251_210_1" id="target_note_LCL251_210_1"><sup>1</sup></a> Ad imum capituli tantam habeat crassitudinem, quantam habet summa columna praeter apothesim et astragalum. Abaci<a class="footnoteLink" href="#note_LCL251_210_2" id="target_note_LCL251_210_2"><sup>2</sup></a> crassitudo 12 septima capituli altitudinis. Dempta abaci crassitudine
dividatur reliqua pars in partes tres, e quibus una imo folio detur; secundum folium mediam altitudinem teneat; coliculi<a class="footnoteLink" href="#note_LCL251_210_3" id="target_note_LCL251_210_3"><sup>3</sup></a> eandem habeant altitudinem, e quibus folia nascuntur proiecta, uti excipiant quae ex coliculis natae procurrunt ad extremos angulos volutae; minoresque helices intra suum medium, qui est in abaco; flores subiecti scalpantur. Flores in quattuor partibus, quanta erit abaci crassitudo, tam magni formentur. Ita his symmetriis corinthia capitula suas habebunt exactiones.</p>
<p>Sunt autem, quae isdem columnis inponuntur, capitulorum genera variis vocabulis nominata, quorum nec proprietates symmetriarum nec columnarum genus aliud nominare possumus, sed ipsorum vocabula traducta et commutata ex corinthiis et pulvinatis et doricis videmus, quorum symmetriae sunt in novarum scalpturarum translatae subtilitatem.</p>
</section><notes><section class="footnotes"><ul><li class="note" id="note_LCL251_210_1"><a class="footnoteCrossrefLink" href="#target_note_LCL251_210_1" title="Click to highlight in text"><sup class="lineRef">1</sup>nona<span class="italic"> Joc</span>: non <span class="italic">H.</span></a></li><script type="text/javascript">document.getElementById('note_LCL251_210_1').style.display = "none";</script><li class="note" id="note_LCL251_210_2"><a class="footnoteCrossrefLink" href="#target_note_LCL251_210_2" title="Click to highlight in text"><sup class="lineRef">2</sup>astragalum. Abaci <span class="italic">Joc</span>: abaci astragalum <span class="italic">H.</span></a></li><script type="text/javascript">document.getElementById('note_LCL251_210_2').style.display = "none";</script><li class="note" id="note_LCL251_210_3"><a class="footnoteCrossrefLink" href="#target_note_LCL251_210_3" title="Click to highlight in text"><sup class="lineRef">3</sup>coaliculi <span class="italic">H.</span></a></li><script type="text/javascript">document.getElementById('note_LCL251_210_3').style.display = "none";</script></ul></section></notes></section>