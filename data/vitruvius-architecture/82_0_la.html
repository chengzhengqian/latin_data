<section class="div1 language" lang="la"><header><hgroup><h1>vitruvius</h1></hgroup></header><section class="div2"><p class="noindent">

partem, (ita etiam, ex eo quod perficitur pedum numero, corporis sexies<a class="footnoteLink" href="#note_LCL251_164_1" id="target_note_LCL251_164_1"><sup>1</sup></a> altitudinis terminavit) eum perfectum constituerunt, cubitumque animadverterunt ex sex palmis constare digitisque xxiiii. Ex eo etiam videntur civitates Graecorum fecisse, quemadmodum cubitus est sex palmorum, in drachma qua nummo<a class="footnoteLink" href="#note_LCL251_164_2" id="target_note_LCL251_164_2"><sup>2</sup></a> uterentur, aereos signatos uti asses ex aequo<a class="footnoteLink" href="#note_LCL251_164_3" id="target_note_LCL251_164_3"><sup>3</sup></a> sex, quos obolos appellant, quadrantesque obolorum, quae alii dichalca, nonnulli trichalca dicunt, pro digitis viginti quattuor in drachma constituisse.
<span class="br"></span><span class="lineNumber">8</span><span class="br"></span>Nostri autem primo fecerunt antiquum numerum et in denario denos aeris constituerunt, et ea re conpositio
nominis ad hodiernum diem denarium retinet. Etiamque quarta pars quod efficiebatur ex duobus assibus et tertio semisse, sestertium vocitaverunt. Postea quam animadverterunt utrosque numeros esse perfectos, et sex et decem, utrosque in unum coiecerunt et fecerunt perfectissimum decusis sexis. Huius autem rei auctorem invenerunt pedem. E cubito enim cum dempti sunt palmi duo, relinquitur pes quattuor palmorum, palmus autem habet quattuor digitos. Ita efficitur, ut habeat pes sedecim digitos et totidem asses aeracius denarius.</p>
<p><span class="br"></span><span class="lineNumber">9</span><span class="br"></span>Ergo si convenit ex articulis hominis numerum inventum esse et ex membris separatis ad universam corporis speciem ratae partis<a class="footnoteLink" href="#note_LCL251_164_4" id="target_note_LCL251_164_4"><sup>4</sup></a> commensus fieri responsum, relinquitur, ut suscipiamus eos, qui etiam






</p></section><notes><section class="footnotes"><ul><li class="note" id="note_LCL251_164_1"><a class="footnoteCrossrefLink" href="#target_note_LCL251_164_1" title="Click to highlight in text"><sup class="lineRef">1</sup>seies <span class="italic">H.</span></a></li><script type="text/javascript">document.getElementById('note_LCL251_164_1').style.display = "none";</script><li class="note" id="note_LCL251_164_2"><a class="footnoteCrossrefLink" href="#target_note_LCL251_164_2" title="Click to highlight in text"><sup class="lineRef">2</sup>num(m)o <span class="italic">Schn</span>: numero <span class="italic">H.</span></a></li><script type="text/javascript">document.getElementById('note_LCL251_164_2').style.display = "none";</script><li class="note" id="note_LCL251_164_3"><a class="footnoteCrossrefLink" href="#target_note_LCL251_164_3" title="Click to highlight in text"><sup class="lineRef">3</sup>ex aequo <span class="italic">Joc</span>: ex quo <span class="italic">H.</span></a></li><script type="text/javascript">document.getElementById('note_LCL251_164_3').style.display = "none";</script><li class="note" id="note_LCL251_164_4"><a class="footnoteCrossrefLink" href="#target_note_LCL251_164_4" title="Click to highlight in text"><sup class="lineRef">4</sup>partes <span class="italic">H.</span></a></li><script type="text/javascript">document.getElementById('note_LCL251_164_4').style.display = "none";</script></ul></section></notes></section>