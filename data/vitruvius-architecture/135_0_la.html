<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">

parentia, uti sermone cum dicamus: sol lux flos vox. Nunc enim nec unde incipit nec ubi desinit, intellegitur;
sed quod ex acuta facta est gravis et ex gravi acuta, apparet auribus. Per distantiam autem e contrario. Namque cum flectitur, inmutatione vox statuit se in alicuius sonitus finitionem, deinde in alterius, et id ultro citro crebre faciendo constans apparet sensibus, uti in cantionibus cum flectentes vocem varietatem facimus. Modulationis itaque intervallis<a class="footnoteLink" href="#note_LCL251_270_1" id="target_note_LCL251_270_1"><sup>1</sup></a> ea cum versatur, et unde initium fecit et ubi desiit, apparet in sonorum patentibus finitionibus, mediana autem patentia intervallis obscurantur.</p> <p><span class="br"></span><span class="lineNumber">3</span><span class="br"></span>Genera vero sunt modulationum tria: primum quod Graeci nominant <span class="italic">harmoniam</span>, secundum <span class="italic">chroma</span>, tertium <span class="italic">diatonon.</span> Est autem harmoniae modulatio ad artem concepta, et ea re cantio eius maxime gravem et egregiam habet auctoritatem. Chroma subtili sollertia ac crebritate modulorum suaviorem habet delectationem. Diatoni vero, quod naturalis est, facilior est intervallorum distantia. In his tribus generibus dissimiles sunt tetrachordorum dispositiones, quod harmonia tetrachordorum et tonos et dihesis habet binas (dihesis autem est toni pars quarta; ita in hemitonio duae diheses sunt conlocatae); 
chromati duo hemitonia in ordine sunt composita, tertium trium hemitoniorum est intervallum; 
diatono<a class="footnoteLink" href="#note_LCL251_270_2" id="target_note_LCL251_270_2"><sup>2</sup></a> toni duo sunt continuati, tertium hemitonium finit tetrachordi magnitudinem. Ita in







</p></section><notes><section class="footnotes"><ul><li class="note" id="note_LCL251_270_1"><a class="footnoteCrossrefLink" href="#target_note_LCL251_270_1" title="Click to highlight in text"><sup class="lineRef">1</sup>intervalles <span class="italic">H.</span></a></li><script type="text/javascript">document.getElementById('note_LCL251_270_1').style.display = "none";</script><li class="note" id="note_LCL251_270_2"><a class="footnoteCrossrefLink" href="#target_note_LCL251_270_2" title="Click to highlight in text"><sup class="lineRef">2</sup><span class="italic">add.</span> <span class="italic">Lor.</span></a></li><script type="text/javascript">document.getElementById('note_LCL251_270_2').style.display = "none";</script></ul></section></notes></section>