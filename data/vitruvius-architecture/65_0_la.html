<section class="div1 language" lang="la"><header><hgroup><h1>vitruvius</h1></hgroup></header><section class="div2"><p class="noindent">

disrumpunt tectoriorum soliditatem. Sed quoniam nonnullos celeritas aut inopia aut in pendenti loco dissaeptio cogit, sic erit faciundum.<a class="footnoteLink" href="#note_LCL251_130_1" id="target_note_LCL251_130_1"><sup>1</sup></a> Solum substruatur,
ut sit intactum ab rudere et pavimento; obruta enim in his cum sunt, vetustate marcida fiunt; deinde subsidentia proclinantur et disrumpunt speciem tectoriorum.</p>
<p>De parietibus et apparitione generatim materiae eorum, quibus sint virtutibus et vitiis, quemadmodum potui, exposui; de contignationibus autem et copiis earum, quibus conparentur, et ad vetustatem non sint infirmae, uti natura rerum monstrat, explicabo.</p>
<h3>IX</h3>
<p><span class="br"></span><span class="lineNumber">1</span><span class="br"></span><span class="sc">Materies</span> caedenda est a primo autumno ad id tempus, quod erit antequam flare incipiat favonius. Vere enim omnes arbores fiunt praegnates et omnes suae proprietatis virtutem efferunt in frondem anniversariosque
fructus. Cum ergo inanes et umidae temporum necessitate<a class="footnoteLink" href="#note_LCL251_130_2" id="target_note_LCL251_130_2"><sup>2</sup></a> eorum fuerint, vanae fiunt et raritatibus inbecillae; uti etiam corpora muliebria, cum conceperint, ad foetus a partu non iudicantur integra, neque in venalibus ea, cum sunt praegnantia, praestantur sana, ideo quod in corpore praeseminatio crescens ex omnibus cibi potestatibus detrahit alimentum in se, et quo firmior efficitur ad maturitatem
partus, eo minus patitur esse solidum id ex




</p></section><notes><section class="footnotes"><ul><li class="note" id="note_LCL251_130_1"><a class="footnoteCrossrefLink" href="#target_note_LCL251_130_1" title="Click to highlight in text"><sup class="lineRef">1</sup>faciendum <span class="italic">G. </span></a></li><script type="text/javascript">document.getElementById('note_LCL251_130_1').style.display = "none";</script><li class="note" id="note_LCL251_130_2"><a class="footnoteCrossrefLink" href="#target_note_LCL251_130_2" title="Click to highlight in text"><sup class="lineRef">2</sup>necessitate <span class="italic">rec</span>: -tes <span class="italic">H.</span></a></li><script type="text/javascript">document.getElementById('note_LCL251_130_2').style.display = "none";</script></ul></section></notes></section>