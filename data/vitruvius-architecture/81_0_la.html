<section class="div1 language" lang="la"><header><hgroup><h1>vitruvius</h1></hgroup></header><section class="div2"><p class="noindent">

instituerunt numerum qui decem dicitur; namque ex manibus digitorum numerum; ab palmo pes est inventus. Si autem in utrisque palmis ex articulis ab natura decem sunt perfecti, etiam Platoni placuit esse eum numerum ea re perfectum, quod ex singularibus rebus, quae <span class="italic">monades</span> apud Graecos dicuntur, perficitur decusis.<a class="footnoteLink" href="#note_LCL251_162_1" id="target_note_LCL251_162_1"><sup>1</sup></a> Qui simul autem undecim aut duodecim sunt facti, quod superaverint, non possunt esse perfecti, donec ad alterum decusis perveniant; singulares enim res particulae sunt eius numeri.
<span class="br"></span><span class="lineNumber">6</span><span class="br"></span>Mathematici vero contra disputantes ea re perfectum dixerunt esse numerum qui sex dicitur, quod is numerus habet partitiones eorum rationibus sex numero convenientes sic: sextantem unum, trientes duo,<a class="footnoteLink" href="#note_LCL251_162_2" id="target_note_LCL251_162_2"><sup>2</sup></a> semissem tria, besem quem <span class="italic">dimoeron</span> dicunt quattuor, quintarium quem <span class="italic">pentemoeron</span> dicunt quinque, perfectum sex. Cum ad supplicationem<a class="footnoteLink" href="#note_LCL251_162_3" id="target_note_LCL251_162_3"><sup>3</sup></a> crescat, supra sex adiecto asse <span class="italic">ephectum;</span> cum facta sunt octo, quod est tertia adiecta, tertiarium alterum,<a class="footnoteLink" href="#note_LCL251_162_4" id="target_note_LCL251_162_4"><sup>4</sup></a> qui <span class="italic">epitritos</span> dicitur; dimidia adiecta cum facta sunt novem, sesquialterum, qui <span class="italic">hemiolius</span> appellatur; duabus partibus additis et decusis facto bes alterum, quem <span class="italic">epidimoerum</span> vocitant; in undecim numero quod adiecti sunt quinque, quintarium, quem <span class="italic">epipempton</span> dicunt; duodecim autem, quod ex duobus numeris
<span class="br"></span><span class="lineNumber">7</span><span class="br"></span>simplicibus est effectus, <span class="italic">diplasiona.</span> Non minus etiam, quod pes hominis altitudinis sextam habet






</p></section><notes><section class="footnotes"><ul><li class="note" id="note_LCL251_162_1"><a class="footnoteCrossrefLink" href="#target_note_LCL251_162_1" title="Click to highlight in text"><sup class="lineRef">1</sup>decusisq <span class="italic">H.</span></a></li><script type="text/javascript">document.getElementById('note_LCL251_162_1').style.display = "none";</script><li class="note" id="note_LCL251_162_2"><a class="footnoteCrossrefLink" href="#target_note_LCL251_162_2" title="Click to highlight in text"><sup class="lineRef">2</sup>(trientem) duo <span class="italic">Joc</span>: trientes duos <span class="italic">H.</span></a></li><script type="text/javascript">document.getElementById('note_LCL251_162_2').style.display = "none";</script><li class="note" id="note_LCL251_162_3"><a class="footnoteCrossrefLink" href="#target_note_LCL251_162_3" title="Click to highlight in text"><sup class="lineRef">3</sup>supplicationem <span class="italic">H</span> = ὑποπλέκειν (subnectere).</a></li><script type="text/javascript">document.getElementById('note_LCL251_162_3').style.display = "none";</script><li class="note" id="note_LCL251_162_4"><a class="footnoteCrossrefLink" href="#target_note_LCL251_162_4" title="Click to highlight in text"><sup class="lineRef">4</sup>alterum <span class="italic">Mar</span>: autem <span class="italic">H.</span></a></li><script type="text/javascript">document.getElementById('note_LCL251_162_4').style.display = "none";</script></ul></section></notes></section>