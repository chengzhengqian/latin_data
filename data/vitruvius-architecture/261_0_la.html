<section class="div1 language" lang="la"><header><hgroup><h1>Book IX</h1></hgroup></header><section class="div2"><p class="noindent">

non dubitans a Musis se in<a class="footnoteLink" href="#note_LCL280_202_1" id="target_note_LCL280_202_1"><sup>1</sup></a> ea inventione monitum, maximas gratias agens hostias dicitur his immolavisse.
Ea autem ratio, quemadmodum in multis rebus et mensuris est utilis, etiam in aedificiis scalarum aedificationibus, uti temperatas habeant graduum librationis, est expedita.</p>
<p><span class="br"></span><span class="lineNumber">8</span><span class="br"></span>Si enim altitudo contignationis ab summa coaxatione<a class="footnoteLink" href="#note_LCL280_202_2" id="target_note_LCL280_202_2"><sup>2</sup></a> ad imum libramentum divisa fuerit in partes tres, erit earum quinque in scalis scaporum iusta longitudine inclinatio. Quam magnae fuerint inter contignationem et imum libramentum altitudinis partes tres, quattuor a perpendiculo recedant et ibi conlocentur inferiores<a class="footnoteLink" href="#note_LCL280_202_3" id="target_note_LCL280_202_3"><sup>3</sup></a> calces scaporum. Ita sic erunt temperatae; et graduum ipsarum scalarum erunt conlocationes. Item eius rei erit subscripta forma.</p>
<p><span class="br"></span><span class="lineNumber">9</span><span class="br"></span>Archimedis vero cum multa miranda inventa et varia fuerint, ex omnibus etiam infinita sollertia id, quod exponam, videtur esse expressum. Nimium Hiero enim Syracusis auctus regia potestate, rebus bene gestis cum auream coronam votivam diis inmortalibus
in quodam fano constituisset ponendam, manupretio locavit faciendam et aurum ad sacomam adpendit redemptori. Is ad tempus opus manu factum subtiliter regi adprobavit et ad sacomam
<span class="br"></span><span class="lineNumber">10</span><span class="br"></span>pondus coronae visus est praestitisse. Posteaquam indicium est factum dempto auro tantundem argenti in id coronarium opus admixtum esse, indignatus Hiero se contemptum esse neque inveniens, qua







</p></section><notes><section class="footnotes"><ul><li class="note" id="note_LCL280_202_1"><a class="footnoteCrossrefLink" href="#target_note_LCL280_202_1" title="Click to highlight in text"><sup class="lineRef">1</sup>amusise in <span class="italic">H.</span></a></li><script type="text/javascript">document.getElementById('note_LCL280_202_1').style.display = "none";</script><li class="note" id="note_LCL280_202_2"><a class="footnoteCrossrefLink" href="#target_note_LCL280_202_2" title="Click to highlight in text"><sup class="lineRef">2</sup>coaxatione <span class="italic">S G</span><sup>c</sup>: coaxitione <span class="italic">H G.</span></a></li><script type="text/javascript">document.getElementById('note_LCL280_202_2').style.display = "none";</script><li class="note" id="note_LCL280_202_3"><a class="footnoteCrossrefLink" href="#target_note_LCL280_202_3" title="Click to highlight in text"><sup class="lineRef">3</sup>inferiores <span class="italic">Gal</span>: interiores <span class="italic">H.</span></a></li><script type="text/javascript">document.getElementById('note_LCL280_202_3').style.display = "none";</script></ul></section></notes></section>