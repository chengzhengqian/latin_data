<section class="div1 language" lang="la"><header><hgroup><h1>vitruvius</h1></hgroup></header><section class="div2"><p class="noindent">

pseudodipteris aedium dispositionibus. Quare videtur acuta magnaque sollertia effectus operum Hermogenis fecisse reliquisseque fontes, unde posteri possent haurire disciplinarum rationes.</p>
<p><span class="br"></span><span class="lineNumber">10</span><span class="br"></span>Aedibus araeostylis columnae sic sunt faciendae, uti crassitudines earum sint partis octavae ad altitudines. Item in diastylo dimetienda est altitudo columnae in partes octo et dimidium, et unius partis columnae crassitudo conlocetur. In systylo altitudo dividatur in novem et dimidiam partem, et ex eis una ad crassitudinem columnae detur. Item in pycnostylo dividenda est altitudo in decem, et eius una pars facienda est columnae crassitudo. Eustyli<a class="footnoteLink" href="#note_LCL251_176_1" id="target_note_LCL251_176_1"><sup>1</sup></a> autem aedis columnae, uti systyli, in novem partibus<a class="footnoteLink" href="#note_LCL251_176_2" id="target_note_LCL251_176_2"><sup>2</sup></a> altitudo dividatur et dimidiam partem, et eius una pars constituatur in crassitudine imi scapi. Ita habebitur pro rata parte intercolumniorum ratio.
<span class="br"></span><span class="lineNumber">11</span><span class="br"></span>Quemadmodum enim crescunt spatia inter columnas, proportionibus adaugendae sunt crassitudinis<a class="footnoteLink" href="#note_LCL251_176_3" id="target_note_LCL251_176_3"><sup>3</sup></a> scaporum. Namque si in araeostylo<a class="footnoteLink" href="#note_LCL251_176_4" id="target_note_LCL251_176_4"><sup>4</sup></a> nona aut decima pars crassitudinis fuerit, tenuis et exilis apparebit, ideo quod per latitudinem intercolumniorum aer consumit et inminuit aspectu scaporum crassitudinem. Contra vero pycnostylis si octava pars crassitudinis fuerit, propter crebritatem et angustias intercolumniorum tumidam et invenustam efficiet speciem. Itaque generis operis oportet persequi symmetrias.






</p></section><notes><section class="footnotes"><ul><li class="note" id="note_LCL251_176_1"><a class="footnoteCrossrefLink" href="#target_note_LCL251_176_1" title="Click to highlight in text"><sup class="lineRef">1</sup>custyli <span class="italic">H.</span></a></li><script type="text/javascript">document.getElementById('note_LCL251_176_1').style.display = "none";</script><li class="note" id="note_LCL251_176_2"><a class="footnoteCrossrefLink" href="#target_note_LCL251_176_2" title="Click to highlight in text"><sup class="lineRef">2</sup>partes <span class="italic">Joc</span>: partibus <span class="italic">H.</span></a></li><script type="text/javascript">document.getElementById('note_LCL251_176_2').style.display = "none";</script><li class="note" id="note_LCL251_176_3"><a class="footnoteCrossrefLink" href="#target_note_LCL251_176_3" title="Click to highlight in text"><sup class="lineRef">3</sup>crassitudines <span class="italic">G: nom. in is Am. H.</span></a></li><script type="text/javascript">document.getElementById('note_LCL251_176_3').style.display = "none";</script><li class="note" id="note_LCL251_176_4"><a class="footnoteCrossrefLink" href="#target_note_LCL251_176_4" title="Click to highlight in text"><sup class="lineRef">4</sup>simareostylo <span class="italic">H.</span></a></li><script type="text/javascript">document.getElementById('note_LCL251_176_4').style.display = "none";</script></ul></section></notes></section>