<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">

divisionibus coagmentis ad centrum respondentibus
fornices concluduntur, extremae pilae in his latiores spatio sunt faciundae, uti vires eae habentes resistere possint, cum cunei ab oneribus parietum pressi per coagmenta ad centrum se prementes extruderent incumbas. Itaque si angulares pilae erunt spatiosis magnitudinibus, continendo cuneos firmitatem operibus praestabunt.</p>
<p><span class="br"></span><span class="lineNumber">5</span><span class="br"></span>Cum in his rebus animadversum fuerit, uti ea diligentia in his adhibeatur, non minus etiam observandum
est, uti omnes structurae perpendiculo respondeant neque habeant in ulla parte proclinationes.
Maxima autem esse debet cura substructionum,
quod in his infinita vitia solet facere terrae congestio. Ea enim non potest esse semper uno pondere, quo solet esse per aestatem, sed hibernis temporibus recipiendo ex imbribus aquae multitudinem
crescens et pondere et amplitudine disrumpit
et extrudit structurarum saeptiones.</p>
<p><span class="br"></span><span class="lineNumber">6</span><span class="br"></span>Itaque, ut huic vitio medeatur, sic erit faciundum, ut primum pro amplitudine congestionis crassitudo structurae constituatur. Deinde in frontibus anterides,
sive erismae sunt, una struantur, eaeque inter se distent tanto spatio, quanta altitudo substructionis est futura, crassitudine<a class="footnoteLink" href="#note_LCL280_54_1" id="target_note_LCL280_54_1"><sup>1</sup></a> eadem, qua substructio; procurrat
autem ab imo, pro quam<a class="footnoteLink" href="#note_LCL280_54_2" id="target_note_LCL280_54_2"><sup>2</sup></a> crassitudo constituta
fuerit substructionis, deinde contrahatur gradatim,
ita uti summam habeat prominentiam, quanta operis est crassitudo.</p>
</section><notes><section class="footnotes"><ul><li class="note" id="note_LCL280_54_1"><a class="footnoteCrossrefLink" href="#target_note_LCL280_54_1" title="Click to highlight in text"><sup class="lineRef">1</sup>crassitudine <span class="italic">Joc</span>: -nis <span class="italic">H.</span></a></li><script type="text/javascript">document.getElementById('note_LCL280_54_1').style.display = "none";</script><li class="note" id="note_LCL280_54_2"><a class="footnoteCrossrefLink" href="#target_note_LCL280_54_2" title="Click to highlight in text"><sup class="lineRef">2</sup>pro quam <span class="italic">Ro</span>: per quam <span class="italic">H.</span></a></li><script type="text/javascript">document.getElementById('note_LCL280_54_2').style.display = "none";</script></ul></section></notes></section>