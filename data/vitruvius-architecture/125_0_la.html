<section class="div1 language" lang="la"><header><hgroup><h1>Vitruvius</h1></hgroup></header><section class="div2">
</section>
<section class="div2">
<h3><span class="ac">Liber Quintus</span></h3>
<p><span class="br"></span><span class="lineNumber">1</span><span class="br"></span><span class="sc">Qui</span> amplioribus voluminibus, imperator, ingenii cogitationes praeceptaque explicaverunt, maximas et egregias adiecerunt suis scriptis auctoritates. Quod etiam vel in nostris quoque studiis res pateretur,
ut amplificationibus auctoritas et in his praeceptis
augeretur; sed id non est, quemadmodum putatur, expeditum. Non enim de architectura sic scribitur uti historia aut poemata. Historiae per se tenent lectores; habent enim novarum rerum varias expectationes. Poematorum vero carminum metra et pedes, ac verborum elegans dispositio et sententiarum
inter personas distinctas, versuum pronuntiatio prolectando sensus legentium perducit sine offensa
<span class="br"></span><span class="lineNumber">2</span><span class="br"></span>ad summam scriptorum terminationem. Id autem in architecturae conscriptionibus non potest fieri, quod vocabula ex artis propria necessitate concepta inconsueto sermone obiciunt sensibus obscuritatem. Cum ergo ea per se non sint aperta nec pateant eorum in consuetudine nomina, tum etiam praeceptorum
late evagantes<a class="footnoteLink" href="#note_LCL251_250_1" id="target_note_LCL251_250_1"><sup>1</sup></a> scripturae, si non contrahentur,
et paucis et perlucidis sententiis explicentur, frequentia multitudineque sermonis inpediente incertas
legentium efficient cogitationes. Itaque occultas
nominationes commensusque e membris




</p></section><notes><section class="footnotes"><ul><li class="note" id="note_LCL251_250_1"><a class="footnoteCrossrefLink" href="#target_note_LCL251_250_1" title="Click to highlight in text"><sup class="lineRef">1</sup>late vagantes <span class="italic">G</span>: lata evagantes <span class="italic">H.</span></a></li><script type="text/javascript">document.getElementById('note_LCL251_250_1').style.display = "none";</script></ul></section></notes></section>