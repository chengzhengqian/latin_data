<section class="div1 language" lang="la"><header><hgroup><h1>Vitruvius</h1></hgroup></header><section class="div2">
<h3>XV</h3>
<p><span class="br"></span><span class="lineNumber">1</span><span class="br"></span><span class="sc">Est</span> autem et aliud genus testudinis, quod reliqua omnia habet, quemadmodum quae supra scripta sunt, praeter capreolos, sed habet circa pluteum et pinnas ex tabulis et superne subgrundas proclinatas, supraque
tabulis et coriis firmiter fixis continentur. Insuper vero argilla cum capillo subacta ad eam crassitudinem inducatur, ut ignis omnino non possit ei machinae nocere. Possunt autem, si opus fuerit, eae machinae ex <span class="sc">viii</span> rotis esse, sed ad loci naturam ita opus fuerit temperare. Quae autem testudines ad fodiendum comparantur (<span class="italic">orynges</span><a class="footnoteLink" href="#note_LCL280_352_1" id="target_note_LCL280_352_1"><sup>1</sup></a> graece<a class="footnoteLink" href="#note_LCL280_352_2" id="target_note_LCL280_352_2"><sup>2</sup></a> dicuntur), cetera omnia habent, uti supra scriptum est, frontes vero earum fiunt quemadmodum anguli trigoniorum, uti a muro tela cum in eas mittantur, non planis frontibus excipiant plagas sed ab lateribus labentes, sine periculoque fodientes, qui intus sunt, intuentur.</p>
<p><span class="br"></span><span class="lineNumber">2</span><span class="br"></span>Non mihi etiam videtur esse alienum de testudine, quam Hagetor<a class="footnoteLink" href="#note_LCL280_352_3" id="target_note_LCL280_352_3"><sup>3</sup></a> Byzantius fecit, quibus rationibus sit facta, exponere. Fuerat enim eius baseos longitudo<a class="footnoteLink" href="#note_LCL280_352_4" id="target_note_LCL280_352_4"><sup>4</sup></a> pedum <span class="sc">lx,</span> latitudo <span class="sc">xiii.</span> Arrectaria, quae supra compactionem erant quattuor conlocata, ex binis tignis fuerant compacta, in altitudinibus singulo pedum <span class="sc">xxxvi</span>, crassitudine palmopedali, latitudine sesquipedali. Basis eius habuerat rotas <span class="sc">viii,</span> quibus agebatur. Fuerat autem earum altitudo pedum vi s÷, crassitudo pedum <span class="sc">iii</span>, ita fabricata triplici




</p></section><notes><section class="footnotes"><ul><li class="note" id="note_LCL280_352_1"><a class="footnoteCrossrefLink" href="#target_note_LCL280_352_1" title="Click to highlight in text"><sup class="lineRef">1</sup>ὄρυγγες <span class="italic">Gr</span> (<span class="italic">ex Hesych</span>): origines <span class="italic">H.</span></a></li><script type="text/javascript">document.getElementById('note_LCL280_352_1').style.display = "none";</script><li class="note" id="note_LCL280_352_2"><a class="footnoteCrossrefLink" href="#target_note_LCL280_352_2" title="Click to highlight in text"><sup class="lineRef">2</sup>graeci <span class="italic">H S.</span></a></li><script type="text/javascript">document.getElementById('note_LCL280_352_2').style.display = "none";</script><li class="note" id="note_LCL280_352_3"><a class="footnoteCrossrefLink" href="#target_note_LCL280_352_3" title="Click to highlight in text"><sup class="lineRef">3</sup>Hagetor <span class="italic">Gr</span> (Agetor <span class="italic">Joc</span>): hector <span class="italic">H.</span></a></li><script type="text/javascript">document.getElementById('note_LCL280_352_3').style.display = "none";</script><li class="note" id="note_LCL280_352_4"><a class="footnoteCrossrefLink" href="#target_note_LCL280_352_4" title="Click to highlight in text"><sup class="lineRef">4</sup>longitudo <span class="italic">G</span>: -dine <span class="italic">H S.</span></a></li><script type="text/javascript">document.getElementById('note_LCL280_352_4').style.display = "none";</script></ul></section></notes></section>