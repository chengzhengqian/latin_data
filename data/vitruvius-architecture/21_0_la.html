<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">

inspiciebant iocinera, et si erant livida et vitiosa primo alia immolabant dubitantes utrum morbo an pabuli vitio laesa essent. Cum pluribus experti erant et probaverant integram et solidam naturam iocinerum
ex aqua et pabulo, ibi constituebant munitiones;
si autem vitiosa inveniebant, iudicio transferebant
idem in humanis corporibus pestilentem futuram nascentem in his locis aquae cibique copiam, et ita transmigrabant et mutabant regiones quaerentes
<span class="br"></span><span class="lineNumber">10</span><span class="br"></span>omnibus rebus salubritatem. Hoc autem fieri, uti pabulo ciboque salubres proprietates terrae videantur,
licet animadvertere et cognoscere agris Cretensium,
qui sunt circa Pothereum flumen, quod est Cretae inter duas civitates Gnoson et Gortynam.<a class="footnoteLink" href="#note_LCL251_42_1" id="target_note_LCL251_42_1"><sup>1</sup></a> Dextra enim et sinistra eius fluminis pascuntur pecora;
sed ex his quae pascuntur proxime Gnoson, si quae autem ex altera parte proxime<a class="footnoteLink" href="#note_LCL251_42_2" id="target_note_LCL251_42_2"><sup>2</sup></a> Gortynam non, habent apparentem splenem. Unde etiam medici quaerentes de ea re invenerunt in his locis herbam, quam pecora rudendo inminuerunt lienes. Ita eam herbam colligendo curant lienosos hoc medicamento, quod etiam Cretenses <span class="italic">asplenon</span> vocitant. Ex eo licet scire cibo atque aqua proprietates locorum naturaliter pestilentes aut salubres esse.</p>
<p><span class="br"></span><span class="lineNumber">11</span><span class="br"></span>Item si in paludibus moenia constituta erunt, quae paludes secundum mare fuerint, spectabuntque ad septentrionem aut inter septentrionem et orientem, eaeque paludes excelsiores fuerint quam litus marinum,





</p></section><notes><section class="footnotes"><ul><li class="note" id="note_LCL251_42_1"><a class="footnoteCrossrefLink" href="#target_note_LCL251_42_1" title="Click to highlight in text"><sup class="lineRef">1</sup>cortynam <span class="italic">H,</span> cortinam <span class="italic">G.</span></a></li><script type="text/javascript">document.getElementById('note_LCL251_42_1').style.display = "none";</script><li class="note" id="note_LCL251_42_2"><a class="footnoteCrossrefLink" href="#target_note_LCL251_42_2" title="Click to highlight in text"><sup class="lineRef">2</sup>proxime <span class="italic">G</span><sup>2</sup>: -ma <span class="italic">H.</span></a></li><script type="text/javascript">document.getElementById('note_LCL251_42_2').style.display = "none";</script></ul></section></notes></section>