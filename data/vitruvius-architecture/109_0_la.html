<section class="div1 language" lang="la"><header><hgroup><h1>vitruvius</h1></hgroup></header><section class="div2"><p class="noindent">

tas reliquerunt. Quorum ingressus persecutus de ionicis et corinthiis institutionibus supra dixi; nunc vero doricam rationem summamque eius speciem breviter exponam.</p>
<h3>III</h3>
<p><span class="br"></span><span class="lineNumber">1</span><span class="br"></span><span class="sc">Nonnulli</span> antiqui architecti negaverunt dorico genere aedes sacras oportere fieri, quod mendosae et disconvenientes in his symmetriae conficiebantur. Itaque negavit Arcesius,<a class="footnoteLink" href="#note_LCL251_218_1" id="target_note_LCL251_218_1"><sup>1</sup></a> item Pythius,<a class="footnoteLink" href="#note_LCL251_218_2" id="target_note_LCL251_218_2"><sup>2</sup></a> non minus Hermogenes. Nam is cum paratam habuisset marmoris
copiam in doricae aedis perfectionem, commutavit
ex eadem copia et eam ionicam Libero Patri fecit. Sed tamen non quod invenusta est species aut genus aut formae dignitas, sed quod inpedita est distributio et incommoda in opere triglyphorum
<span class="br"></span><span class="lineNumber">2</span><span class="br"></span>et lacunariorum distributione. Namque necesse est triglyphos constitui contra medios tetrantes columnarum, metopasque, quae inter triglyphos fient, aeque longas esse quam altas. Contraque in angulares columnas triglyphi in extremis partibus constituuntur et non contra medios tetrantes. Ita metopae quae proximae ad angulares triglyphos fiunt, non exeunt quadratae sed oblongiores triglyphi dimidia latitudine.<a class="footnoteLink" href="#note_LCL251_218_3" id="target_note_LCL251_218_3"><sup>3</sup></a>
At qui metopas aequales volunt facere, intercolumnia
extrema contrahunt triglyphi dimidia latitudine.<a class="footnoteLink" href="#note_LCL251_218_4" id="target_note_LCL251_218_4"><sup>4</sup></a>
Hoc autem, sive in metoparum longitudinibus






</p></section><notes><section class="footnotes"><ul><li class="note" id="note_LCL251_218_1"><a class="footnoteCrossrefLink" href="#target_note_LCL251_218_1" title="Click to highlight in text"><sup class="lineRef">1</sup>Arcesius <span class="italic">Ro</span>: tarchesius <span class="italic">H.</span></a></li><script type="text/javascript">document.getElementById('note_LCL251_218_1').style.display = "none";</script><li class="note" id="note_LCL251_218_2"><a class="footnoteCrossrefLink" href="#target_note_LCL251_218_2" title="Click to highlight in text"><sup class="lineRef">2</sup>pytheus <span class="italic">H.</span></a></li><script type="text/javascript">document.getElementById('note_LCL251_218_2').style.display = "none";</script><li class="note" id="note_LCL251_218_3"><a class="footnoteCrossrefLink" href="#target_note_LCL251_218_3" title="Click to highlight in text"><sup class="lineRef">3</sup>latitudine <span class="italic">Phil.</span></a></li><script type="text/javascript">document.getElementById('note_LCL251_218_3').style.display = "none";</script><li class="note" id="note_LCL251_218_4"><a class="footnoteCrossrefLink" href="#target_note_LCL251_218_4" title="Click to highlight in text"><sup class="lineRef">4</sup>latitudine <span class="italic">H<sup>c</sup></span>: altitudine <span class="italic">H.</span></a></li><script type="text/javascript">document.getElementById('note_LCL251_218_4').style.display = "none";</script></ul></section></notes></section>