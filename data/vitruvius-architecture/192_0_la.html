<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">

contra,<a class="footnoteLink" href="#note_LCL280_64_1" id="target_note_LCL280_64_1"><sup>1</sup></a> qui eorum scripta furantes pro suis praedicant,
sunt vituperandi, quique non propriis cogitationibus
scriptorum nituntur, sed invidis moribus aliena violantes gloriantur, non modo sunt reprehendendi,<a class="footnoteLink" href="#note_LCL280_64_2" id="target_note_LCL280_64_2"><sup>2</sup></a>
sed etiam, qui impio more vixerunt, poena condemnandi. Nec tamen hae res non vindicatae curiosius ab antiquis esse memorantur. Quorum exitus iudiciorum qui fuerint, non est alienum, quemadmodum sint nobis traditi, explicare.</p>
<p><span class="br"></span><span class="lineNumber">4</span><span class="br"></span>Regis<a class="footnoteLink" href="#note_LCL280_64_3" id="target_note_LCL280_64_3"><sup>3</sup></a> Attalici magnis philologiae dulcedinibus inducti cum egregiam bybliothecam Pergami ad communem delectationem instituissent, tunc item Ptolomaeus infinito zelo cupiditatisque incitatus<a class="footnoteLink" href="#note_LCL280_64_4" id="target_note_LCL280_64_4"><sup>4</sup></a> studio non minoribus industriis ad eundem modum contenderat Alexandriae comparare. Cum autem summa diligentia perfecisset, non putavit id satis esse, nisi propagationibus inseminando curaret augendam. Itaque Musis et Apollini ludos dedicavit
et, quemadmodum athletarum, sic communium<a class="footnoteLink" href="#note_LCL280_64_5" id="target_note_LCL280_64_5"><sup>5</sup></a>
scriptorum victoribus praemia et honores constituit.</p>
<p><span class="br"></span><span class="lineNumber">5</span><span class="br"></span>His ita institutis, cum ludi adessent, iudices litterati, qui ea probarent, erant legendi. Rex, cum iam sex civitatis<a class="footnoteLink" href="#note_LCL280_64_6" id="target_note_LCL280_64_6"><sup>6</sup></a> lectos habuisset nec tam cito septumum idoneum inveniret, retulit ad eos, qui supra bybliothecam
fuerunt, et quaesiit, si quem novissent ad








</p></section><notes><section class="footnotes"><ul><li class="note" id="note_LCL280_64_1"><a class="footnoteCrossrefLink" href="#target_note_LCL280_64_1" title="Click to highlight in text"><sup class="lineRef">1</sup>sunt agendae contra <span class="italic">rec</span>: sunt agendaest contra <span class="italic">H.</span></a></li><script type="text/javascript">document.getElementById('note_LCL280_64_1').style.display = "none";</script><li class="note" id="note_LCL280_64_2"><a class="footnoteCrossrefLink" href="#target_note_LCL280_64_2" title="Click to highlight in text"><sup class="lineRef">2</sup>repraehendi <span class="italic">H.</span></a></li><script type="text/javascript">document.getElementById('note_LCL280_64_2').style.display = "none";</script><li class="note" id="note_LCL280_64_3"><a class="footnoteCrossrefLink" href="#target_note_LCL280_64_3" title="Click to highlight in text"><sup class="lineRef">3</sup>regis <span class="italic">H.</span></a></li><script type="text/javascript">document.getElementById('note_LCL280_64_3').style.display = "none";</script><li class="note" id="note_LCL280_64_4"><a class="footnoteCrossrefLink" href="#target_note_LCL280_64_4" title="Click to highlight in text"><sup class="lineRef">4</sup>incitatis <span class="italic">H.</span></a></li><script type="text/javascript">document.getElementById('note_LCL280_64_4').style.display = "none";</script><li class="note" id="note_LCL280_64_5"><a class="footnoteCrossrefLink" href="#target_note_LCL280_64_5" title="Click to highlight in text"><sup class="lineRef">5</sup>sicommunium <span class="italic">H.</span></a></li><script type="text/javascript">document.getElementById('note_LCL280_64_5').style.display = "none";</script><li class="note" id="note_LCL280_64_6"><a class="footnoteCrossrefLink" href="#target_note_LCL280_64_6" title="Click to highlight in text"><sup class="lineRef">6</sup>excivitatibus <span class="italic">G.</span></a></li><script type="text/javascript">document.getElementById('note_LCL280_64_6').style.display = "none";</script></ul></section></notes></section>