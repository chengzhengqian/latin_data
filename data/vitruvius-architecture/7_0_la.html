<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">

capitulis enim dextra ac sinistra sunt foramina hemitoniorum,
per quae tenduntur suculis<a class="footnoteLink" href="#note_LCL251_14_1" id="target_note_LCL251_14_1"><sup>1</sup></a> et vectibus e nervo torti funes, qui non praecluduntur nec praeligantur,
nisi sonitus ad artificis aures certos et aequales fecerunt. Bracchia enim, quae in eas tentiones includuntur, cum extenduntur, aequaliter et pariter utraque<a class="footnoteLink" href="#note_LCL251_14_2" id="target_note_LCL251_14_2"><sup>2</sup></a> plagam mittere debent; quodsi non homotona<a class="footnoteLink" href="#note_LCL251_14_3" id="target_note_LCL251_14_3"><sup>3</sup></a> fuerint, inpedient directam telorum
<span class="br"></span><span class="lineNumber">9</span><span class="br"></span>missionem. Item theatris vasa aerea, quae in cellis sub gradibus mathematica ratione conlocantur quae Graeci <span class="italic">ēcheia</span> appellant; sonitûm et discrimina ad symphonias musicas sive concentus componuntur divisa in circinatione diatessaron et diapente et disdiapason, uti vox scaenici sonitus conveniens in dispositionibus tactu cum offenderit, aucta cum incremento clarior et suavior ad spectatorum perveniat aures. Hydraulicas quoque machinas et cetera, quae sunt similia his organis, sine musicis
<span class="br"></span><span class="lineNumber">10</span><span class="br"></span>rationibus efficere nemo poterit. Disciplinam vero medicinae novisse oportet propter inclinationem caeli, quae Graeci <span class="italic">climata</span> dicunt, et aeris et locorum, qui sunt salubres aut pestilentes, aquarumque usus; sine his enim rationibus nulla salubris habitatio fieri potest. Iura quoque nota habeat oportet, ea quae necessaria sunt aedificiis communibus parietum ad ambitum stillicidiorum et cloacarum, luminum.









</p></section><notes><section class="footnotes"><ul><li class="note" id="note_LCL251_14_1"><a class="footnoteCrossrefLink" href="#target_note_LCL251_14_1" title="Click to highlight in text"><sup class="lineRef">1</sup>suculis <span class="italic">Joc.</span></a></li><script type="text/javascript">document.getElementById('note_LCL251_14_1').style.display = "none";</script><li class="note" id="note_LCL251_14_2"><a class="footnoteCrossrefLink" href="#target_note_LCL251_14_2" title="Click to highlight in text"><sup class="lineRef">2</sup>utraque <span class="italic">rec.</span></a></li><script type="text/javascript">document.getElementById('note_LCL251_14_2').style.display = "none";</script><li class="note" id="note_LCL251_14_3"><a class="footnoteCrossrefLink" href="#target_note_LCL251_14_3" title="Click to highlight in text"><sup class="lineRef">3</sup>homotona <span class="italic">Phil.</span></a></li><script type="text/javascript">document.getElementById('note_LCL251_14_3').style.display = "none";</script></ul></section></notes></section>