<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">

Neque enim ingenium sine disciplina aut disciplina<a class="footnoteLink" href="#note_LCL251_8_1" id="target_note_LCL251_8_1"><sup>1</sup></a> sine ingenio perfectum artificem potest efficere. Et ut litteratus sit, peritus graphidos, eruditus geometria,
historias complures noverit, philosophos diligenter audierit, musicam scierit, medicinae non sit ignarus, responsa iurisconsultorum noverit, astrologiam caelique rationes cognitas habeat.</p>
<p><span class="br"></span><span class="lineNumber">4</span><span class="br"></span>Quae cur ita sint, haec sunt causae. Litteras architectum scire oportet, uti commentariis memoriam
firmiorem efficere possit. Deinde graphidis
scientiam habere, quo facilius exemplaribus pictis quam velit operis speciem deformare valeat. Geometria autem plura praesidia praestat architecturae;
et primum ex euthygrammis circini tradit usum, e quo maxime facilius aedificiorum in areis expediuntur descriptiones normarumque et librationum
et linearum directiones. Item per opticen in aedificiis ab certis regionibus caeli lumina recte ducuntur. Per arithmeticen vero sumptus aedificiorum
consummantur, mensurarum rationes explicantur,
difficilesque symmetriarum quaestiones geometricis
rationibus et methodis inveniuntur.
<span class="br"></span><span class="lineNumber">5</span><span class="br"></span>Historias autem plures novisse oportet, quod multa ornamenta saepe in operibus architecti designant, de quibus argumentis rationem, cur fecerint, quaerentibus
reddere debent. Quemadmodum si quis statuas marmoreas muliebres stolatas, quae cariatides
dicuntur, pro columnis in opere statuerit et insuper mutulos et coronas conlocaverit, percontantibus



</p></section><notes><section class="footnotes"><ul><li class="note" id="note_LCL251_8_1"><a class="footnoteCrossrefLink" href="#target_note_LCL251_8_1" title="Click to highlight in text"><sup class="lineRef">1</sup>aut sine ingenio diseiplina <span class="italic">G.</span></a></li><script type="text/javascript">document.getElementById('note_LCL251_8_1').style.display = "none";</script></ul></section></notes></section>