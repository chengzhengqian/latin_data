<section class="div1 language" lang="la"><header><hgroup><h1>vitruvius</h1></hgroup></header><section class="div2">
<h3>VI</h3>
<p><span class="br"></span><span class="lineNumber">1</span><span class="br"></span><span class="sc">Est</span> etiam genus pulveris, quod efficit naturaliter res admirandas. Nascitur in regionibus Baianis in agris municipiorum, quae sunt circa Vesuvium montem.
Quod conmixtum cum calce et caemento non modo ceteris aedificiis praestat firmitates, sed etiam moles cum struuntur in mari, sub aqua solidescunt. Hoc autem fieri hac ratione videtur, quod sub his montibus et terrae ferventes sunt et fontes crebri, qui non essent si non in imo haberent aut e sulpure aut alumine aut bitumine ardentes maximos ignes. Igitur penitus ignis et flammae vapor per intervenia permanans et ardens efficit levem eam terram, et ibi quod nascitur tofus exsurgens,<a class="footnoteLink" href="#note_LCL251_100_1" id="target_note_LCL251_100_1"><sup>1</sup></a> est sine liquore. Ergo cum tres res consimili ratione ignis vehementia formatae<a class="footnoteLink" href="#note_LCL251_100_2" id="target_note_LCL251_100_2"><sup>2</sup></a> in unam pervenerint mixtionem, repente recepto liquore una cohaerescunt et celeriter umore duratae solidantur, neque eas fluctus neque vis aquae
<span class="br"></span><span class="lineNumber">2</span><span class="br"></span>potest dissolvere. Ardores autem esse in his locis etiam haec res potest indicare, quod in montibus Cumanorum<a class="footnoteLink" href="#note_LCL251_100_3" id="target_note_LCL251_100_3"><sup>3</sup></a> Baianis sunt loca sudationibus excavata,
in quibus vapor fervidus ab imo nascens ignis vehementia perforat eam terram per eamque manando<a class="footnoteLink" href="#note_LCL251_100_4" id="target_note_LCL251_100_4"><sup>4</sup></a>
in his locis oritur et ita sudationum egregias






</p></section><notes><section class="footnotes"><ul><li class="note" id="note_LCL251_100_1"><a class="footnoteCrossrefLink" href="#target_note_LCL251_100_1" title="Click to highlight in text"><sup class="lineRef">1</sup>exurgens <span class="italic">H</span>: exsurgens <span class="italic">G.</span></a></li><script type="text/javascript">document.getElementById('note_LCL251_100_1').style.display = "none";</script><li class="note" id="note_LCL251_100_2"><a class="footnoteCrossrefLink" href="#target_note_LCL251_100_2" title="Click to highlight in text"><sup class="lineRef">2</sup>foratae <span class="italic">Nohl</span>: formatae <span class="italic">H.</span></a></li><script type="text/javascript">document.getElementById('note_LCL251_100_2').style.display = "none";</script><li class="note" id="note_LCL251_100_3"><a class="footnoteCrossrefLink" href="#target_note_LCL251_100_3" title="Click to highlight in text"><sup class="lineRef">3</sup>cumannorum <span class="italic">H S.</span></a></li><script type="text/javascript">document.getElementById('note_LCL251_100_3').style.display = "none";</script><li class="note" id="note_LCL251_100_4"><a class="footnoteCrossrefLink" href="#target_note_LCL251_100_4" title="Click to highlight in text"><sup class="lineRef">4</sup><span class="italic">post</span> manando, fervidus ab imo nascens <span class="italic">repetit H.</span></a></li><script type="text/javascript">document.getElementById('note_LCL251_100_4').style.display = "none";</script></ul></section></notes></section>