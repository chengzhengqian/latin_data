<section class="div1 language" lang="la"><header><hgroup><h1>vitruvius</h1></hgroup></header><section class="div2"><p class="noindent">

efficit utilitates. Non minus etiam memorentur<a class="footnoteLink" href="#note_LCL251_102_1" id="target_note_LCL251_102_1"><sup>1</sup></a> antiquitus crevisse ardores et abundavisse sub Vesuvio monte et inde evomuisse circa agros flammam.
Ideoque tunc quae spongia sive pumex Pompeianus vocatur excocto ex alio genere lapidis in
<span class="br"></span><span class="lineNumber">3</span><span class="br"></span>hanc redacta esse videtur generis qualitatem. Id autem genus spongiae, quod inde eximitur, non in omnibus locis nascitur nisi circum Aetnam et collibus Mysiae, quae a Graecis <span class="italic">Catacecaumene</span> nominatur, et si quae eiusdem modi sunt locorum proprietates. Si ergo in his locis aquarum ferventes inveniuntur fontes et omnibus excavatis calidi vapores ipsaque loca ab antiquis memorantur pervagantes in agris habuisse ardores, videtur esse certum ab ignis vehementia ex tofo terraque, quemadmodum in fornacibus et a
<span class="br"></span><span class="lineNumber">4</span><span class="br"></span>calce, ita ex his ereptum esse liquorem. Igitur dissimilibus et disparibus rebus correptis et in unam potestatem conlatis, calida umoris ieiunitas aqua<a class="footnoteLink" href="#note_LCL251_102_2" id="target_note_LCL251_102_2"><sup>2</sup></a> repente satiata communibus corporibus latenti calore confervescit et vehementer efficit ea coire celeriterque unam soliditatis percipere virtutem.</p>
<p>Relinquetur desideratio, quoniam ita sunt in Etruria ex aqua calida crebri fontes, quid ita non etiam ibi nascitur pulvis, e quo eadem ratione sub aqua structura solidescat. Itaque visum est, antequam
desideraretur, de his rebus, quemadmodum
<span class="br"></span><span class="lineNumber">5</span><span class="br"></span>esse videantur, exponere. Omnibus locis et regionibus
non eadem genera terrae nec lapides nascuntur, sed nonnulla sunt terrena, alia sabulosa itemque glareosa,<a class="footnoteLink" href="#note_LCL251_102_3" id="target_note_LCL251_102_3"><sup>3</sup></a> aliis locis harenosa, non minus materia, et





</p></section><notes><section class="footnotes"><ul><li class="note" id="note_LCL251_102_1"><a class="footnoteCrossrefLink" href="#target_note_LCL251_102_1" title="Click to highlight in text"><sup class="lineRef">1</sup>memorantur <span class="italic">G</span>: memorentur <span class="italic">H.</span></a></li><script type="text/javascript">document.getElementById('note_LCL251_102_1').style.display = "none";</script><li class="note" id="note_LCL251_102_2"><a class="footnoteCrossrefLink" href="#target_note_LCL251_102_2" title="Click to highlight in text"><sup class="lineRef">2</sup>aquae <span class="italic">H.</span></a></li><script type="text/javascript">document.getElementById('note_LCL251_102_2').style.display = "none";</script><li class="note" id="note_LCL251_102_3"><a class="footnoteCrossrefLink" href="#target_note_LCL251_102_3" title="Click to highlight in text"><sup class="lineRef">3</sup>glareosa <span class="italic">G</span>: glariosa <span class="italic">H.</span></a></li><script type="text/javascript">document.getElementById('note_LCL251_102_3').style.display = "none";</script></ul></section></notes></section>