<section class="div1 language" lang="la"><header><hgroup><h1>vitruvius</h1></hgroup></header><section class="div2"><p class="noindent">

inde trium partium torus qui est in summo; reliquae quattuor partes dividendae sunt aequaliter, et una pars fiat cum suis astragalis et supercilio superior trochilus, altera pars inferiori<a class="footnoteLink" href="#note_LCL251_186_1" id="target_note_LCL251_186_1"><sup>1</sup></a> trochilo relinquatur; sed inferior maior apparebit, ideo quod habebit ad extremam plinthum<a class="footnoteLink" href="#note_LCL251_186_2" id="target_note_LCL251_186_2"><sup>2</sup></a> proiecturam. Astragali faciendi sunt octavae partis trochili; proiectura erit spirae pars octava et sexta decuma pars<a class="footnoteLink" href="#note_LCL251_186_3" id="target_note_LCL251_186_3"><sup>3</sup></a> crassitudinis columnae.</p>
<p><span class="br"></span><span class="lineNumber">4</span><span class="br"></span>Spiris perfectis et conlocatis columnae sunt medianae in pronao et postico ad perpendiculum medii centri conlocandae, angulares autem quaeque e regione earum futura sunt in lateribus aedis dextra ac sinistra, uti partes interiores, quae ad parietes cellae spectant, ad perpendiculum latus habeant conlocatum, exteriores autem partes uti dicant se earum contracturam. Sic enim erunt figurae conpositionis aedium contractura eius taliratione exactae.</p>
<p><span class="br"></span><span class="lineNumber">5</span><span class="br"></span>Scapis columnarum statutis capitulorum ratio si pulvinata erunt, his symmetriis conformabuntur, uti, quam crassus imus scapus fuerit addita octava decuma parte scapi, abacus habeat longitudinem et latitudinem; crassitudinem cum volutis eius dimidiam. Recedendum autem est ab extremo abaco in interiorem partem frontibus volutarum parte duodevicensima et eius dimidia. Tunc crassitudo dividenda est in partes novem et dimidiam, et secundum abacum in quattuor partibus volutarum







</p></section><notes><section class="footnotes"><ul><li class="note" id="note_LCL251_186_1"><a class="footnoteCrossrefLink" href="#target_note_LCL251_186_1" title="Click to highlight in text"><sup class="lineRef">1</sup>inferiori <span class="italic">G</span>: inferior <span class="italic">H.</span></a></li><script type="text/javascript">document.getElementById('note_LCL251_186_1').style.display = "none";</script><li class="note" id="note_LCL251_186_2"><a class="footnoteCrossrefLink" href="#target_note_LCL251_186_2" title="Click to highlight in text"><sup class="lineRef">2</sup>plinthum <span class="italic">G</span>: plinthuum <span class="italic">H.</span></a></li><script type="text/javascript">document.getElementById('note_LCL251_186_2').style.display = "none";</script><li class="note" id="note_LCL251_186_3"><a class="footnoteCrossrefLink" href="#target_note_LCL251_186_3" title="Click to highlight in text"><sup class="lineRef">3</sup>decuma apars <span class="italic">H.</span></a></li><script type="text/javascript">document.getElementById('note_LCL251_186_3').style.display = "none";</script></ul></section></notes></section>