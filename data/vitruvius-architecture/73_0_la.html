<section class="div1 language" lang="la"><header><hgroup><h1>vitruvius</h1></hgroup></header><section class="div2"><p class="noindent">

et media curvatura prope tangens oras maris Hadriani pertingit circumitionibus contra fretum. Itaque citerior eius curvatura quae vergit ad Etruriae Campaniaeque regiones, apricis est potestatibus; namque impetus habet perpetuos ad solis cursum. Ulterior autem, quae est proclinata ad superum mare, septentrionali regioni subiecta continetur umbrosis et opacis perpetuitatibus. Itaque
quae in ea parte nascuntur arbores, umida potestate nutritae non solum ipsae augentur amplissimis magnitudinibus, sed earum quoque venae umoris copia repletae urgentis<a class="footnoteLink" href="#note_LCL251_146_1" id="target_note_LCL251_146_1"><sup>1</sup></a> liquoris abundantia saturantur. Cum autem excisae et dolatae vitalem potestatem amiserunt, venarum rigore permanente siccescendo propter raritatem fiuntinanes et evanidae, ideoque in aedificiis non possunt habere diuturnitatem.
<span class="br"></span><span class="lineNumber">2</span><span class="br"></span>Quae autem ad solis cursum spectantibus locis procreantur, non habentes interveniorum<a class="footnoteLink" href="#note_LCL251_146_2" id="target_note_LCL251_146_2"><sup>2</sup></a> raritates siccitatibus exsuctae solidantur, quia sol non modo ex terra lambendo sed etiam ex arboribus educit umores. Itaque, sunt in apricis regionibus, spissis venarum crebritatibus solidatae non habentes ex umore raritatem; quae, cum in materiem perdolantur, reddunt magnas utilitates ad vetustatem. Ideo infernates, quod ex apricis locis adportantur, meliores sunt, quam quae ab opacis de supernatibus advehuntur.</p>
<p><span class="br"></span><span class="lineNumber">3</span><span class="br"></span>Quantum animo considerare potui, de copiis quae sunt necessariae in aedificiorum conparationibus,


</p></section><notes><section class="footnotes"><ul><li class="note" id="note_LCL251_146_1"><a class="footnoteCrossrefLink" href="#target_note_LCL251_146_1" title="Click to highlight in text"><sup class="lineRef">1</sup>turgentes <span class="italic">rec</span>: urgentes <span class="italic">H.</span></a></li><script type="text/javascript">document.getElementById('note_LCL251_146_1').style.display = "none";</script><li class="note" id="note_LCL251_146_2"><a class="footnoteCrossrefLink" href="#target_note_LCL251_146_2" title="Click to highlight in text"><sup class="lineRef">2</sup>interveniorum <span class="italic">Joc</span>: inter venarum <span class="italic">H.</span></a></li><script type="text/javascript">document.getElementById('note_LCL251_146_2').style.display = "none";</script></ul></section></notes></section>