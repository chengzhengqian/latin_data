<section class="div1 language" lang="la"><header><hgroup><h1>vitruvius</h1></hgroup></header><section class="div2"><p class="noindent">

non sustinetur, sed cum portatur, aut in navibus aut supra abiegnas rates conlocatur.</p>
<p><span class="br"></span><span class="lineNumber">15</span><span class="br"></span>Ea autem materies quemadmodum sit inventa, est causa cognoscere. Divus Caesar cum exercitum habuisset circa Alpes imperavissetque municipiis praestare commeatus, ibique esset castellum munitum,
quod vocaretur Larignum, tunc, qui in eo fuerunt, naturali munitione confisi noluerunt imperio parere. Itaque imperator copias iussit admoveri. erat autem ante eius castelli portam turris ex hac materia alternis trabibus transversis uti pyra inter se composita alte, uti posset<a class="footnoteLink" href="#note_LCL251_142_1" id="target_note_LCL251_142_1"><sup>1</sup></a> de summo sudibus et lapidibus accedentes repellere. Tunc vero cum animadversum est alia eos tela praeter sudes non habere neque posse longius a muro propter pondus iaculari, imperatum est fasciculos ex virgis alligatos et faces ardentes ad eam munitionem accedentes
<span class="br"></span><span class="lineNumber">16</span><span class="br"></span>mittere. Itaque celeriter milites congesserunt. Posteaquam
flamma circa illam materiam virgas comprehendisset,
ad caelum sublata<a class="footnoteLink" href="#note_LCL251_142_2" id="target_note_LCL251_142_2"><sup>2</sup></a> efficit opinionem, uti videretur iam tota moles concidisse. Cum autem ea per se extincta esset et re quieta turris intacta apparuisset, admirans Caesar iussit extra telorum missionem eos circumvallari. Itaque timore coacti oppidani cum se dedidissent, quaesitum, unde essent ea ligna quae ab igni non laederentur. Tunc ei demonstraverunt eas arbores, quarum in his locis maximae sunt copiae. Et ideo id castellum Larignum, item materies larigna est appellata. Haec autem per





</p></section><notes><section class="footnotes"><ul><li class="note" id="note_LCL251_142_1"><a class="footnoteCrossrefLink" href="#target_note_LCL251_142_1" title="Click to highlight in text"><sup class="lineRef">1</sup>possent <span class="italic">Lor</span>: posset <span class="italic">H.</span></a></li><script type="text/javascript">document.getElementById('note_LCL251_142_1').style.display = "none";</script><li class="note" id="note_LCL251_142_2"><a class="footnoteCrossrefLink" href="#target_note_LCL251_142_2" title="Click to highlight in text"><sup class="lineRef">2</sup>sublata <span class="italic">G</span>: -tam <span class="italic">H.</span></a></li><script type="text/javascript">document.getElementById('note_LCL251_142_2').style.display = "none";</script></ul></section></notes></section>