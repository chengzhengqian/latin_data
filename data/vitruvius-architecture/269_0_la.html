<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">

spatia currens perveniat ad id signum, ex quo priore circulatione coepit facere cursum, et ita peraequatur eius iter, ut circiter tricenos dies in singulis signis habeat numeri rationem.</p> <p><span class="br"></span><span class="lineNumber">9</span><span class="br"></span>Veneris autem, cum est liberata ab inpeditione radiorum solis, <span class="sc">xxx</span> diebus percurrit signi spatium. Quo minus quadragenos dies in singulis signis patitur, cum stationem fecerit, restituit eam summam numeri in uno signo morata. Ergo totam<a class="footnoteLink" href="#note_LCL280_218_1" id="target_note_LCL280_218_1"><sup>1</sup></a> circinationem<a class="footnoteLink" href="#note_LCL280_218_2" id="target_note_LCL280_218_2"><sup>2</sup></a> in caelo quadringentesimo et octogensimo et quinto die permensa<a class="footnoteLink" href="#note_LCL280_218_3" id="target_note_LCL280_218_3"><sup>3</sup></a> iterum in id signum, ex quo signo prius iter facere coepit.</p>
<p><span class="br"></span><span class="lineNumber">10</span><span class="br"></span>Martis vero circiter sescentesimo octogensimo tertio siderum spatia pervagando pervenit eo, ex quo initium faciendo cursum fecerat ante, et in quibus signis celerius percurrit, cum stationem fecit, explet dierum numeri rationem. Iovis autem placidioribus gradibus scandens contra mundi versationem, circiter <span class="sc">ccclx</span> diebus in singula signa permetitur, et consistit post annum <span class="sc">xi</span> et dies <span class="sc">cccxiii</span><a class="footnoteLink" href="#note_LCL280_218_4" id="target_note_LCL280_218_4"><sup>4</sup></a> et redit in id signum, in quo ante <span class="sc">xii</span> annos fuerat. Saturni vero, mensibus undetriginta et amplius paucis diebus pervadens per signi spatium, anno nono et vicensimo et circiter diebus <span class="sc">clx</span>, in quo ante tricensimo fuerat anno, in id restituitur, ex eoque, quo minus ab extremo distat mundo, tanto maiorem circinationem rotae percurrendo tardior videtur esse.</p>
<p><span class="br"></span><span class="lineNumber">11</span><span class="br"></span>Ei autem, qui supra solis iter circinationes peragunt,



</p></section><notes><section class="footnotes"><ul><li class="note" id="note_LCL280_218_1"><a class="footnoteCrossrefLink" href="#target_note_LCL280_218_1" title="Click to highlight in text"><sup class="lineRef">1</sup>ergo totam <span class="italic">G</span>: ergotam <span class="italic">H.</span></a></li><script type="text/javascript">document.getElementById('note_LCL280_218_1').style.display = "none";</script><li class="note" id="note_LCL280_218_2"><a class="footnoteCrossrefLink" href="#target_note_LCL280_218_2" title="Click to highlight in text"><sup class="lineRef">2</sup>circinationem <span class="italic">Ro</span>: circitionem <span class="italic">H.</span></a></li><script type="text/javascript">document.getElementById('note_LCL280_218_2').style.display = "none";</script><li class="note" id="note_LCL280_218_3"><a class="footnoteCrossrefLink" href="#target_note_LCL280_218_3" title="Click to highlight in text"><sup class="lineRef">3</sup>permansa <span class="italic">H.</span></a></li><script type="text/javascript">document.getElementById('note_LCL280_218_3').style.display = "none";</script><li class="note" id="note_LCL280_218_4"><a class="footnoteCrossrefLink" href="#target_note_LCL280_218_4" title="Click to highlight in text"><sup class="lineRef">4</sup><span class="sc">cccxiii</span> <span class="italic">Mar</span>: <span class="sc">cccxxiii</span> <span class="italic">H.</span></a></li><script type="text/javascript">document.getElementById('note_LCL280_218_4').style.display = "none";</script></ul></section></notes></section>