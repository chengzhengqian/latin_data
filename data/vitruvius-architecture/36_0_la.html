<section class="div1 language" lang="la"><header><hgroup><h1>Vitruvius</h1></hgroup></header><section class="div2">
<h3><span class="ac">Liber Secundus</span></h3>
<p><span class="br"></span><span class="lineNumber">1</span><span class="br"></span><span class="sc">Dinocrates</span> architectus cogitationibus et sollertia fretus, cum Alexander rerum potiretur, profectus est e Macedonia<a class="footnoteLink" href="#note_LCL251_72_1" id="target_note_LCL251_72_1"><sup>1</sup></a> ad exercitum regiae cupidus commendationis.
Is e patria a propinquis et amicis tulit ad primos ordines et purpuratos litteras, aditus haberet faciliores, ab eisque exceptus humane petit, uti quamprimum ad Alexandrum perduceretur. Cum polliciti essent, tardiores fuerunt idoneum tempus expectantes. Itaque Dinocrates ab his se existimans<a class="footnoteLink" href="#note_LCL251_72_2" id="target_note_LCL251_72_2"><sup>2</sup></a> ludi ab se petit praesidium. Fuerat enim amplissima statura, facie grata, forma dignitateque summa. His igitur naturae muneribus confisus vestimenta posuit in hospitio et oleo corpus perunxit caputque coronavit populea fronde, laevum umerum pelle leonina texit, dextraque clavam tenens incessit contra tribunal
<span class="br"></span><span class="lineNumber">2</span><span class="br"></span>regis ius dicentis. Novitas populum cum avertisset, conspexit eum Alexander. Admirans ei iussit<a class="footnoteLink" href="#note_LCL251_72_3" id="target_note_LCL251_72_3"><sup>3</sup></a> locum dari, ut accederet, interrogavitque, quis esset. At ille: “Dinocrates,” inquit, “architectus Macedo qui ad te cogitationes et formas adfero dignas tuae claritati. Namque Athon montem formavi in statuae virilis figuram, cuius manu laeva designavi civitatis amplissimae moenia, dextera<a class="footnoteLink" href="#note_LCL251_72_4" id="target_note_LCL251_72_4"><sup>4</sup></a> pateram, quae exciperet
omnium fluminum, quae sunt in eo monte,







</p></section><notes><section class="footnotes"><ul><li class="note" id="note_LCL251_72_1"><a class="footnoteCrossrefLink" href="#target_note_LCL251_72_1" title="Click to highlight in text"><sup class="lineRef">1</sup>e (macedonia) <span class="italic">H</span>: a m. <span class="italic">G.</span></a></li><script type="text/javascript">document.getElementById('note_LCL251_72_1').style.display = "none";</script><li class="note" id="note_LCL251_72_2"><a class="footnoteCrossrefLink" href="#target_note_LCL251_72_2" title="Click to highlight in text"><sup class="lineRef">2</sup>exestimans <span class="italic">H.</span></a></li><script type="text/javascript">document.getElementById('note_LCL251_72_2').style.display = "none";</script><li class="note" id="note_LCL251_72_3"><a class="footnoteCrossrefLink" href="#target_note_LCL251_72_3" title="Click to highlight in text"><sup class="lineRef">3</sup>ei iussit <span class="italic">H</span>: iussit ei <span class="italic">G.</span></a></li><script type="text/javascript">document.getElementById('note_LCL251_72_3').style.display = "none";</script><li class="note" id="note_LCL251_72_4"><a class="footnoteCrossrefLink" href="#target_note_LCL251_72_4" title="Click to highlight in text"><sup class="lineRef">4</sup>dextra <span class="italic">G.</span></a></li><script type="text/javascript">document.getElementById('note_LCL251_72_4').style.display = "none";</script></ul></section></notes></section>