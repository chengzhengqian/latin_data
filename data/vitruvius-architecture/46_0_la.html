<section class="div1 language" lang="la"><header><hgroup><h1>vitruvius</h1></hgroup></header><section class="div2"><p class="noindent">

quo nostri utuntur, longum sesquipede, latum pede. Ceteris duobus Graecorum aedificia struuntur; ex his unum <span class="italic">pentadoron,</span> alterum <span class="italic">tetradoron</span> dicitur. <span class="italic">Doron</span> autem Gracei appellant palmum, quod munerum datio graece <span class="italic">doron</span> appellatur, id autem semper geritur per manus palmum. Ita quod est quoquoversus quinque<a class="footnoteLink" href="#note_LCL251_92_1" id="target_note_LCL251_92_1"><sup>1</sup></a> palmorum, pentadoron, quod quattuor, tetradoron dicitur, et quae sunt publica opera, <span class="italic">pentadorōs,</span> quae privata, <span class="italic">tetradorōs</span> struuntur. 4. Fiunt autem cum his lateribus semilateria. Quae cum struuntur, una parte lateribus ordines, altera semilateres ponuntur. Ergo ex utraque parte ad lineam cum struuntur,<a class="footnoteLink" href="#note_LCL251_92_2" id="target_note_LCL251_92_2"><sup>2</sup></a> alternis coriis parietes alligantur et medii lateres supra coagmenta conlocati et firmitatem et speciem faciunt utraque parte non invenustam.</p>
<p>Est autem in Hispania ulteriore civitas Maxilua<a class="footnoteLink" href="#note_LCL251_92_3" id="target_note_LCL251_92_3"><sup>3</sup></a> et Callet<a class="footnoteLink" href="#note_LCL251_92_4" id="target_note_LCL251_92_4"><sup>4</sup></a> et in Asia Pitane,<a class="footnoteLink" href="#note_LCL251_92_5" id="target_note_LCL251_92_5"><sup>5</sup></a> ubi lateres cum sunt ducti et arefacti, proiecti natant in aqua. Natare autem eos posse ideo videtur, quod terra est, de qua ducuntur, pumicosa. Ita cum est levis, aere solidata non recipit in se nec combibit liquorem. Igitur levi raraque cum sit proprietate, nec patiantur penetrare in corpus umidam potestatem, quocumque pondere fuerit, cogitur ab rerum natura, quemadmodum pumex, uti ab aqua sustineatur, sic autem magnas





</p></section><notes><section class="footnotes"><ul><li class="note" id="note_LCL251_92_1"><a class="footnoteCrossrefLink" href="#target_note_LCL251_92_1" title="Click to highlight in text"><sup class="lineRef">1</sup>quinque <span class="italic">G</span>: equinque <span class="italic">H.</span></a></li><script type="text/javascript">document.getElementById('note_LCL251_92_1').style.display = "none";</script><li class="note" id="note_LCL251_92_2"><a class="footnoteCrossrefLink" href="#target_note_LCL251_92_2" title="Click to highlight in text"><sup class="lineRef">2</sup>cum str. <span class="italic">H</span>: construuntur <span class="italic">G.</span></a></li><script type="text/javascript">document.getElementById('note_LCL251_92_2').style.display = "none";</script><li class="note" id="note_LCL251_92_3"><a class="footnoteCrossrefLink" href="#target_note_LCL251_92_3" title="Click to highlight in text"><sup class="lineRef">3</sup>Maxilua <span class="italic">Voss</span>: maxima <span class="italic">H.</span></a></li><script type="text/javascript">document.getElementById('note_LCL251_92_3').style.display = "none";</script><li class="note" id="note_LCL251_92_4"><a class="footnoteCrossrefLink" href="#target_note_LCL251_92_4" title="Click to highlight in text"><sup class="lineRef">4</sup>Callet <span class="italic">Plin.</span> 35, 171: in galliis <span class="italic">H.</span></a></li><script type="text/javascript">document.getElementById('note_LCL251_92_4').style.display = "none";</script><li class="note" id="note_LCL251_92_5"><a class="footnoteCrossrefLink" href="#target_note_LCL251_92_5" title="Click to highlight in text"><sup class="lineRef">5</sup>Pitane <span class="italic">Joc</span>: ita ne <span class="italic">H.</span></a></li><script type="text/javascript">document.getElementById('note_LCL251_92_5').style.display = "none";</script></ul></section></notes></section>