<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">

in urbe autem aut communium parietum altitudines aut angustiae loci inpediundo faciunt obscuritates. Itaque de ea re sic erit experiundum. Ex qua parte lumen oporteat sumere, linea tendatur ab altitudine parietis, qui videtur obstare, ad eum locum, quo oporteat inmittere, et si ab ea linea in altitudinem cum prospiciatur, poterit spatium puri caeli amplum videre, in eo loco lumen erit sine inpeditione.</p> <p><span class="br"></span><span class="lineNumber">7</span><span class="br"></span>Sin autem officient trabes seu limina<a class="footnoteLink" href="#note_LCL280_44_1" id="target_note_LCL280_44_1"><sup>1</sup></a> aut contignationes,
de superioribus partibus aperiatur et ita inmittatur. Et ad summam ita est gubernandum, ut, ex quibuscumque partibus caelum prospici poterit, per ea fenestrarum loca relinquantur; sic enim lucida erunt aedificia. Cum autem in tricliniis ceterisque conclavibus maximus est usus luminum, tum etiam itineribus, clivis, scalis, quod in his saepius alius aliis obviam venientes ferentes sarcinas solent incurrere.</p>
<p>Quoad potui, distributiones operum nostratium ut sint aedificatoribus non obscurae, explicui; nunc etiam, quemadmodum Graecorum consuetudinibus aedificia distribuantur, uti non sint ignota, summatim exponam.</p>
<h3><span class="ac">VII</span></h3>
<p><span class="br"></span><span class="lineNumber">1</span><span class="br"></span><span class="sc">Atriis</span> Graeci quia non utuntur, neque aedificant, sed ab ianua introeuntibus itinera faciunt latitudinibus
non spatiosis, et ex una parte equilia,<a class="footnoteLink" href="#note_LCL280_44_2" id="target_note_LCL280_44_2"><sup>2</sup></a> ex


</p></section><notes><section class="footnotes"><ul><li class="note" id="note_LCL280_44_1"><a class="footnoteCrossrefLink" href="#target_note_LCL280_44_1" title="Click to highlight in text"><sup class="lineRef">1</sup>limina <span class="italic">ed</span>: lumina <span class="italic">H.</span></a></li><script type="text/javascript">document.getElementById('note_LCL280_44_1').style.display = "none";</script><li class="note" id="note_LCL280_44_2"><a class="footnoteCrossrefLink" href="#target_note_LCL280_44_2" title="Click to highlight in text"><sup class="lineRef">2</sup>equilia <span class="italic">Joc</span>: aequalia <span class="italic">H.</span></a></li><script type="text/javascript">document.getElementById('note_LCL280_44_2').style.display = "none";</script></ul></section></notes></section>