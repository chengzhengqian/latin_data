<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">

trite hyperbolaeon, paranete hyperbolaeon.
<span class="br"></span><span class="lineNumber">6</span><span class="br"></span>Ei autem qua moventur, recipiunt virtutes alias; intervalla enim et distantias habent crescentes. Itaque parhypate, quae in harmonia distat ab hypate &lt;dimidium&gt;<a class="footnoteLink" href="#note_LCL251_274_1" id="target_note_LCL251_274_1"><sup>1</sup></a> hemitonium, in chroma tramutata<a class="footnoteLink" href="#note_LCL251_274_2" id="target_note_LCL251_274_2"><sup>2</sup></a> habet hemitonium. Qui<a class="footnoteLink" href="#note_LCL251_274_3" id="target_note_LCL251_274_3"><sup>3</sup></a> lichanos in harmonia dicitur, ab hypate distat hemitonium, in chroma translata progreditur duo hemitonia, in diatono distat ab hypate tria hemitonia. Ita <span class="sc">x</span> sonitus propter translationes in generibus efficiunt triplicem modulationum 
varietatem. Tetrachorda autem sunt quinque:
<span class="br"></span><span class="lineNumber">7</span><span class="br"></span>primum gravissimum, quod graece dicitur <span class="italic">hypaton</span>, secundum medianum, quod appellatur <span class="italic">meson</span>, tertium coniunctum, quod <span class="italic">synhemmenon</span> dicitur, quartum disiunctum, quod <span class="italic">diezeugmenon</span> nominatur, quintum, quod est acutissimum, graece <span class="italic">hyperbolaeon</span> dicitur. Concentos quos natura hominis modulari potest, graece quae <span class="italic">synphoniae</span> dicuntur, sunt sex: diatessaron, diapente, diapason, et disdiatessaron, et
<span class="br"></span><span class="lineNumber">8</span><span class="br"></span>disdiapente, et disdiapason. Ideoque et a numero nomina ceperunt, quod, cum vox constiterit in una sonorum finitione ab eaque se flectens mutaverit et pervenerit in quartam terminationem, appellatur diatessaron, in quintam diapente<a class="footnoteLink" href="#note_LCL251_274_4" id="target_note_LCL251_274_4"><sup>4</sup></a> [in sextam diapason in octavam et dimidiam diapason et diatessaron, in nonam et dimidiam diapason diapente, in <span class="sc">xii</span> disdiapason].
<span class="br"></span><span class="lineNumber">9</span><span class="br"></span>Non enim inter duo intervalla, cum chordarum sonitus aut vocis cantus factus fuerit, nec in tertia aut sexta aut <span class="sc">vii</span><a class="footnoteLink" href="#note_LCL251_274_5" id="target_note_LCL251_274_5"><sup>5</sup></a> possunt consonantiae fieri, sed, uti supra scriptum est, diatessaron et





</p></section><notes><section class="footnotes"><ul><li class="note" id="note_LCL251_274_1"><a class="footnoteCrossrefLink" href="#target_note_LCL251_274_1" title="Click to highlight in text"><sup class="lineRef">1</sup><span class="italic">add. Mar.</span></a></li><script type="text/javascript">document.getElementById('note_LCL251_274_1').style.display = "none";</script><li class="note" id="note_LCL251_274_2"><a class="footnoteCrossrefLink" href="#target_note_LCL251_274_2" title="Click to highlight in text"><sup class="lineRef">2</sup>chromatra mutata <span class="italic">H. cf.</span> tranatare.</a></li><script type="text/javascript">document.getElementById('note_LCL251_274_2').style.display = "none";</script><li class="note" id="note_LCL251_274_3"><a class="footnoteCrossrefLink" href="#target_note_LCL251_274_3" title="Click to highlight in text"><sup class="lineRef">3</sup>quae <span class="italic">Lor</span>: qui <span class="italic">H.</span></a></li><script type="text/javascript">document.getElementById('note_LCL251_274_3').style.display = "none";</script><li class="note" id="note_LCL251_274_4"><a class="footnoteCrossrefLink" href="#target_note_LCL251_274_4" title="Click to highlight in text"><sup class="lineRef">4</sup><span class="italic">sqq. del. Wilmanns.</span></a></li><script type="text/javascript">document.getElementById('note_LCL251_274_4').style.display = "none";</script><li class="note" id="note_LCL251_274_5"><a class="footnoteCrossrefLink" href="#target_note_LCL251_274_5" title="Click to highlight in text"><sup class="lineRef">5</sup>septem <span class="italic">H</span>: <span class="sc">vii</span> <span class="italic">ed.</span>: septima <span class="italic">e</span><sub>2.</sub></a></li><script type="text/javascript">document.getElementById('note_LCL251_274_5').style.display = "none";</script></ul></section></notes></section>