<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">

ventosae sint, non possit aspergo in interiorem partem
<span class="br"></span><span class="lineNumber">2</span><span class="br"></span>pervenire. Constituantur autem in tribus porticibus exhedrae<a class="footnoteLink" href="#note_LCL251_308_1" id="target_note_LCL251_308_1"><sup>1</sup></a> spatiosae, habentes sedes, in quibus philosophi, rhetores reliquique, qui studiis delectantur,
sedentes disputare possint. In duplici autem porticu conlocentur haec membra: ephebeum in medio (hoc autem est exhedra amplissima cum sedibus) tertia parte longior sit quam lata; sub dextro coryceum, deinde proxime conisterium, a conisterio in versura porticus frigida lavatio, quam Graeci <span class="italic">loutron</span><a class="footnoteLink" href="#note_LCL251_308_2" id="target_note_LCL251_308_2"><sup>2</sup></a> vocitant; ad sinistram ephebei elaeothesium, proxime autem elaeothesium frigidarium,
ab eoque iter in propnigeum in versura porticus. Proxime autem introrsus e regione frigidarii
conlocetur concamerata sudatio longitudine duplex quam latitudo, quae habeat in versuris ex una parte laconicum ad eundem modum, uti quam supra scriptum est, compositum, ex adverso laconici caldam lavationem. In palaestra peristylia,<a class="footnoteLink" href="#note_LCL251_308_3" id="target_note_LCL251_308_3"><sup>3</sup></a> quemadmodum supra scriptum est, ita debent esse
<span class="br"></span><span class="lineNumber">3</span><span class="br"></span>perfecta distributa. Extra autem disponantur porticus
tres, una ex peristylo exeuntibus, duae dextra atque sinistra stadiatae, ex quibus una quae spectaverit
ad septentrionem, perficiatur duplex amplissima
latitudine, altera simplex, ita facta, uti in partibus,
quae fuerint circa parietes et quae erit ad columnas, margines habeant uti semitas non minus pedum denum mediumque excavatum, uti gradus sint in descensu marginibus sesquipedem ad planitiem,
quae planities sit non minus pedes <span class="sc">xii</span>; ita






</p></section><notes><section class="footnotes"><ul><li class="note" id="note_LCL251_308_1"><a class="footnoteCrossrefLink" href="#target_note_LCL251_308_1" title="Click to highlight in text"><sup class="lineRef">1</sup>exedrae <span class="italic">H.</span></a></li><script type="text/javascript">document.getElementById('note_LCL251_308_1').style.display = "none";</script><li class="note" id="note_LCL251_308_2"><a class="footnoteCrossrefLink" href="#target_note_LCL251_308_2" title="Click to highlight in text"><sup class="lineRef">2</sup>lytron <span class="italic">H.</span></a></li><script type="text/javascript">document.getElementById('note_LCL251_308_2').style.display = "none";</script><li class="note" id="note_LCL251_308_3"><a class="footnoteCrossrefLink" href="#target_note_LCL251_308_3" title="Click to highlight in text"><sup class="lineRef">3</sup>perstylia <span class="italic">H.</span></a></li><script type="text/javascript">document.getElementById('note_LCL251_308_3').style.display = "none";</script></ul></section></notes></section>