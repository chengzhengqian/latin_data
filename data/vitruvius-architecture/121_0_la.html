<section class="div1 language" lang="la"><header><hgroup><h1>vitruvius</h1></hgroup></header><section class="div2"><p class="noindent">

Insuper stylobata columnae constituuntur tam altae, quanta ab extremis parietibus est diametros stylobatarum,
crassae altitudinis suae cum capitulis et spiris decumae partis. Epistylium altum columnae crassitudinis
dimidia parte. Zophorum et reliqua, quae insuper inponuntur, ita uti in <span class="sc">iii</span><a class="footnoteLink" href="#note_LCL251_242_1" id="target_note_LCL251_242_1"><sup>1</sup></a> volumine de symmetriis
scripsi.</p>
<p><span class="br"></span><span class="lineNumber">2</span><span class="br"></span>Sin autem peripteros ea aedes constituetur, duo gradus et stylobata ab imo constituantur. Deinde cellae paries conlocetur cum recessu eius a stylobata circa partem latitudinis quintam, medioque valvarum locus ad aditus relinquatur<a class="footnoteLink" href="#note_LCL251_242_2" id="target_note_LCL251_242_2"><sup>2</sup></a>; eaque cella tantam habeat diametrum praeter parietes et circumitionem, quantam altitudinem columna. Supra stylobata columnae circum cellam isdem symmetriisque
<span class="br"></span><span class="lineNumber">3</span><span class="br"></span>disponantur. In medio tecti ratio ita habeatur, uti, quanta diametros totius operis erit futura, dimidia altitudo fiat tholi praeter florem; flos autem tantam habet magnitudinem, quantam habuerit columnae capitulum, praeter pyramidem. Reliqua, uti supra scripta sunt ea, proportionibus atque symmetriis facienda videntur.</p>
<p><span class="br"></span><span class="lineNumber">4</span><span class="br"></span>Item generibus aliis constituuntur aedes ex isdem symmetriis ordinatae et alio genere dispositiones habentes, uti est Castoris in circo Flaminio et inter duos lucos Veiovis, item argutius Nemori Dianae







</p></section><notes><section class="footnotes"><ul><li class="note" id="note_LCL251_242_1"><a class="footnoteCrossrefLink" href="#target_note_LCL251_242_1" title="Click to highlight in text"><sup class="lineRef">1</sup>tertio <span class="italic">Joc</span>: quarto <span class="italic">H.</span></a></li><script type="text/javascript">document.getElementById('note_LCL251_242_1').style.display = "none";</script><li class="note" id="note_LCL251_242_2"><a class="footnoteCrossrefLink" href="#target_note_LCL251_242_2" title="Click to highlight in text"><sup class="lineRef">2</sup>relinquatur <span class="italic">S</span><sup>c</sup>: relinquantur <span class="italic">H.</span></a></li><script type="text/javascript">document.getElementById('note_LCL251_242_2').style.display = "none";</script></ul></section></notes></section>