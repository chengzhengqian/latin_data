<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">

eius virtutibus sermo, exposuit esse in ea terra eiusmodi fontes, ut, qui ibi procrearentur, voces ad cantandum egregias haberent, ideoque semper transmarinos catlastros emere formonsos<a class="footnoteLink" href="#note_LCL280_174_1" id="target_note_LCL280_174_1"><sup>1</sup></a> et puellas maturas eosque coniungere, ut, qui nascerentur ex his, non solum voce egregia sed etiam forma essent non invenusta.</p>
<p><span class="br"></span><span class="lineNumber">26</span><span class="br"></span>Cum haec tanta varietas sit disparibus rebus natura distributa quod humanum corpus est ex aliqua parte terrenum, in eo autem multa genera sunt umorum,<a class="footnoteLink" href="#note_LCL280_174_2" id="target_note_LCL280_174_2"><sup>2</sup></a> uti sanguinis, lactis, sudoris, urinae, lacrimarum: ergo si in parva particula terreni tanta discrepantia invenitur saporum, non est mirandum, si tam in magnitudine terrae innumerabilis sucorum reperientur varietates, per quarum venas aquae<a class="footnoteLink" href="#note_LCL280_174_3" id="target_note_LCL280_174_3"><sup>3</sup></a> vis percurrens tincta pervenit ad fontium egressus, et ita ex eo dispares variique perficiuntur in propriis generibus fontes propter locorum discrepantiam et regionum qualitates terrarumque dissimiles proprietates.</p>
<p><span class="br"></span><span class="lineNumber">27</span><span class="br"></span>Ex his autem rebus sunt nonnulla, quae ego per me perspexi, cetera in libris graecis scripta inveni, quorum scriptorum hi sunt auctores: Theophrastos, Timaeus, Posidonios, Hegesias, Herodotus, Aristides, Metrodorus, qui magna vigilantia et infinito studio locorum proprietates, aquarum virtutes ab inclinatione caelique regionum qualitates ita esse distributas scriptis dedicaverunt. Quorum secutus ingressus in







</p></section><notes><section class="footnotes"><ul><li class="note" id="note_LCL280_174_1"><a class="footnoteCrossrefLink" href="#target_note_LCL280_174_1" title="Click to highlight in text"><sup class="lineRef">1</sup>formonsos <span class="italic">H</span>: formonsam <span class="italic">Verg. E.</span> i. 5.</a></li><script type="text/javascript">document.getElementById('note_LCL280_174_1').style.display = "none";</script><li class="note" id="note_LCL280_174_2"><a class="footnoteCrossrefLink" href="#target_note_LCL280_174_2" title="Click to highlight in text"><sup class="lineRef">2</sup>morum <span class="italic">H.</span></a></li><script type="text/javascript">document.getElementById('note_LCL280_174_2').style.display = "none";</script><li class="note" id="note_LCL280_174_3"><a class="footnoteCrossrefLink" href="#target_note_LCL280_174_3" title="Click to highlight in text"><sup class="lineRef">3</sup>aquae <span class="italic">rec</span>: quae <span class="italic">H.</span></a></li><script type="text/javascript">document.getElementById('note_LCL280_174_3').style.display = "none";</script></ul></section></notes></section>