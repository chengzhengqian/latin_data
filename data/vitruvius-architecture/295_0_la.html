<section class="div1 language" lang="la"><header><hgroup><h1>Book X</h1></hgroup></header><section class="div2">
<h3><span class="ac">Liber Decimus</span></h3>
<p><span class="br"></span><span class="lineNumber">1</span><span class="br"></span><span class="sc">Nobili</span> Graecorum et ampla civitate Ephesi lex vetusta dicitur a maioribus dura condicione sed iure esse non iniquo constituta. Nam architectus, cum publicum opus curandum recipit, pollicetur, quanto sumptui adsit<a class="footnoteLink" href="#note_LCL280_270_1" id="target_note_LCL280_270_1"><sup>1</sup></a> futurum. Tradita aestimatione magistratui bona eius obligantur, donec opus sit perfectum. Absoluto autem, cum ad dictum inpensa respondit, decretis et honoribus ornatur. Item si non amplius quam quarta in opere consumitur, ad aestimationem est adicienda, de publico praestatur, neque ulla poena tenetur. Cum vero amplius quam quarta in opere consumitur, ex eius bonis ad perficiendum pecunia exigitur.</p>
<p><span class="br"></span><span class="lineNumber">2</span><span class="br"></span>Utinam dii inmortales fecissent, ea lex etiam <span class="sc">p. r.</span> non modo publicis sed etiam privatis aedificiis esset constituta! Namque non sine poena grassarentur inperiti, sed qui summa doctrinarum subtilitate essent prudentes, sine dubitatione profiterentur architecturam, neque patres familiarum inducerentur ad infinitas sumptuum profusiones, et ut e bonis eicerentur, ipsique architecti poenae timore coacti diligentius modum inpensarum ratiocinantes explicarent, uti patres familiarum ad id, quod praeparavissent, seu paulo amplius adicientes, aedificia expedirent.



</p></section><notes><section class="footnotes"><ul><li class="note" id="note_LCL280_270_1"><a class="footnoteCrossrefLink" href="#target_note_LCL280_270_1" title="Click to highlight in text"><sup class="lineRef">1</sup>adsit futurum <span class="italic">H.</span></a></li><script type="text/javascript">document.getElementById('note_LCL280_270_1').style.display = "none";</script></ul></section></notes></section>