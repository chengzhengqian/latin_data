<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">

cum fit arida, redigitur, uti sui generis proprias videatur<a class="footnoteLink" href="#note_LCL280_94_1" id="target_note_LCL280_94_1"><sup>1</sup></a> habere qualitates.</p>
<p><span class="br"></span><span class="lineNumber">8</span><span class="br"></span>Itaque tectoria, quae recte sunt facta, neque vetustatibus fiunt horrida neque, cum extergentur, remittunt colores, nisi si parum diligenter et in arido fuerint inducti.<a class="footnoteLink" href="#note_LCL280_94_2" id="target_note_LCL280_94_2"><sup>2</sup></a> Cum ergo itaque in parietibus tectoria facta fuerint, uti supra scriptum est, et firmitatem et splendorem et ad vetustatem permanentem virtutem poterunt habere. Cum vero unum corium harenae et unum minuti marmoris erit inductum, tenuitas eius minus valendo faciliter rumpitur nec splendorem politionibus propter inbecillitatem crassitudinis proprium optinebit.</p>
<p><span class="br"></span><span class="lineNumber">9</span><span class="br"></span>Quemadmodum enim speculum argenteum tenui lamella ductum incertas et<a class="footnoteLink" href="#note_LCL280_94_3" id="target_note_LCL280_94_3"><sup>3</sup></a> sine viribus habet remissiores splendores, quod autem e solida temperatura fuerit factum, recipiens in se firmis viribus politionem fulgentes in aspectu certasque considerantibus imagines reddet, sic tectoria, quae ex tenui sunt ducta, non modo sunt rimosa, sed etiam celeriter evanescunt, quae autem fundata harenationis et marmoris soliditate sunt crassitudine spissa, cum sunt politionibus<a class="footnoteLink" href="#note_LCL280_94_4" id="target_note_LCL280_94_4"><sup>4</sup></a> crebris subacta, non modo sunt nitentia, sed etiam imagines expressas aspicientibus ex eo opere remittunt.</p>
<p><span class="br"></span><span class="lineNumber">10</span><span class="br"></span>Graecorum vero tectores non solum his rationibus utendo faciunt opera firma, sed etiam mortario conlocato, calce et harena ibi confusa, decuria hominum inducta ligneis vectibus pisant materiam, et ita ad cisternam<a class="footnoteLink" href="#note_LCL280_94_5" id="target_note_LCL280_94_5"><sup>5</sup></a> subacta tunc utuntur. Itaque veteribus parietibus nonnulli crustas excidentes pro





</p></section><notes><section class="footnotes"><ul><li class="note" id="note_LCL280_94_1"><a class="footnoteCrossrefLink" href="#target_note_LCL280_94_1" title="Click to highlight in text"><sup class="lineRef">1</sup>videatur <span class="italic">Joc</span>: videtur <span class="italic">H.</span></a></li><script type="text/javascript">document.getElementById('note_LCL280_94_1').style.display = "none";</script><li class="note" id="note_LCL280_94_2"><a class="footnoteCrossrefLink" href="#target_note_LCL280_94_2" title="Click to highlight in text"><sup class="lineRef">2</sup>inducti <span class="italic">Joc</span>: -ta <span class="italic">H.</span></a></li><script type="text/javascript">document.getElementById('note_LCL280_94_2').style.display = "none";</script><li class="note" id="note_LCL280_94_3"><a class="footnoteCrossrefLink" href="#target_note_LCL280_94_3" title="Click to highlight in text"><sup class="lineRef">3</sup>incertas et <span class="italic">G S</span>: incerta. sed <span class="italic">H.</span></a></li><script type="text/javascript">document.getElementById('note_LCL280_94_3').style.display = "none";</script><li class="note" id="note_LCL280_94_4"><a class="footnoteCrossrefLink" href="#target_note_LCL280_94_4" title="Click to highlight in text"><sup class="lineRef">4</sup>poliitionibus <span class="italic">H.</span></a></li><script type="text/javascript">document.getElementById('note_LCL280_94_4').style.display = "none";</script><li class="note" id="note_LCL280_94_5"><a class="footnoteCrossrefLink" href="#target_note_LCL280_94_5" title="Click to highlight in text"><sup class="lineRef">5</sup>cisternam <span class="italic">Gr</span>: certamen <span class="italic">H.</span></a></li><script type="text/javascript">document.getElementById('note_LCL280_94_5').style.display = "none";</script></ul></section></notes></section>