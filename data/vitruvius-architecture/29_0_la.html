<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">

partes, unde flatus certi ventorum spirent. Quod cum ita exploratum habeatur, ut inveniantur regiones
<span class="br"></span><span class="lineNumber">6</span><span class="br"></span>et ortus eorum, sic erit ratiocinandum. Conlocetur ad libellam<a class="footnoteLink" href="#note_LCL251_58_1" id="target_note_LCL251_58_1"><sup>1</sup></a> marmoreum amusium<a class="footnoteLink" href="#note_LCL251_58_2" id="target_note_LCL251_58_2"><sup>2</sup></a> mediis moenibus, aut locus ita expoliatur ad regulam et libellam, ut amusium non desideretur, supraque eius loci centrum medium conlocetur aeneus<a class="footnoteLink" href="#note_LCL251_58_3" id="target_note_LCL251_58_3"><sup>3</sup></a> gnomon, indagator umbrae qui graece <span class="italic">sciotheres</span> dicitur. Huius antemeridiana
hora circiter hora quinta sumenda est extrema gnomonis<a class="footnoteLink" href="#note_LCL251_58_4" id="target_note_LCL251_58_4"><sup>4</sup></a> umbra et puncto signanda, deinde circino diducto ad punctum, quod est gnomonis umbrae longitudinis signum, ex eoque a centro circumagenda
linea rotundationis. Itemque observanda postmeridiana istius gnomonis crescens umbra, et cum tetigerit circinationis lineam et fecerit parem antemeridianae umbrae postmeridianam, signanda
<span class="br"></span><span class="lineNumber">7</span><span class="br"></span>puncto. Ex his duobus signis circino decusatim describendum, et per decusationem et medium centrum
linea perducenda ad extremum, ut habeatur meridiana et septentrionalis<a class="footnoteLink" href="#note_LCL251_58_5" id="target_note_LCL251_58_5"><sup>5</sup></a> regio. Tum postea sumenda est sexta decima pars circinationis lineae totius rotundationis, centrumque conlocandum in meridiana linea, qua<a class="footnoteLink" href="#note_LCL251_58_6" id="target_note_LCL251_58_6"><sup>6</sup></a> tangit circinationem, et signandum
dextra ac sinistra in circinatione et meridiana et septentrionali parte. Tunc ex signis his quattuor per centrum medium decusatim lineae ab extremis ad extremas circinationes perducendae. Ita austri et septentrionis habebitur octavae partis designatio.









</p></section><notes><section class="footnotes"><ul><li class="note" id="note_LCL251_58_1"><a class="footnoteCrossrefLink" href="#target_note_LCL251_58_1" title="Click to highlight in text"><sup class="lineRef">1</sup>libellum <span class="italic">H.</span></a></li><script type="text/javascript">document.getElementById('note_LCL251_58_1').style.display = "none";</script><li class="note" id="note_LCL251_58_2"><a class="footnoteCrossrefLink" href="#target_note_LCL251_58_2" title="Click to highlight in text"><sup class="lineRef">2</sup>hamusium <span class="italic">G.</span></a></li><script type="text/javascript">document.getElementById('note_LCL251_58_2').style.display = "none";</script><li class="note" id="note_LCL251_58_3"><a class="footnoteCrossrefLink" href="#target_note_LCL251_58_3" title="Click to highlight in text"><sup class="lineRef">3</sup>aeneos <span class="italic">H.</span></a></li><script type="text/javascript">document.getElementById('note_LCL251_58_3').style.display = "none";</script><li class="note" id="note_LCL251_58_4"><a class="footnoteCrossrefLink" href="#target_note_LCL251_58_4" title="Click to highlight in text"><sup class="lineRef">4</sup>gnomonis <span class="italic">H.</span></a></li><script type="text/javascript">document.getElementById('note_LCL251_58_4').style.display = "none";</script><li class="note" id="note_LCL251_58_5"><a class="footnoteCrossrefLink" href="#target_note_LCL251_58_5" title="Click to highlight in text"><sup class="lineRef">5</sup>septentrionales <span class="italic">H.</span></a></li><script type="text/javascript">document.getElementById('note_LCL251_58_5').style.display = "none";</script><li class="note" id="note_LCL251_58_6"><a class="footnoteCrossrefLink" href="#target_note_LCL251_58_6" title="Click to highlight in text"><sup class="lineRef">6</sup>qua <span class="italic">Phil</span>: quae <span class="italic">H.</span></a></li><script type="text/javascript">document.getElementById('note_LCL251_58_6').style.display = "none";</script></ul></section></notes></section>