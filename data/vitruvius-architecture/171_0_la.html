<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">

cum vero sub aqua sunt dimissi, per naturae perlucidam
raritatem remittunt enatantes ab suis corporibus
fluentes imagines ad summam aquae planitiem,
atque eae ibi commotae efficere videntur
<span class="br"></span><span class="lineNumber">3</span><span class="br"></span>infractum remorum oculis aspectum. Hoc autem sive simulacrorum inpulsu seu radiorum ex oculis effusionibus, uti physicis placet, videmus, utramque rationem videtur ita esse, uti falsa iudicia oculorum
<span class="br"></span><span class="lineNumber">4</span><span class="br"></span>habeat aspectus. Cum ergo, quae sunt vera, falsa videantur et nonnulla aliter quam sunt oculis probentur,
non puto oportere esse dubium, quin<a class="footnoteLink" href="#note_LCL280_22_1" id="target_note_LCL280_22_1"><sup>1</sup></a> ad locorum naturas aut necessitates detractiones aut adiectiones fieri debeant, sed ita, uti nihil in his operibus desideretur. Haec autem etiam ingeniorum
acuminibus, non solum doctrinis efficiuntur.</p>
<p><span class="br"></span><span class="lineNumber">5</span><span class="br"></span>Igitur statuenda est primum ratio symmetriarum, a qua sumatur sine dubitatione commutatio, deinde explicetur operis futuri locorum unum spatium longitudinis,
cuius semel constituta fuerit magnitudo, sequatur eam proportionis ad decorem apparatio, uti non sit considerantibus aspectus eurythmiae dubius. De qua, quibus rationibus efficiatur, est mihi pronuntiandum, primumque de cavis aedium, uti fieri debeant, dicam.</p>
</section><notes><section class="footnotes"><ul><li class="note" id="note_LCL280_22_1"><a class="footnoteCrossrefLink" href="#target_note_LCL280_22_1" title="Click to highlight in text"><sup class="lineRef">1</sup>quin <span class="italic">G</span>: quam <span class="italic">H.</span></a></li><script type="text/javascript">document.getElementById('note_LCL280_22_1').style.display = "none";</script></ul></section></notes></section>