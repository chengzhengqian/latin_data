<section class="div1 language" lang="la"><header><hgroup><h1>vitruvius</h1></hgroup></header><section class="div2"><p class="noindent">

his non cohaerescunt propter asperitatem. Faciendi autem sunt ex terra albida cretosa sive de rubrica aut etiam masculo sabulone; haec enim genera propter levitatem habent firmitatem et non sunt in
<span class="br"></span><span class="lineNumber">2</span><span class="br"></span>opere ponderosa et faciliter aggerantur. Ducendi autem sunt per vernum tempus et autumnale, ut uno tempore<a class="footnoteLink" href="#note_LCL251_90_1" id="target_note_LCL251_90_1"><sup>1</sup></a> siccescant. Qui enim per solstitium parantur, ideo vitiosi fiunt, quod, summum corium<a class="footnoteLink" href="#note_LCL251_90_2" id="target_note_LCL251_90_2"><sup>2</sup></a> sol acriter cum praecoquit, efficit ut videatur aridum, interior autem sit non siccus; et cum postea siccescendo
se contrahit, perrumpit ea quae erant arida. Ita rimosi facti efficiuntur imbecilli. Maxime autem utiliores erunt, si ante biennium fuerint ducti; namque non ante possunt penitus siccescere. Itaque cum recentes et non aridi sunt structi, tectorio inducto rigidoque obsolidati permanent; ipsi sidentes<a class="footnoteLink" href="#note_LCL251_90_3" id="target_note_LCL251_90_3"><sup>3</sup></a> non possunt eandem altitudinem qua est tectorium, tenere, contractioneque moti non haerent cum eo, sed ab coniunctione eius disparantur; igitur tectoria ab structura seiuncta propter tenuitatem per se stare non possunt, sed franguntur, ipsique parietes fortuito sidentes vitiantur. Ideo etiam Uticenses laterem, si sit aridus et ante quinquennium ductus, cum arbitrio magistratus fuerit ita probatus, tunc utuntur
<span class="br"></span><span class="lineNumber">3</span><span class="br"></span>in parietum structuris. Fiunt autem laterum genera tria: unum, quod graece Lydium appellatur, id est






</p></section><notes><section class="footnotes"><ul><li class="note" id="note_LCL251_90_1"><a class="footnoteCrossrefLink" href="#target_note_LCL251_90_1" title="Click to highlight in text"><sup class="lineRef">1</sup>tenore <span class="italic">Joc</span>: tempore <span class="italic">H.</span></a></li><script type="text/javascript">document.getElementById('note_LCL251_90_1').style.display = "none";</script><li class="note" id="note_LCL251_90_2"><a class="footnoteCrossrefLink" href="#target_note_LCL251_90_2" title="Click to highlight in text"><sup class="lineRef">2</sup>chorium <span class="italic">H.</span></a></li><script type="text/javascript">document.getElementById('note_LCL251_90_2').style.display = "none";</script><li class="note" id="note_LCL251_90_3"><a class="footnoteCrossrefLink" href="#target_note_LCL251_90_3" title="Click to highlight in text"><sup class="lineRef">3</sup>sidentes <span class="italic">S</span><sup>2</sup>: sedentes <span class="italic">H.</span></a></li><script type="text/javascript">document.getElementById('note_LCL251_90_3').style.display = "none";</script></ul></section></notes></section>