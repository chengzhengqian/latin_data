<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">

Pythius, qui Prieni<a class="footnoteLink" href="#note_LCL251_18_1" id="target_note_LCL251_18_1"><sup>1</sup></a> aedem Minervae nobiliter est architectatus, ait in suis commentariis architectum omnibus artibus et doctrinis plus oportere posse facere, quam qui singulas res suis industriis et exercitationibus
ad summam claritatem perduxerunt.
<span class="br"></span><span class="lineNumber">13</span><span class="br"></span>Id autem re non expeditur. Non enim debet nec potest esse architectus grammaticus, uti fuerit Aristarchus,
sed non agrammatus, nec musicus ut Aristoxenus,
sed non amusos, nec pictor ut Apelles, sed graphidos non inperitus, nec plastes quemadmodum Myron seu Polyclitus, sed rationis plasticae non ignarus, nec denuo medicus ut Hippocrates, sed non aniatrologicus,<a class="footnoteLink" href="#note_LCL251_18_2" id="target_note_LCL251_18_2"><sup>2</sup></a> nec in ceteris doctrinis singulariter excellens, sed in is<a class="footnoteLink" href="#note_LCL251_18_3" id="target_note_LCL251_18_3"><sup>3</sup></a> non inperitus. Non enim in tantis rerum varietatibus elegantias singulares quisquam
consequi potest, quod earum ratiocinationes cognoscere et percipere vix cadit in potestatem.
<span class="br"></span><span class="lineNumber">14</span><span class="br"></span>Nec tamen non tantum architecti non possunt in omnibus rebus habere summum effectum, sed etiam ipsi qui privatim proprietates tenent artium, non efficiunt,<a class="footnoteLink" href="#note_LCL251_18_4" id="target_note_LCL251_18_4"><sup>4</sup></a> ut habeant omnes summum laudis principatum.
Ergo si in singulis doctrinis singuli artifices neque omnes sed pauci aevo perpetuo nobilitatem vix sunt consecuti, quemadmodum potest architectus,
qui pluribus artibus debet esse peritus, non id ipsum mirum et magnum facere, ne quid ex his








</p></section><notes><section class="footnotes"><ul><li class="note" id="note_LCL251_18_1"><a class="footnoteCrossrefLink" href="#target_note_LCL251_18_1" title="Click to highlight in text"><sup class="lineRef">1</sup>prieni <span class="italic">H</span>: primus Å‚ prieni <span class="italic">G.</span></a></li><script type="text/javascript">document.getElementById('note_LCL251_18_1').style.display = "none";</script><li class="note" id="note_LCL251_18_2"><a class="footnoteCrossrefLink" href="#target_note_LCL251_18_2" title="Click to highlight in text"><sup class="lineRef">2</sup>aniatrologetus <span class="italic">H<sup>C</sup>G</span>: -gecus <span class="italic">H.</span></a></li><script type="text/javascript">document.getElementById('note_LCL251_18_2').style.display = "none";</script><li class="note" id="note_LCL251_18_3"><a class="footnoteCrossrefLink" href="#target_note_LCL251_18_3" title="Click to highlight in text"><sup class="lineRef">3</sup>his <span class="italic">H.</span></a></li><script type="text/javascript">document.getElementById('note_LCL251_18_3').style.display = "none";</script><li class="note" id="note_LCL251_18_4"><a class="footnoteCrossrefLink" href="#target_note_LCL251_18_4" title="Click to highlight in text"><sup class="lineRef">4</sup>effiunt <span class="italic">H.</span></a></li><script type="text/javascript">document.getElementById('note_LCL251_18_4').style.display = "none";</script></ul></section></notes></section>