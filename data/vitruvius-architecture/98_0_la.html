<section class="div1 language" lang="la"><header><hgroup><h1>vitruvius</h1></hgroup></header><section class="div2"><p class="noindent">

fuerit, tunc in aspectu videbuntur esse ad perpendiculum
<span class="br"></span><span class="lineNumber">14</span><span class="br"></span>et normam. Columnarum striae faciendae sunt xxiiii ita excavatae, uti norma in cavo striae cum fuerit coniecta, circumacta anconibus striarum dextra ac sinistra tangat acumenque normae circum rotundationem tangendo pervagari possit. Crassitudines striarum faciendae sunt, quantum adiectio in media columna ex descriptione invenietur.
<span class="br"></span><span class="lineNumber">15</span><span class="br"></span>In simis, quae supra coronam in lateribus sunt aedium, capita leonina sunt scalpenda, disposita &lt;ita&gt;, uti contra columnas singulas primum sint designata, cetera aequali modo disposita, uti singula singulis mediis tegulis respondeant. Haec autem, quae erunt contra columnas, perterebrata sint ad canalem, qui excipit e tegulis aquam caelestem; mediana autem sint solida, uti, quae cadit vis aquae per tegulas in canalem, ne deiciatur per intercolumnia neque transeuntes perfundat,<a class="footnoteLink" href="#note_LCL251_196_1" id="target_note_LCL251_196_1"><sup>1</sup></a> sed quae sunt contra columnas, videantur emittere vomentia ructus aquarum ex ore.</p>
<p>Aedium ionicarum, quam apertissime potui, dis-positiones hoc volumine scripsi; doricarum autem et corinthiarum quae sint proportiones, insequenti libro explicabo.</p>
</section><notes><section class="footnotes"><ul><li class="note" id="note_LCL251_196_1"><a class="footnoteCrossrefLink" href="#target_note_LCL251_196_1" title="Click to highlight in text"><sup class="lineRef">1</sup>perfundant <span class="italic">H.</span></a></li><script type="text/javascript">document.getElementById('note_LCL251_196_1').style.display = "none";</script></ul></section></notes></section>