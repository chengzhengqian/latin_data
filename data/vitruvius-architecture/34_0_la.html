<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">

autem in foro, aut etiam ut Isidi et Serapi in emporio;
Apollini Patrique Libero secundum theatrum; Herculi, in quibus civitatibus non sunt gymnasia neque amphitheatra, ad circum: Marti extra urbem sed ad campum; itemque Veneri ad portum.</p>
<p>Id autem etiam Etruscis haruspicibus disciplinarum scripturis ita est dedicatum, extra murum Veneris, Volcani, Martis fana ideo conlocari, uti non insuescat<a class="footnoteLink" href="#note_LCL251_68_1" id="target_note_LCL251_68_1"><sup>1</sup></a>
in urbe adulescentibus, seu matribus familiarum
veneria libido, Volcanique vi<a class="footnoteLink" href="#note_LCL251_68_2" id="target_note_LCL251_68_2"><sup>2</sup></a> e moenibus religionibus
et sacrificiis evocata ab<a class="footnoteLink" href="#note_LCL251_68_3" id="target_note_LCL251_68_3"><sup>3</sup></a> timore incendiorum aedificia videantur liberari. Martis vero divinitas cum sit extra moenia dedicata, non erit inter cives armigera dissensio, sed ab hostibus ea defensa<a class="footnoteLink" href="#note_LCL251_68_4" id="target_note_LCL251_68_4"><sup>4</sup></a> a <span class="br"></span><span class="lineNumber">2</span><span class="br"></span>belli periculo conservabit. Item Cereri<a class="footnoteLink" href="#note_LCL251_68_5" id="target_note_LCL251_68_5"><sup>5</sup></a> extra urbem loco, quo nomine semper homines, nisi per sacrificium, necesse habeant adire; cum religione, caste sanctisque moribus is locus debet tueri. Ceterisque
diis ad sacrificiorum rationes aptae templis areae sunt distribuendae.</p>
<p>De ipsis autem aedibus sacris faciundis et de arearum symmetriis in tertio et quarto volumine reddam rationes, quia in secundo visum est mihi primum de materiae copiis quae in aedificiis sunt parandae, quibus sint virtutibus et quem habeant usum, exponere, commensus aedificiorum et ordines et genera singula symmetriarum peragere et in singulis voluminibus explicare.</p>
</section><notes><section class="footnotes"><ul><li class="note" id="note_LCL251_68_1"><a class="footnoteCrossrefLink" href="#target_note_LCL251_68_1" title="Click to highlight in text"><sup class="lineRef">1</sup>insuescat <span class="italic">S</span><sup>2</sup>: -cant <span class="italic">H.</span></a></li><script type="text/javascript">document.getElementById('note_LCL251_68_1').style.display = "none";</script><li class="note" id="note_LCL251_68_2"><a class="footnoteCrossrefLink" href="#target_note_LCL251_68_2" title="Click to highlight in text"><sup class="lineRef">2</sup>vi <span class="italic">Joc</span>: vis <span class="italic">H.</span></a></li><script type="text/javascript">document.getElementById('note_LCL251_68_2').style.display = "none";</script><li class="note" id="note_LCL251_68_3"><a class="footnoteCrossrefLink" href="#target_note_LCL251_68_3" title="Click to highlight in text"><sup class="lineRef">3</sup>a timore <span class="italic">G.</span></a></li><script type="text/javascript">document.getElementById('note_LCL251_68_3').style.display = "none";</script><li class="note" id="note_LCL251_68_4"><a class="footnoteCrossrefLink" href="#target_note_LCL251_68_4" title="Click to highlight in text"><sup class="lineRef">4</sup>defensa <span class="italic">G</span><sup>2</sup>: -si <span class="italic">H.</span></a></li><script type="text/javascript">document.getElementById('note_LCL251_68_4').style.display = "none";</script><li class="note" id="note_LCL251_68_5"><a class="footnoteCrossrefLink" href="#target_note_LCL251_68_5" title="Click to highlight in text"><sup class="lineRef">5</sup>cerei <span class="italic">H.</span></a></li><script type="text/javascript">document.getElementById('note_LCL251_68_5').style.display = "none";</script></ul></section></notes></section>