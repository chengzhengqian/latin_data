<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">

operis futuri figura. Item scaenographia est frontis et laterum abscedentium adumbratio ad circinique centrum omnium linearum responsus. Hae nascuntur
ex cogitatione et inventione. Cogitatio est cura studii plena et industriae vigilantiaeque effectus propositi cum voluptate. Inventio autem est quaestionum
obscurarum explicatio ratioque novae rei vigore mobili reperta. Hae sunt terminationes dispositionum.</p>
<p><span class="br"></span><span class="lineNumber">3</span><span class="br"></span>Eurythmia est venusta species commodusque in conpositionibus membrorum aspectus. Haec efficitur, cum membra operis convenientia sunt altitudinis ad latitudinem, latitudinis ad longitudinem, et ad summam omnia respondent<a class="footnoteLink" href="#note_LCL251_26_1" id="target_note_LCL251_26_1"><sup>1</sup></a> suae symmetriae.</p>
<p><span class="br"></span><span class="lineNumber">4</span><span class="br"></span>Item symmetria est ex ipsius operis membris conveniens consensus ex partibusque separatis ad universae
figurae speciem ratae<a class="footnoteLink" href="#note_LCL251_26_2" id="target_note_LCL251_26_2"><sup>2</sup></a> partis responsus. Uti in hominis corpore e cubito, pede, palmo, digito ceterisque particulis symmetros est eurythmiae qualitas, sic est in operum perfectionibus. Et primum in aedibus sacris aut e columnarum crassitudinibus aut triglypho aut etiam embatere, ballista e foramine, quod Graeci <span class="italic">peritreton</span> vocitant, navibus interscalmio, quae <span class="italic">dipechyaia</span><a class="footnoteLink" href="#note_LCL251_26_3" id="target_note_LCL251_26_3"><sup>3</sup></a> dicitur, item ceterorum
operum e membris invenitur symmetriarum ratiocinatio.</p>
<p>Decor autem est emendatus operis aspectus probatis
rebus conpositi cum auctoritate. Is perficitur






</p></section><notes><section class="footnotes"><ul><li class="note" id="note_LCL251_26_1"><a class="footnoteCrossrefLink" href="#target_note_LCL251_26_1" title="Click to highlight in text"><sup class="lineRef">1</sup>respondent <span class="italic">G</span>: -deant <span class="italic">H.</span></a></li><script type="text/javascript">document.getElementById('note_LCL251_26_1').style.display = "none";</script><li class="note" id="note_LCL251_26_2"><a class="footnoteCrossrefLink" href="#target_note_LCL251_26_2" title="Click to highlight in text"><sup class="lineRef">2</sup>ratae <span class="italic">G</span>: latae <span class="italic">H.</span></a></li><script type="text/javascript">document.getElementById('note_LCL251_26_2').style.display = "none";</script><li class="note" id="note_LCL251_26_3"><a class="footnoteCrossrefLink" href="#target_note_LCL251_26_3" title="Click to highlight in text"><sup class="lineRef">3</sup>διπηχυαία <span class="italic">Sch</span>: dipheciaca <span class="italic">H.</span></a></li><script type="text/javascript">document.getElementById('note_LCL251_26_3').style.display = "none";</script></ul></section></notes></section>