<section class="div1 language" lang="la"><header><hgroup><h1>Vitruvius</h1></hgroup></header><section class="div2">
<p><span class="br"></span><span class="lineNumber">8</span><span class="br"></span>Ipsae autem scaenae suas habent rationes explicitas
ita, uti mediae valvae ornatus habeant aulae regiae, dextra ac sinistra hospitalia, secundum autem spatia ad ornatus comparata, quae loca Graeci <span class="italic">periactus</span>
dicunt ab eo, quod machinae sunt in his locis versatiles trigonos habentes in singula tres species ornationis, quae, cum aut fabularum mutationes sunt futurae seu deorum adventus, cum tonitribus repentinis
ea versentur mutentque speciem ornationis in frontes. Secundum ea loca versurae sunt procurrentes,
quae efficiunt una a foro, altera a peregre
<span class="br"></span><span class="lineNumber">9</span><span class="br"></span>aditus in scaenam. Genera autem sunt scaenarum tria: unum quod dicitur tragicum, alterum comicum, tertium satyricum. Horum autem ornatus sunt inter se dissimili disparique ratione, quod tragicae deformantur
columnis et fastigiis et signis reliquisque regalibus rebus; comicae autem aedificiorum privatorum
et maenianorum<a class="footnoteLink" href="#note_LCL251_288_1" id="target_note_LCL251_288_1"><sup>1</sup></a> habent speciem profectusque<a class="footnoteLink" href="#note_LCL251_288_2" id="target_note_LCL251_288_2"><sup>2</sup></a>
fenestris dispositos imitatione communium aedificiorum rationibus; satyricae vero ornantur arboribus, speluncis, montibus reliquisque agrestibus rebus in topeodi<a class="footnoteLink" href="#note_LCL251_288_3" id="target_note_LCL251_288_3"><sup>3</sup></a> speciem deformati.</p>
<h3>VII</h3>
<p><span class="br"></span><span class="lineNumber">1</span><span class="br"></span><span class="sc">In</span> Graecorum theatris non omnia isdem rationibus sunt facienda, quod primum in ima circinatione, ut in latino trigonorum <span class="sc">iiii</span>, in eo quadratorum trium






</p></section><notes><section class="footnotes"><ul><li class="note" id="note_LCL251_288_1"><a class="footnoteCrossrefLink" href="#target_note_LCL251_288_1" title="Click to highlight in text"><sup class="lineRef">1</sup>moenianorum <span class="italic">H.</span></a></li><script type="text/javascript">document.getElementById('note_LCL251_288_1').style.display = "none";</script><li class="note" id="note_LCL251_288_2"><a class="footnoteCrossrefLink" href="#target_note_LCL251_288_2" title="Click to highlight in text"><sup class="lineRef">2</sup>prospectus <span class="italic">ed. Ven</span>: profectus <span class="italic">H.</span></a></li><script type="text/javascript">document.getElementById('note_LCL251_288_2').style.display = "none";</script><li class="note" id="note_LCL251_288_3"><a class="footnoteCrossrefLink" href="#target_note_LCL251_288_3" title="Click to highlight in text"><sup class="lineRef">3</sup><span class="italic">cf.</span> topia Book VII. <span class="sc">v.</span> 2.</a></li><script type="text/javascript">document.getElementById('note_LCL251_288_3').style.display = "none";</script></ul></section></notes></section>