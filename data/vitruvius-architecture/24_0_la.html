<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">

erit muro. Conlocanda autem oppida sunt non quadrata
nec procurrentibus angulis sed circuitionibus, uti hostis ex pluribus locis conspiciatur. In quibus enim anguli procurrunt, difficiliter defenditur, quod
<span class="br"></span><span class="lineNumber">3</span><span class="br"></span>angulus magis hostem tuetur quam civem. Crassitudinem
autem muri ita faciendam censeo, uti armati homines supra obviam venientes alius alium sine inpeditione
praeterire possint, dum in crassitudine perpetuae
tabulae oleagineae ustilatae quam creberrime instruantur, uti utraeque muri frontes inter se, quemadmodum fibulis, his taleis conligatae aeternam habeant firmitatem; namque ei materiae nec caries<a class="footnoteLink" href="#note_LCL251_48_1" id="target_note_LCL251_48_1"><sup>1</sup></a> nec tempestates<a class="footnoteLink" href="#note_LCL251_48_2" id="target_note_LCL251_48_2"><sup>2</sup></a> nec vetustas potest nocere, sed ea et in terra obruta et in aqua conlocata permanent<a class="footnoteLink" href="#note_LCL251_48_3" id="target_note_LCL251_48_3"><sup>3</sup></a> sine vitiis utilis sempiterno. Itaque non solum in muro sed etiam in substructionibus quique parietes murali crassitudine erunt faciundi, hac ratione religati
<span class="br"></span><span class="lineNumber">4</span><span class="br"></span>non cito vitiabuntur. Intervalla autem turrium ita sunt facienda, ut ne longius sit alia ab alia sagittae missionis,<a class="footnoteLink" href="#note_LCL251_48_4" id="target_note_LCL251_48_4"><sup>4</sup></a> uti, si qua oppugnetur, tum a turribus, quae erunt dextra sinistra, scorpionibus reliquisque telorum missionibus hostes reiciantur. Etiamque contra inferiores turrium dividendus est murus intervallis
tam magnis, quam erunt turres, ut itinera sint interioribus partibus turrium contignata, neque ea ferro fixa. Hostis enim si quam partem muri occupaverit,
qui repugnabunt rescindent et, si celeriter administraverint, non patientur reliquas partes turrium






</p></section><notes><section class="footnotes"><ul><li class="note" id="note_LCL251_48_1"><a class="footnoteCrossrefLink" href="#target_note_LCL251_48_1" title="Click to highlight in text"><sup class="lineRef">1</sup>nec aries <span class="italic">a. c. G,</span> necessaries <span class="italic">a. c. H.</span></a></li><script type="text/javascript">document.getElementById('note_LCL251_48_1').style.display = "none";</script><li class="note" id="note_LCL251_48_2"><a class="footnoteCrossrefLink" href="#target_note_LCL251_48_2" title="Click to highlight in text"><sup class="lineRef">2</sup>tempestas <span class="italic">G.</span></a></li><script type="text/javascript">document.getElementById('note_LCL251_48_2').style.display = "none";</script><li class="note" id="note_LCL251_48_3"><a class="footnoteCrossrefLink" href="#target_note_LCL251_48_3" title="Click to highlight in text"><sup class="lineRef">3</sup>permanet <span class="italic">G</span>: permanent <span class="italic">H.</span></a></li><script type="text/javascript">document.getElementById('note_LCL251_48_3').style.display = "none";</script><li class="note" id="note_LCL251_48_4"><a class="footnoteCrossrefLink" href="#target_note_LCL251_48_4" title="Click to highlight in text"><sup class="lineRef">4</sup>sagitta emissionis <span class="italic">H.</span></a></li><script type="text/javascript">document.getElementById('note_LCL251_48_4').style.display = "none";</script></ul></section></notes></section>