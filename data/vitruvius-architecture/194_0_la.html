<section class="div1 language" lang="la"><header><hgroup><h1>Vitruvius</h1></hgroup></header><section class="div2">
<p><span class="br"></span><span class="lineNumber">8</span><span class="br"></span>Insequentibus annis a Macedonia<a class="footnoteLink" href="#note_LCL280_68_1" id="target_note_LCL280_68_1"><sup>1</sup></a> Zoilus, qui adoptavit cognomen, ut Homeromastix vocitaretur, Alexandriam venit suaque scripta contra Iliadem et Odyssean<a class="footnoteLink" href="#note_LCL280_68_2" id="target_note_LCL280_68_2"><sup>2</sup></a> comparata regi recitavit. Ptolomaeus vero, cum animadvertisset poetarum parentem philologiaeque omnis ducem absentem vexari et, cuius ab cunctis gentibus scripta suspicerentur, ab eo vituperari, indignans<a class="footnoteLink" href="#note_LCL280_68_3" id="target_note_LCL280_68_3"><sup>3</sup></a> nullum ei dedit responsum. Zoilus autem, cum diutius in regno fuisset, inopia pressum<a class="footnoteLink" href="#note_LCL280_68_4" id="target_note_LCL280_68_4"><sup>4</sup></a> summisit ad regem postulans, ut aliquid
<span class="br"></span><span class="lineNumber">9</span><span class="br"></span>sibi tribueretur. Rex vero respondisse dicitur Homerum, qui ante annos mille decessisset, aevo perpetuo multa milia hominum pascere, item debere, qui meliore ingenio se profiteretur, non modo unum sed etiam plures alere posse. Et ad summam mors eius ut parricidii damnati varie memoratur. Alii enim scripserunt a Philadelpho esse in crucem fixum, nonnulli Chii<a class="footnoteLink" href="#note_LCL280_68_5" id="target_note_LCL280_68_5"><sup>5</sup></a> lapides esse coniectos, alii Zmyrnae vivom in pyram coniectum. Quorum utrum ei acciderit, merenti digna constitit poena; non enim aliter videtur promereri, qui citat eos, quorum responsum, quid senserint scribentes, non potest coram indicari.</p>
<p><span class="br"></span><span class="lineNumber">10</span><span class="br"></span>Ego vero, Caesar, neque alienis indicibus mutatis interposito nomine meo id profero corpus neque ullius cogitata vituperans institui ex eo me adprobare,
sed omnibus scriptoribus infinitas ago gratias, quod egregiis ingeniorum sollertiis ex aevo conlatis





</p></section><notes><section class="footnotes"><ul><li class="note" id="note_LCL280_68_1"><a class="footnoteCrossrefLink" href="#target_note_LCL280_68_1" title="Click to highlight in text"><sup class="lineRef">1</sup>machedonia <span class="italic">H.</span></a></li><script type="text/javascript">document.getElementById('note_LCL280_68_1').style.display = "none";</script><li class="note" id="note_LCL280_68_2"><a class="footnoteCrossrefLink" href="#target_note_LCL280_68_2" title="Click to highlight in text"><sup class="lineRef">2</sup>iliaden et odissian <span class="italic">H.</span></a></li><script type="text/javascript">document.getElementById('note_LCL280_68_2').style.display = "none";</script><li class="note" id="note_LCL280_68_3"><a class="footnoteCrossrefLink" href="#target_note_LCL280_68_3" title="Click to highlight in text"><sup class="lineRef">3</sup>indignans <span class="italic">G</span>: indignus <span class="italic">H S.</span></a></li><script type="text/javascript">document.getElementById('note_LCL280_68_3').style.display = "none";</script><li class="note" id="note_LCL280_68_4"><a class="footnoteCrossrefLink" href="#target_note_LCL280_68_4" title="Click to highlight in text"><sup class="lineRef">4</sup>pressum summisit <span class="italic">H S: sc.</span> se esse.</a></li><script type="text/javascript">document.getElementById('note_LCL280_68_4').style.display = "none";</script><li class="note" id="note_LCL280_68_5"><a class="footnoteCrossrefLink" href="#target_note_LCL280_68_5" title="Click to highlight in text"><sup class="lineRef">5</sup>Chii <span class="italic">Salmasius</span>: c<span class="sc">ii</span>e<span class="sc">i</span> <span class="italic">H G.</span></a></li><script type="text/javascript">document.getElementById('note_LCL280_68_5').style.display = "none";</script></ul></section></notes></section>