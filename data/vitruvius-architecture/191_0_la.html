<section class="div1 language" lang="la"><header><hgroup><h1>Vitruvius</h1></hgroup></header><section class="div2">
<h3><span class="ac">Liber Septimus</span></h3>
<p><span class="br"></span><span class="lineNumber">1</span><span class="br"></span><span class="sc">Maiores</span> cum sapienter tum etiam utiliter instituerunt,
per commentariorum relationes cogitata tradere posteris, ut ea non interirent, sed singulis aetatibus crescentia voluminibus edita gradatim pervenirent vetustatibus ad summam doctrinarum subtilitatem. Itaque non mediocres sed infinitae sunt his agendae gratiae, quod non invidiose silentes praetermiserunt, sed omnium generum sensus conscribtionibus memoriae tradendos curaverunt.</p>
<p><span class="br"></span><span class="lineNumber">2</span><span class="br"></span>Namque si non ita fecissent, non potuissemus scire, quae res in Troia fuissent gestae, nec quid<a class="footnoteLink" href="#note_LCL280_62_1" id="target_note_LCL280_62_1"><sup>1</sup></a> Thales, Democritus, Anaxagoras, Xenophanes reliquique physici sensissent de rerum natura, quasque Socrates, Platon, Aristoteles, Zenon, Epicurus aliique philosophi hominibus agendae vitae terminationes finissent, seu Croesus,<a class="footnoteLink" href="#note_LCL280_62_2" id="target_note_LCL280_62_2"><sup>2</sup></a> Alexander, Darius ceterique reges quas res aut quibus rationibus gessissent, fuissent notae, nisi maiores praeceptorum conparationibus omnium memoriae ad posteritatem commentariis extulissent.</p>
<p><span class="br"></span><span class="lineNumber">3</span><span class="br"></span>Itaque quemadmodum his gratiae sunt agendae,





</p></section><notes><section class="footnotes"><ul><li class="note" id="note_LCL280_62_1"><a class="footnoteCrossrefLink" href="#target_note_LCL280_62_1" title="Click to highlight in text"><sup class="lineRef">1</sup>nequid <span class="italic">H.</span></a></li><script type="text/javascript">document.getElementById('note_LCL280_62_1').style.display = "none";</script><li class="note" id="note_LCL280_62_2"><a class="footnoteCrossrefLink" href="#target_note_LCL280_62_2" title="Click to highlight in text"><sup class="lineRef">2</sup>croessus <span class="italic">H.</span></a></li><script type="text/javascript">document.getElementById('note_LCL280_62_2').style.display = "none";</script></ul></section></notes></section>