<section class="div1 language" lang="la"><header><hgroup><h1>vitruvius</h1></hgroup></header><section class="div2"><p class="noindent">

simam, quantum media fascia epistylii; proiectura coronae cum denticulo facienda est, quantum erit altitudo a zophoro ad summum coronae cymatium; et omnino omnes ecphorae venustiorem habeant speciem, quae quantum altitudinis<a class="footnoteLink" href="#note_LCL251_194_1" id="target_note_LCL251_194_1"><sup>1</sup></a> tantundem habeant
<span class="br"></span><span class="lineNumber">12</span><span class="br"></span>proiecturae. Tympani autem, quod est in fastigio, altitudo sic est facienda, uti frons coronae ab extremis cymatiis tota dimetiatur in partes novem et ex eis una pars in medio cacumine tympani constituatur, dum contra epistylia<a class="footnoteLink" href="#note_LCL251_194_2" id="target_note_LCL251_194_2"><sup>2</sup></a> columnarumque hypotrachelia ad perpendiculum respondeant. Coronaeque supra aequaliter imis praeter simas sunt conlocandae. Insuper coronas simae, quas Graeci <span class="italic">epaietidas</span><a class="footnoteLink" href="#note_LCL251_194_3" id="target_note_LCL251_194_3"><sup>3</sup></a> dicunt, faciendae sunt altiores octava parte coronarum altitudinis. Acroteria angularia tam alta, quantum est tympanum medium, mediana altiora octava parte quam angularia.</p>
<p><span class="br"></span><span class="lineNumber">13</span><span class="br"></span>Membra omnia, quae supra capitula columnarum sunt futura, id est epistylia, zophora, coronae,<a class="footnoteLink" href="#note_LCL251_194_4" id="target_note_LCL251_194_4"><sup>4</sup></a> tympana, fastigia, acroteria, inclinanda sunt in frontis suae cuiusque altitudinis parte xii, ideo quod, cum steterimus contra frontes, ab oculo lineae duae si extensae fuerint et una tetigerit imam operis partem, altera summam, quae summam tetigerit, longior fiet. Ita quo longior visus linea in superiorem partem procedit, resupinatam facit eius speciem. Cum autem, uti supra scriptum est, in fronte inclinata








</p></section><notes><section class="footnotes"><ul><li class="note" id="note_LCL251_194_1"><a class="footnoteCrossrefLink" href="#target_note_LCL251_194_1" title="Click to highlight in text"><sup class="lineRef">1</sup> altitudinis<span class="italic"> G</span>: -nes <span class="italic">H.</span></a></li><script type="text/javascript">document.getElementById('note_LCL251_194_1').style.display = "none";</script><li class="note" id="note_LCL251_194_2"><a class="footnoteCrossrefLink" href="#target_note_LCL251_194_2" title="Click to highlight in text"><sup class="lineRef">2</sup>epistylia <span class="italic">Joc</span>: -lii <span class="italic">H.</span></a></li><script type="text/javascript">document.getElementById('note_LCL251_194_2').style.display = "none";</script><li class="note" id="note_LCL251_194_3"><a class="footnoteCrossrefLink" href="#target_note_LCL251_194_3" title="Click to highlight in text"><sup class="lineRef">3</sup>epitidas <span class="italic">H</span> (<span class="italic">corr. BÃ¶tticher</span>).</a></li><script type="text/javascript">document.getElementById('note_LCL251_194_3').style.display = "none";</script><li class="note" id="note_LCL251_194_4"><a class="footnoteCrossrefLink" href="#target_note_LCL251_194_4" title="Click to highlight in text"><sup class="lineRef">4</sup>coronae <span class="italic">Joc</span>: corona &amp; x.</a></li><script type="text/javascript">document.getElementById('note_LCL251_194_4').style.display = "none";</script></ul></section></notes></section>