<section class="div1 language" lang="la"><header><hgroup><h1>vitruvius</h1></hgroup></header><section class="div2"><p class="noindent">

dies melioribus iudiciis efficiebantur. Primumque furcis erectis et virgulis interpositis luto parietes texerunt. Alii luteas glaebas arefacientes struebant parietes, materia eos iugumentantes, vitandoque imbres et aestus tegebant harundinibus et fronde. Posteaquam per hibernas tempestates tecta non potuerunt imbres sustinere, fastigia facientes, luto inducto proclinatis tectis, stillicidia deducebant.</p>
<p><span class="br"></span><span class="lineNumber">4</span><span class="br"></span>Haec autem ex is, quae supra scripta sunt,originibus instituta esse possumus sic animadvertere, quod ad hunc diem nationibus exteris ex his rebus aedificia constituantur,<a class="footnoteLink" href="#note_LCL251_80_1" id="target_note_LCL251_80_1"><sup>1</sup></a> uti Gallia, Hispania,<a class="footnoteLink" href="#note_LCL251_80_2" id="target_note_LCL251_80_2"><sup>2</sup></a> Lusitania, Aquitania scandalis<a class="footnoteLink" href="#note_LCL251_80_3" id="target_note_LCL251_80_3"><sup>3</sup></a> robusteis aut stramentis. Apud nationem Colchorum in Ponto propter silvarum abundantiam
arboribus perpetuis planis dextra ac sinistra in terra positis, spatio inter eas relicto quanto arborum longitudines patiuntur, conlocantur in extremis partibus earum supra alterae transversae, quae circumcludunt
medium spatium habitationis. Tum<a class="footnoteLink" href="#note_LCL251_80_4" id="target_note_LCL251_80_4"><sup>4</sup></a> insuper alternis trabibus ex quattuor partibus angulos iugumentantes et ita parietes arboribus statuentes ad perpendiculum imarum educunt ad altitudinem turres, intervallaque, quae relinquuntur propter crassitudinem
materiae, schidiis et luto obstruunt. Item tecta, recidentes ad extremos transtra, traiciunt gradatim contrahentes,et ita ex quattuor partibus ad altitudinem educunt medio metas, quas fronde et luto tegentes







</p></section><notes><section class="footnotes"><ul><li class="note" id="note_LCL251_80_1"><a class="footnoteCrossrefLink" href="#target_note_LCL251_80_1" title="Click to highlight in text"><sup class="lineRef">1</sup>constituuntur <span class="italic">G</span>: antur <span class="italic">H.</span></a></li><script type="text/javascript">document.getElementById('note_LCL251_80_1').style.display = "none";</script><li class="note" id="note_LCL251_80_2"><a class="footnoteCrossrefLink" href="#target_note_LCL251_80_2" title="Click to highlight in text"><sup class="lineRef">2</sup>spania <span class="italic">HG.</span></a></li><script type="text/javascript">document.getElementById('note_LCL251_80_2').style.display = "none";</script><li class="note" id="note_LCL251_80_3"><a class="footnoteCrossrefLink" href="#target_note_LCL251_80_3" title="Click to highlight in text"><sup class="lineRef">3</sup>scandulis <span class="italic">G</span>: scandalis <span class="italic">H.</span></a></li><script type="text/javascript">document.getElementById('note_LCL251_80_3').style.display = "none";</script><li class="note" id="note_LCL251_80_4"><a class="footnoteCrossrefLink" href="#target_note_LCL251_80_4" title="Click to highlight in text"><sup class="lineRef">4</sup>tunc <span class="italic">G.</span></a></li><script type="text/javascript">document.getElementById('note_LCL251_80_4').style.display = "none";</script></ul></section></notes></section>