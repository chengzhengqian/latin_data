<section class="div1 language" lang="la"><header><hgroup><h1>vitruvius</h1></hgroup></header><section class="div2"><p class="noindent">

columnis adiectis dextra ac sinistra ad umeros pronai. Hoc autem genere primo facta est, uti est Castoris in circo, Athenis in arce et in Attica Sunio Palladis Minervae. Earum non aliae sed eaedem<a class="footnoteLink" href="#note_LCL251_244_1" id="target_note_LCL251_244_1"><sup>1</sup></a> sunt proportiones. Cellae enim longitudinibus duplices sunt ad latitudines<a class="footnoteLink" href="#note_LCL251_244_2" id="target_note_LCL251_244_2"><sup>2</sup></a> uti reliquae; ex is omnia<a class="footnoteLink" href="#note_LCL251_244_3" id="target_note_LCL251_244_3"><sup>3</sup></a> quae solent esse in frontibus, ad latera sunt translata.
<span class="br"></span><span class="lineNumber">5</span><span class="br"></span>Nonnulli etiam de tuscanicis generibus sumentes columnarum dispositiones transferunt in corinthiorum et ionicorum operum ordinationes, et quibus<a class="footnoteLink" href="#note_LCL251_244_4" id="target_note_LCL251_244_4"><sup>4</sup></a> in locis in pronao procurrunt antae, in isdem e regione cellae parietum columnas binas conlocantes efficiunt tuscanicorum
et graecorum operum communem ratiocinationem.
<span class="br"></span><span class="lineNumber">6</span><span class="br"></span>Alii vero removentes parietes aedis<a class="footnoteLink" href="#note_LCL251_244_5" id="target_note_LCL251_244_5"><sup>5</sup></a> et adplicantes ad intercolumnia pteromatos,<a class="footnoteLink" href="#note_LCL251_244_6" id="target_note_LCL251_244_6"><sup>6</sup></a> spatii sublati efficiunt amplum laxamentum cellae; reliqua autem proportionibus et symmetriis isdem conservantes
aliud genus figurae nominisque videtur pseudoperipterum procreavisse. Haec autem genera propter usum sacrificiorum convertuntur. Non enim omnibus diis isdem rationibus aedes sunt faciundae, quod alius alia varietate sacrorum religionum habet effectus.</p>
<p><span class="br"></span><span class="lineNumber">7</span><span class="br"></span>Omnes aedium sacrarum ratiocinationes, uti mihi traditae sunt, exposui ordinesque et symmetrias eorum partitionibus distinxi, et quorum dispares sunt figurae et quibus discriminibus inter se sunt disparatae,






</p></section><notes><section class="footnotes"><ul><li class="note" id="note_LCL251_244_1"><a class="footnoteCrossrefLink" href="#target_note_LCL251_244_1" title="Click to highlight in text"><sup class="lineRef">1</sup>eaedem <span class="italic">S</span>: eadem <span class="italic">H G.</span></a></li><script type="text/javascript">document.getElementById('note_LCL251_244_1').style.display = "none";</script><li class="note" id="note_LCL251_244_2"><a class="footnoteCrossrefLink" href="#target_note_LCL251_244_2" title="Click to highlight in text"><sup class="lineRef">2</sup>latitudines <span class="italic">Joc</span>: altitudines <span class="italic">H.</span></a></li><script type="text/javascript">document.getElementById('note_LCL251_244_2').style.display = "none";</script><li class="note" id="note_LCL251_244_3"><a class="footnoteCrossrefLink" href="#target_note_LCL251_244_3" title="Click to highlight in text"><sup class="lineRef">3</sup>omnia <span class="italic">Turnebus</span>: reliqua exisona <span class="italic">H.</span></a></li><script type="text/javascript">document.getElementById('note_LCL251_244_3').style.display = "none";</script><li class="note" id="note_LCL251_244_4"><a class="footnoteCrossrefLink" href="#target_note_LCL251_244_4" title="Click to highlight in text"><sup class="lineRef">4</sup>et quibus <span class="italic">Schn</span>: equibus <span class="italic">H.</span></a></li><script type="text/javascript">document.getElementById('note_LCL251_244_4').style.display = "none";</script><li class="note" id="note_LCL251_244_5"><a class="footnoteCrossrefLink" href="#target_note_LCL251_244_5" title="Click to highlight in text"><sup class="lineRef">5</sup>aedis <span class="italic">G</span><sup>c</sup>: aedes <span class="italic">H.</span></a></li><script type="text/javascript">document.getElementById('note_LCL251_244_5').style.display = "none";</script><li class="note" id="note_LCL251_244_6"><a class="footnoteCrossrefLink" href="#target_note_LCL251_244_6" title="Click to highlight in text"><sup class="lineRef">6</sup>pteromatos <span class="italic">ed. Fl</span>: pleromatos <span class="italic">H.</span></a></li><script type="text/javascript">document.getElementById('note_LCL251_244_6').style.display = "none";</script></ul></section></notes></section>