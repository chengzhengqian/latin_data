<section class="div1 language" lang="la"><header><hgroup><h1>Vitruvius</h1></hgroup></header><section class="div2">
<p>De zona <span class="sc">xii</span> signorum et septem astrorum contrario opere ac cursu, quibus rationibus et numeris transeunt e signis in signa, et circuitum eorum, uti a praeceptoribus accepi, exposui; nunc de crescenti lumine lunae deminutioneque, uti traditum est nobis a maioribus, dicam.</p>
<h3>II</h3>
<p><span class="br"></span><span class="lineNumber">1</span><span class="br"></span><span class="sc">Berosus</span>, qui ab Chaldaeorum civitate sive natione progressus in Asia etiam disciplinam Chaldaicam<a class="footnoteLink" href="#note_LCL280_226_1" id="target_note_LCL280_226_1"><sup>1</sup></a> patefecit, ita est professus:</p>
<p>Pilam esse ex dimidia parte candentem, reliqua habere caeruleo colore. Cum autem cursum itineris sui peragens subiret sub orbem solis, tunc eam radiis et impetu caloris corripi convertique candentem propter eius proprietatem luminis ad lumen. Cum autem ea vocata ad solis orbem<a class="footnoteLink" href="#note_LCL280_226_2" id="target_note_LCL280_226_2"><sup>2</sup></a> superiora spectent, tunc inferiorem partem eius, quod candens non sit, propter aeris similitudinem obscuram videri. Cum ad perpendiculum esset ad eius radios, totum lumen ad superiorem speciem retineri, et tunc eam vocari primam.</p>
</section><notes><section class="footnotes"><ul><li class="note" id="note_LCL280_226_1"><a class="footnoteCrossrefLink" href="#target_note_LCL280_226_1" title="Click to highlight in text"><sup class="lineRef">1</sup>chaldaeicam <span class="italic">H.</span></a></li><script type="text/javascript">document.getElementById('note_LCL280_226_1').style.display = "none";</script><li class="note" id="note_LCL280_226_2"><a class="footnoteCrossrefLink" href="#target_note_LCL280_226_2" title="Click to highlight in text"><sup class="lineRef">2</sup>orbem <span class="italic">Gr</span>: orbis <span class="italic">H.</span></a></li><script type="text/javascript">document.getElementById('note_LCL280_226_2').style.display = "none";</script></ul></section></notes></section>