<section class="div1 language" lang="la"><header><hgroup><h1>vitruvius</h1></hgroup></header><section class="div2"><p class="noindent">

concoctae resolvuntur et fiunt terrosae. Ita cum in structuram coiciuntur, non possunt continere caementa,
sed ea<a class="footnoteLink" href="#note_LCL251_96_1" id="target_note_LCL251_96_1"><sup>1</sup></a> ruunt et labuntur oneraque parietes non possunt sustinere. Recentes autem fossiciae cum in structuris tantas habeant virtutes, eae in tectoriis ideo non sunt utiles, quod pinguitudini eius calx palea commixta, propter vehementiam non potest sine rimis inarescere. Fluviatica vero propter macritatem uti signinum liaculorum subactionibus in tectorio recipit soliditatem.</p>
<h3>V</h3>
<p><span class="br"></span><span class="lineNumber">1</span><span class="br"></span><span class="sc">De</span> harenae copiis cum habeatur explicatum, tum etiam de calce diligentia est adhibenda,uti de albo saxo aut silice coquatur<a class="footnoteLink" href="#note_LCL251_96_2" id="target_note_LCL251_96_2"><sup>2</sup></a>; et quae erit ex spisso et duriore, erit utilis in structura, quae autem ex fistuloso, in tectoriis. Cum ea erit extincta, tunc materia ita misceatur, ut, si erit fossicia, tres harenae et una calcis infundatur; si autem fluviatica aut marina, duo harenae una calcis coiciatur. Ita enim erit iusta ratio mixtionis temperaturae. Etiam in fluviatica aut marina si qui testam tunsam et succretam ex





</p></section><notes><section class="footnotes"><ul><li class="note" id="note_LCL251_96_1"><a class="footnoteCrossrefLink" href="#target_note_LCL251_96_1" title="Click to highlight in text"><sup class="lineRef">1</sup>ea ruunt <span class="italic">G</span>: earunt <span class="italic">H.</span></a></li><script type="text/javascript">document.getElementById('note_LCL251_96_1').style.display = "none";</script><li class="note" id="note_LCL251_96_2"><a class="footnoteCrossrefLink" href="#target_note_LCL251_96_2" title="Click to highlight in text"><sup class="lineRef">2</sup>quoquatur <span class="italic">H.</span></a></li><script type="text/javascript">document.getElementById('note_LCL251_96_2').style.display = "none";</script></ul></section></notes></section>