<section class="div1 language" lang="la"><header><hgroup><h1>Vitruvius</h1></hgroup></header><section class="div2">
<h3><span class="ac">VIII</span></h3>
<p><span class="br"></span><span class="lineNumber">1</span><span class="br"></span><span class="sc">Aedificia</span> quae plano pede instituuntur, si fundamenta
eorum facta fuerint ita, ut<a class="footnoteLink" href="#note_LCL280_52_1" id="target_note_LCL280_52_1"><sup>1</sup></a> in prioribus libris de muro et theatris nobis est expositum, ad vetustatem ea<a class="footnoteLink" href="#note_LCL280_52_2" id="target_note_LCL280_52_2"><sup>2</sup></a> erunt sine dubitatione firma. Sin autem, hypogea concamarationesque instituentur, fundationes
eorum fieri debent crassiores, quam quae in superioribus aedificiis structurae sunt futurae. Eorumque parietes, pilae, columnae ad perpendiculum
inferiorum medio conlocentur, uti solido respondeant;
nam si in pendentibus onera fuerint parietum aut columnarum, non poterint habere perpetuam firmitatem.</p>
<p><span class="br"></span><span class="lineNumber">2</span><span class="br"></span>Praeterea inter lumina secundum pilas et antas postes si supponentur, erunt non vitiosae. Limina enim et trabes structuris cum sint oneratae, medio spatio pandantes frangunt sublisi<a class="footnoteLink" href="#note_LCL280_52_3" id="target_note_LCL280_52_3"><sup>3</sup></a> structuras; cum autem subiecti fuerint et subcuneati postes, non patiuntur insidere<a class="footnoteLink" href="#note_LCL280_52_4" id="target_note_LCL280_52_4"><sup>4</sup></a> trabes neque eas laedere.</p>
<p><span class="br"></span><span class="lineNumber">3</span><span class="br"></span>Item administrandum est, uti levent onus parietum fornicationes cuneorum<a class="footnoteLink" href="#note_LCL280_52_5" id="target_note_LCL280_52_5"><sup>5</sup></a> divisionibus et ad centrum
respondentes earum conclusurae. Cum enim extra trabes aut liminum capita arcus cuneis erunt conclusae, primum non pandabit materies levata onere; deinde, si quod vetustate vitium ceperit, sine molitione fulturarum faciliter mutabitur.</p>
<p><span class="br"></span><span class="lineNumber">4</span><span class="br"></span>Itemque, quae pilatim aguntur aedificia et cuneorum










</p></section><notes><section class="footnotes"><ul><li class="note" id="note_LCL280_52_1"><a class="footnoteCrossrefLink" href="#target_note_LCL280_52_1" title="Click to highlight in text"><sup class="lineRef">1</sup>ut <span class="italic">G</span>: aut <span class="italic">H.</span></a></li><script type="text/javascript">document.getElementById('note_LCL280_52_1').style.display = "none";</script><li class="note" id="note_LCL280_52_2"><a class="footnoteCrossrefLink" href="#target_note_LCL280_52_2" title="Click to highlight in text"><sup class="lineRef">2</sup>eae <span class="italic">H.</span></a></li><script type="text/javascript">document.getElementById('note_LCL280_52_2').style.display = "none";</script><li class="note" id="note_LCL280_52_3"><a class="footnoteCrossrefLink" href="#target_note_LCL280_52_3" title="Click to highlight in text"><sup class="lineRef">3</sup>sublisi <span class="italic">e</span><sub>2</sub> <span class="italic">Sulp</span>: sub lysi <span class="italic">H.</span></a></li><script type="text/javascript">document.getElementById('note_LCL280_52_3').style.display = "none";</script><li class="note" id="note_LCL280_52_4"><a class="footnoteCrossrefLink" href="#target_note_LCL280_52_4" title="Click to highlight in text"><sup class="lineRef">4</sup>insidera <span class="italic">H.</span></a></li><script type="text/javascript">document.getElementById('note_LCL280_52_4').style.display = "none";</script><li class="note" id="note_LCL280_52_5"><a class="footnoteCrossrefLink" href="#target_note_LCL280_52_5" title="Click to highlight in text"><sup class="lineRef">5</sup>cuneorum <span class="italic">H</span>: cum eorum.</a></li><script type="text/javascript">document.getElementById('note_LCL280_52_5').style.display = "none";</script></ul></section></notes></section>