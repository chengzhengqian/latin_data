<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">

versationibus singulos dens<a class="footnoteLink" href="#note_LCL280_324_1" id="target_note_LCL280_324_1"><sup>1</sup></a> inpellendo in orbem planum<a class="footnoteLink" href="#note_LCL280_324_2" id="target_note_LCL280_324_2"><sup>2</sup></a> tympanum verset. In plano autem tympano foramina fiant, in quibus foraminibus conlocabuntur calculi rotundi. In theca eius tympani, sive loculamentum est, unum foramen excavetur habens canaliculum, qua calculus liberatus ab obstantia cum ceciderit in vas aereum, sonitum significet.</p>
<p><span class="br"></span><span class="lineNumber">7</span><span class="br"></span>Ita navis cum habuerit impetum aut remorum aut ventorum flatu, pinnae, quae erunt in rotis, tangentes aquam adversam vehementi retrorsus inpulsu coactae versabunt rotas; eae autem involvendo se agent axem, axis vero tympanum, cuius dens circumactus singulis versationibus singulos secundi tympani dentes inpellendo modicas efficit circuitiones. Ita cum <span class="sc">cccc</span> ab pinnis rotae fuerint versatae, semel tympanum circumactum inpellet dente, qui est ad latus fixus, plani tympani dentem. Igitur circuitio tympani plani quotienscumque ad foramen perducet calculos, emittet per canaliculum. Ita et sonitu et numero indicabit miliaria spatia navigationis.</p>
<p>Quae pacatis et sine metu temporibus ad utilitatem et delectationem paranda, quemadmodum debeant fieri, peregi esse futurum.<a class="footnoteLink" href="#note_LCL280_324_3" id="target_note_LCL280_324_3"><sup>3</sup></a></p>
</section><notes><section class="footnotes"><ul><li class="note" id="note_LCL280_324_1"><a class="footnoteCrossrefLink" href="#target_note_LCL280_324_1" title="Click to highlight in text"><sup class="lineRef">1</sup>dens <span class="italic">Ro</span>: dentes <span class="italic">H.</span></a></li><script type="text/javascript">document.getElementById('note_LCL280_324_1').style.display = "none";</script><li class="note" id="note_LCL280_324_2"><a class="footnoteCrossrefLink" href="#target_note_LCL280_324_2" title="Click to highlight in text"><sup class="lineRef">2</sup>planum <span class="italic">Joc</span>: plenum <span class="italic">H.</span></a></li><script type="text/javascript">document.getElementById('note_LCL280_324_2').style.display = "none";</script><li class="note" id="note_LCL280_324_3"><a class="footnoteCrossrefLink" href="#target_note_LCL280_324_3" title="Click to highlight in text"><sup class="lineRef">3</sup>peregi esse futurum <span class="italic">H</span>: esse futurum <span class="italic">epexeget. Gr</span>: <span class="italic">del. Ro</span> (<span class="italic">cf.</span> IX., <span class="italic">pref.</span> 16).</a></li><script type="text/javascript">document.getElementById('note_LCL280_324_3').style.display = "none";</script></ul></section></notes></section>