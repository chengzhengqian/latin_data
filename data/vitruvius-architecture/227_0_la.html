<section class="div1 language" lang="la"><header><hgroup><h1>Vitruvius</h1></hgroup></header><section class="div2">
<p><span class="br"></span><span class="lineNumber">2</span><span class="br"></span>Animadvertimus vero non solum nascentia ex his esse procreata, sed etiam res omnes non ali sine eorum potestate neque crescere nec tueri. Namque corpora sine spiritus<a class="footnoteLink" href="#note_LCL280_134_1" id="target_note_LCL280_134_1"><sup>1</sup></a> redundantia non possunt habere vitam, nisi aer influens cum incremento fecerit auctus et remissiones continenter. Caloris vero si non fuerit in corpore iusta conparatio, non erit spiritus animalis neque erectio firma, cibique vires non poterunt habere coctionis temperaturam. Item si non terrestri cibo membra corporis alantur, deficientur et ita a terreni principii mixtione erunt deserta.</p>
<p><span class="br"></span><span class="lineNumber">3</span><span class="br"></span>Animalia vero si fuerint sine umoris potestate, exsanguinata et exsucata a principiorum liquore interarescent. Igitur divina mens, quae proprie necessaria essent gentibus, non constituit difficilia et cara, uti sunt margaritae, aurum, argentum ceteraque, quae neque corpus nec natura desiderat, sed sine quibus mortalium vita non potest esse tuta, effudit ad manum parata per omnem mundum. Itaque ex his, si quid forte defit in corpore spiritus, ad restituendum aer adsignatus id praestat. Apparatus autem ad auxilia
caloris solis impetus et ignis inventus tutiorem efficit vitam. Item terrenus fructus escarum praestans
copiis supervacuis desiderationibus alit et nutrit animales pascendo continenter. Aqua vero non solum potus sed infinitas usu praebendo necessitates, gratas, quod est gratuita, praestat utilitates.</p>
<p><span class="br"></span><span class="lineNumber">4</span><span class="br"></span>Ex eo etiam qui sacerdotia gerunt moribus Aegyptiorum, ostendunt omnes res e liquoris potestate consistere. Itaque cum hydria aqua<a class="footnoteLink" href="#note_LCL280_134_2" id="target_note_LCL280_134_2"><sup>2</sup></a> ad templum


</p></section><notes><section class="footnotes"><ul><li class="note" id="note_LCL280_134_1"><a class="footnoteCrossrefLink" href="#target_note_LCL280_134_1" title="Click to highlight in text"><sup class="lineRef">1</sup>spiritus <span class="italic">Schn</span>: spiritu <span class="italic">H.</span></a></li><script type="text/javascript">document.getElementById('note_LCL280_134_1').style.display = "none";</script><li class="note" id="note_LCL280_134_2"><a class="footnoteCrossrefLink" href="#target_note_LCL280_134_2" title="Click to highlight in text"><sup class="lineRef">2</sup>hydri√¢ aqua <span class="italic">Ro</span>: hydrio quem <span class="italic">H.</span></a></li><script type="text/javascript">document.getElementById('note_LCL280_134_2').style.display = "none";</script></ul></section></notes></section>