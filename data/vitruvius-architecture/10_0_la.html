<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">

indigeat, sed etiam ut omnes artifices superet qui singulis doctrinis adsiduitatem cum industria summa
<span class="br"></span><span class="lineNumber">15</span><span class="br"></span>praestiterunt? Igitur in hac re Pythius errasse videtur, quod non animadvertit ex duabus rebus singulas artes esse compositas, ex opere et eius ratiocinatione, ex his autem unum proprium esse eorum qui singulis rebus sunt exercitati, id est operis effectus, alterum commune cum omnibus doctis, id est rationem, uti medicis et musicis et de venarum rythmo<a class="footnoteLink" href="#note_LCL251_20_1" id="target_note_LCL251_20_1"><sup>1</sup></a> ad pedem motus, ut si vulnus mederi aut aegrum eripere de periculo oportuerit, non accedet musicus, sed id opus proprium erit medici; item in organo non medicus sed musicus modulabitur, ut aures suae cantionibus recipiant
<span class="br"></span><span class="lineNumber">16</span><span class="br"></span>iucunditatem. Similiter cum astrologis et musicis est disputatio communis de sympathia stellarum et symphoniarum in quadratis et trigonis<a class="footnoteLink" href="#note_LCL251_20_2" id="target_note_LCL251_20_2"><sup>2</sup></a> diatessaron et diapente, a geometris de visu qui graece <span class="italic">logos opticos</span> appellatur; ceterisque omnibus doctrinis multae res vel omnes communes sunt dumtaxat ad disputandum. Operum vero ingressus qui manu aut tractationibus ad elegantiam perducuntur, ipsorum sunt, qui proprie una arte ad faciendum sunt instituti. Ergo satis abunde videtur fecisse, qui ex singulis doctrinis partes et rationes earum mediocriter habet notas, eas quae necessariae sunt ad architecturam, uti, si quid de his rebus et artibus
<span class="br"></span><span class="lineNumber">17</span><span class="br"></span>iudicare et probare opus fuerit, ne deficiatur. Quibus






</p></section><notes><section class="footnotes"><ul><li class="note" id="note_LCL251_20_1"><a class="footnoteCrossrefLink" href="#target_note_LCL251_20_1" title="Click to highlight in text"><sup class="lineRef">1</sup>pythmo <span class="italic">H.</span></a></li><script type="text/javascript">document.getElementById('note_LCL251_20_1').style.display = "none";</script><li class="note" id="note_LCL251_20_2"><a class="footnoteCrossrefLink" href="#target_note_LCL251_20_2" title="Click to highlight in text"><sup class="lineRef">2</sup>tridonis <span class="italic">H.</span></a></li><script type="text/javascript">document.getElementById('note_LCL251_20_2').style.display = "none";</script></ul></section></notes></section>