<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">

centrum porrectionibus et circinationibus reciperent motos,<a class="footnoteLink" href="#note_LCL280_302_1" id="target_note_LCL280_302_1"><sup>1</sup></a> tunc vero etiam plostra, raedae, tympana, rotae, cocleae, scorpionis, ballistae, prela ceteraeque machinae isdem rationibus per porrectum centrum et rotationem circini versantum faciunt ad pro-positum effectus.</p>
<h3>IV</h3>
<p><span class="br"></span><span class="lineNumber">1</span><span class="br"></span><span class="sc">Nunc</span> de organis, quae ad hauriendam aquam inventa sunt, quemadmodum variis generibus conparentur, exponam. Et primum dicam de tympano. Id autem non alte tollit aquam, sed exhaurit expeditissime multitudinem magnam. Ad tornum aut circinum fabricatus &lt;axis,&gt;<a class="footnoteLink" href="#note_LCL280_302_2" id="target_note_LCL280_302_2"><sup>2</sup></a> capitibus lamna ferratis, habens in medio circa se tympanum ex tabulis inter se coagmentatis, conlocatur in stipitibus habentibus in se sub capita axis ferreas lamminas. In eius tympani cavo interponuntur octo tabulae transversae tangentes axem et extremam tympani circuitionem,
<span class="br"></span><span class="lineNumber">2</span><span class="br"></span>quae dividunt aequalia<a class="footnoteLink" href="#note_LCL280_302_3" id="target_note_LCL280_302_3"><sup>3</sup></a> in tympano spatia. Circa frontem eius figuntur tabulae, relictis semipedalibus aperturis ad aquam intra concipiendam. Item secundum axem columbaria fiunt excavata in singulis spatiis ex una parte. Id autem cum est navali ratione picatum, hominibus calcantibus versatur et hauriendo per aperturas, quae sunt in frontibus tympani, reddit per columbaria secundum axem supposito labro ligneo habente una secum coniunctum canalem. Ita hortis ad inrigandum vel ad salinas ad temperandum praebetur aquae multitudo.</p>
</section><notes><section class="footnotes"><ul><li class="note" id="note_LCL280_302_1"><a class="footnoteCrossrefLink" href="#target_note_LCL280_302_1" title="Click to highlight in text"><sup class="lineRef">1</sup>motos <span class="italic">H</span>: (cf. <span class="italic">Am. Apoc.</span> XI. 13, terrae moto).</a></li><script type="text/javascript">document.getElementById('note_LCL280_302_1').style.display = "none";</script><li class="note" id="note_LCL280_302_2"><a class="footnoteCrossrefLink" href="#target_note_LCL280_302_2" title="Click to highlight in text"><sup class="lineRef">2</sup><span class="italic">add. Joc.</span></a></li><script type="text/javascript">document.getElementById('note_LCL280_302_2').style.display = "none";</script><li class="note" id="note_LCL280_302_3"><a class="footnoteCrossrefLink" href="#target_note_LCL280_302_3" title="Click to highlight in text"><sup class="lineRef">3</sup>equalia <span class="italic">e</span><sub>2</sub>: aequali <span class="italic">H.</span></a></li><script type="text/javascript">document.getElementById('note_LCL280_302_3').style.display = "none";</script></ul></section></notes></section>