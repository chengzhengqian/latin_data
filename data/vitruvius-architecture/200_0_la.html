<section class="div1 language" lang="la"><header><hgroup><h1>Vitruvius</h1></hgroup></header><section class="div2">
<h3>I</h3>
<p><span class="br"></span><span class="lineNumber">1</span><span class="br"></span><span class="sc">Primumque</span> incipiam de ruderatione, quae principia tenet expolitionum, uti curiosius summaque providentia solidationis ratio habeatur. Et si plano pede erit eruderandum, quaeratur, solum<a class="footnoteLink" href="#note_LCL280_80_1" id="target_note_LCL280_80_1"><sup>1</sup></a> si sit perpetuo solidum, et ita exaequetur, et inducatur cum statumine rudus. Sin autem omnis aut ex parte congesticius<a class="footnoteLink" href="#note_LCL280_80_2" id="target_note_LCL280_80_2"><sup>2</sup></a> locus fuerit, fistucationibus cum magna cura solidetur. In contignationibus vero diligenter est animadvertendum, ne qui paries, qui non exeat ad summum, sit extructus sub pavimentum, sed potius relaxatus supra se pendentem habeat coaxationem. Cum enim solidus exit, contignationibus arescentibus aut pandatione sidentibus,<a class="footnoteLink" href="#note_LCL280_80_3" id="target_note_LCL280_80_3"><sup>3</sup></a> permanens structurae soliditate dextra ac sinistra secundum se facit in pavimentis necessario rimas.</p>
<p><span class="br"></span><span class="lineNumber">2</span><span class="br"></span>Item danda est opera, ne commisceantur axes aesculini querco, quod quercei,<a class="footnoteLink" href="#note_LCL280_80_4" id="target_note_LCL280_80_4"><sup>4</sup></a> simul umorem perceperunt,
se torquentes rimas faciunt in pavimentis. Sin autem aesculus non erit et necessitas coegerit propter inopiam, querceis<a class="footnoteLink" href="#note_LCL280_80_5" id="target_note_LCL280_80_5"><sup>5</sup></a> sic videtur esse faciundum,
ut secentur tenuiores; quo minus<a class="footnoteLink" href="#note_LCL280_80_6" id="target_note_LCL280_80_6"><sup>6</sup></a> enim valuerint, eo facilius clavis<a class="footnoteLink" href="#note_LCL280_80_7" id="target_note_LCL280_80_7"><sup>7</sup></a> fixi continebuntur. Deinde in singulis tignis extremis partibus axis bini clavi figantur, uti nulla ex parte possint se torquendo anguli excitare. Namque de cerro aut fago seu farno nullus ad vestutatem potest permanere.










</p></section><notes><section class="footnotes"><ul><li class="note" id="note_LCL280_80_1"><a class="footnoteCrossrefLink" href="#target_note_LCL280_80_1" title="Click to highlight in text"><sup class="lineRef">1</sup>non solum <span class="italic">ante ras. H.</span></a></li><script type="text/javascript">document.getElementById('note_LCL280_80_1').style.display = "none";</script><li class="note" id="note_LCL280_80_2"><a class="footnoteCrossrefLink" href="#target_note_LCL280_80_2" title="Click to highlight in text"><sup class="lineRef">2</sup>coniesticius <span class="italic">H S.</span></a></li><script type="text/javascript">document.getElementById('note_LCL280_80_2').style.display = "none";</script><li class="note" id="note_LCL280_80_3"><a class="footnoteCrossrefLink" href="#target_note_LCL280_80_3" title="Click to highlight in text"><sup class="lineRef">3</sup>sedentibus <span class="italic">H.</span></a></li><script type="text/javascript">document.getElementById('note_LCL280_80_3').style.display = "none";</script><li class="note" id="note_LCL280_80_4"><a class="footnoteCrossrefLink" href="#target_note_LCL280_80_4" title="Click to highlight in text"><sup class="lineRef">4</sup>querqui <span class="italic">H G.</span></a></li><script type="text/javascript">document.getElementById('note_LCL280_80_4').style.display = "none";</script><li class="note" id="note_LCL280_80_5"><a class="footnoteCrossrefLink" href="#target_note_LCL280_80_5" title="Click to highlight in text"><sup class="lineRef">5</sup>quaercis <span class="italic">H</span>, quercis <span class="italic">G S</span><sup>c.</sup></a></li><script type="text/javascript">document.getElementById('note_LCL280_80_5').style.display = "none";</script><li class="note" id="note_LCL280_80_6"><a class="footnoteCrossrefLink" href="#target_note_LCL280_80_6" title="Click to highlight in text"><sup class="lineRef">6</sup>minum <span class="italic">H.</span></a></li><script type="text/javascript">document.getElementById('note_LCL280_80_6').style.display = "none";</script><li class="note" id="note_LCL280_80_7"><a class="footnoteCrossrefLink" href="#target_note_LCL280_80_7" title="Click to highlight in text"><sup class="lineRef">7</sup>clavi3 <span class="italic">G</span>: clavi <span class="italic">H S.</span></a></li><script type="text/javascript">document.getElementById('note_LCL280_80_7').style.display = "none";</script></ul></section></notes></section>