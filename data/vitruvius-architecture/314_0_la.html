<section class="div1 language" lang="la"><header><hgroup><h1>Vitruvius</h1></hgroup></header><section class="div2">
<p><span class="br"></span><span class="lineNumber">2</span><span class="br"></span>His ita emendate descriptis sumitur salignea tenuis aut<a class="footnoteLink" href="#note_LCL280_308_1" id="target_note_LCL280_308_1"><sup>1</sup></a> de vitice secta regula, quae uncta liquida pice figitur in primo decusis puncto. Deinde traicitur oblique ad insequentes longitudinis et circumitionis<a class="footnoteLink" href="#note_LCL280_308_2" id="target_note_LCL280_308_2"><sup>2</sup></a> decusis, item ex ordine progrediens singula<a class="footnoteLink" href="#note_LCL280_308_3" id="target_note_LCL280_308_3"><sup>3</sup></a> puncta praetereundo et circum involvendo conlocatur in singulis decusationibus, et ita pervenit et figitur ad eam lineam recedens a primo in octavum punctum, in qua prima pars est eius fixa. Eo modo quantum progreditur oblique spatium et per octo puncta, tantundem et longitudine procedit ad octavum punctum. Eadem ratione per omne spatium longitudinis et rutunditatis singulis decusationibus oblique fixae regulae per octo crassitudinis divisiones involutos faciunt canales et iustam cocleae naturalemque imitationem.</p>
<p><span class="br"></span><span class="lineNumber">3</span><span class="br"></span>Ita per id vestigium aliae super alias figuntur unctae pice liquida, et exaggerantur ad id, uti longitudinis octava pars fiat summa crassitudo. Supra eas circumdantur et figuntur tabulae, quae pertegant eam involutionem. Tunc eae tabulae pice saturantur et lamminis ferreis conligantur, ut ab aquae vi ne dissolvantur. Capita tigni ferrea. Dextra autem ac sinistra cocleam tigna conlocantur in capitibus utraque parte habentia transversaria confixa. In his foramina ferrea<a class="footnoteLink" href="#note_LCL280_308_4" id="target_note_LCL280_308_4"><sup>4</sup></a> sunt inclusa inque ea inducuntur styli, et ita cocleae hominibus calcantibus
<span class="br"></span><span class="lineNumber">4</span><span class="br"></span>faciunt versationes. Erectio autem eius ad inclinationem sic erit conlocanda, uti, quemadmodum Pythagoricum trigonum orthogonium describitur,




</p></section><notes><section class="footnotes"><ul><li class="note" id="note_LCL280_308_1"><a class="footnoteCrossrefLink" href="#target_note_LCL280_308_1" title="Click to highlight in text"><sup class="lineRef">1</sup>aut <span class="italic">G</span>: ut <span class="italic">H.</span></a></li><script type="text/javascript">document.getElementById('note_LCL280_308_1').style.display = "none";</script><li class="note" id="note_LCL280_308_2"><a class="footnoteCrossrefLink" href="#target_note_LCL280_308_2" title="Click to highlight in text"><sup class="lineRef">2</sup>longitudinis et circumitionis <span class="italic">Mar</span>: longitudines et circumitiones <span class="italic">H.</span></a></li><script type="text/javascript">document.getElementById('note_LCL280_308_2').style.display = "none";</script><li class="note" id="note_LCL280_308_3"><a class="footnoteCrossrefLink" href="#target_note_LCL280_308_3" title="Click to highlight in text"><sup class="lineRef">3</sup>singula <span class="italic">e<sub>2</sub> ed</span>: -li.<span class="italic">H.</span></a></li><script type="text/javascript">document.getElementById('note_LCL280_308_3').style.display = "none";</script><li class="note" id="note_LCL280_308_4"><a class="footnoteCrossrefLink" href="#target_note_LCL280_308_4" title="Click to highlight in text"><sup class="lineRef">4</sup>ferrea <span class="italic">Ro</span>: ferret <span class="italic">H.</span></a></li><script type="text/javascript">document.getElementById('note_LCL280_308_4').style.display = "none";</script></ul></section></notes></section>