<section class="div1 language" lang="la"><header><hgroup><h1>Vitruvius</h1></hgroup></header><section class="div2">
<h3><span class="ac">V</span></h3>
<p><span class="br"></span><span class="lineNumber">1</span><span class="br"></span><span class="sc">Cum</span> ad regiones caeli ita ea fuerint disposita, tunc etiam animadvertendum est, quibus rationibus privatis aedificiis propria loca patribus familiarum et quemadmodum communia cum extraneis aedificari
debeant. Namque ex his quae propria sunt, in ea non est potestas omnibus intro eundi nisi invitatis, quemadmodum sunt cubicula, triclinia, balneae ceteraque, quae easdem habent usus rationes. Communia autem sunt, quibus etiam invocati suo iure de populo possunt venire, id est vestibula, cava aedium, peristylia, quaeque eundem habere possunt usum. Igitur is, qui communi sunt fortuna, non necessaria magnifica vestibula nec tabulina neque atria, quod in aliis officia praestant ambiundo neque<a class="footnoteLink" href="#note_LCL280_36_1" id="target_note_LCL280_36_1"><sup>1</sup></a>
<span class="br"></span><span class="lineNumber">2</span><span class="br"></span>ab aliis ambiuntur. Qui autem fructibus rusticis serviunt, in eorum vestibulis stabula, tabernae, in aedibus cryptae, horrea, apothecae ceteraque, quae ad fructus servandos magis quam ad elegantiae decorem possunt esse, ita sunt facienda. Item feneratoribus et publicanis commodiora et speciosiora
et ab insidiis tuta, forensibus autem et disertis elegantiora et spatiosiora ad conventos excipiundos, nobilibus vero, qui honores magistratusque gerundo praestare debent officia civibus, faciunda sunt vestibula
regalia alta, atria et peristylia amplissima,<a class="footnoteLink" href="#note_LCL280_36_2" id="target_note_LCL280_36_2"><sup>2</sup></a> silvae ambulationesque laxiores ad decorem maiestatis





</p></section><notes><section class="footnotes"><ul><li class="note" id="note_LCL280_36_1"><a class="footnoteCrossrefLink" href="#target_note_LCL280_36_1" title="Click to highlight in text"><sup class="lineRef">1</sup>neque <span class="italic">Perr</span>: quae <span class="italic">H.</span></a></li><script type="text/javascript">document.getElementById('note_LCL280_36_1').style.display = "none";</script><li class="note" id="note_LCL280_36_2"><a class="footnoteCrossrefLink" href="#target_note_LCL280_36_2" title="Click to highlight in text"><sup class="lineRef">2</sup><span class="italic">Cf.</span> porticum pavimentatam . . . amplissimum peristylum. Cic. <span class="italic">Dom.</span> 116.</a></li><script type="text/javascript">document.getElementById('note_LCL280_36_2').style.display = "none";</script></ul></section></notes></section>