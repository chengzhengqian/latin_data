<section class="div1 language" lang="la"><header><hgroup><h1>Vitruvius</h1></hgroup></header><section class="div2">
<p><span class="br"></span><span class="lineNumber">17</span><span class="br"></span>Item plures post nostram memoriam nascentes cum Lucretio videbuntur velut coram de rerum natura disputare, de arte vero rhetorica cum Cicerone, multi posterorum cum Varrone conferent sermonem de lingua latina, non minus etiam plures philologi cum Graecorum sapientibus multa deliberantes secretos cum his videbuntur habere sermones, et ad summam sapientium scriptorum sententiae corporibus absentibus vetustate florentes cum insunt inter consilia et disputationes, maiores habent, quam praesentium sunt, auctoritates omnes.</p>
<p><span class="br"></span><span class="lineNumber">18</span><span class="br"></span>Itaque, Caesar, his auctoribus fretus sensibus eorum adhibitis et consiliis ea volumina conscripsi, et prioribus septem de aedificiis, octavo de aquis, in hoc de gnomonicis rationibus, quemadmodum de radiis solis in mundo sunt per umbras gnomonis inventae quibusque rationibus dilatentur aut contrahantur, explicabo.</p>
<h3>I</h3>
<p><span class="br"></span><span class="lineNumber">1</span><span class="br"></span><span class="sc">Ea</span> autem sunt divina mente comparata habentque admirationem magnam considerantibus, quod umbra gnomonis aequinoctialis alia magnitudine est Athenis,



</p></section><notes></notes></section>