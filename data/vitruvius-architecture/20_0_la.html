<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">

et terrestrium animalium, et ita considerabit<a class="footnoteLink" href="#note_LCL251_40_1" id="target_note_LCL251_40_1"><sup>1</sup></a> discrimina
temperaturae. Aliam enim mixtionem habet genus avium, aliam piscium, longe aliter terrestrium natura. Volucres minus habent terreni, minus umoris, caloris temperate,<a class="footnoteLink" href="#note_LCL251_40_2" id="target_note_LCL251_40_2"><sup>2</sup></a> aeris multum: igitur levioribus principiis conpositae facilius in aeris impetum
nituntur. Aquatiles autem piscium naturae, quod temperatae sunt a calido plurimumque et aeris et terreni sunt conpositae, sed umoris habent oppido quam paulum, quo minus habent e principiis umoris in corpore, facilius in umore perdurant; itaque cum ad terram perducuntur, animam cum aqua relinquunt. Item terrestria, quod e principiis ab aere caloreque sunt temperata minusque habent terreni plurimumque
umoris, quod abundant umidae partes, non
<span class="br"></span><span class="lineNumber">8</span><span class="br"></span>diu possunt in aqua vitam tueri. Ergo si haec ita videntur, quemadmodum proposuimus, et e principiis animalium corpora composita sensu percipimus et exsuperationibus aut defectionibus ea laborare dissolvique
iudicamus, non dubitamus, quin diligentius quaeri oporteat, uti temperatissimas caeli regiones eligamus, cum quaerenda fuerit in moenium conlocationibus
<span class="br"></span><span class="lineNumber">9</span><span class="br"></span>salubritas. Itaque etiam atque etiam veterem
revocandam censeo<a class="footnoteLink" href="#note_LCL251_40_3" id="target_note_LCL251_40_3"><sup>3</sup></a> rationem. Maiores enim pecoribus immolatis, quae pascebantur in is locis, quibus aut oppida aut castra stativa constituebantur,






</p></section><notes><section class="footnotes"><ul><li class="note" id="note_LCL251_40_1"><a class="footnoteCrossrefLink" href="#target_note_LCL251_40_1" title="Click to highlight in text"><sup class="lineRef">1</sup>consideravit <span class="italic">H.</span></a></li><script type="text/javascript">document.getElementById('note_LCL251_40_1').style.display = "none";</script><li class="note" id="note_LCL251_40_2"><a class="footnoteCrossrefLink" href="#target_note_LCL251_40_2" title="Click to highlight in text"><sup class="lineRef">2</sup>temperate <span class="italic">G</span>: -tae <span class="italic">H.</span></a></li><script type="text/javascript">document.getElementById('note_LCL251_40_2').style.display = "none";</script><li class="note" id="note_LCL251_40_3"><a class="footnoteCrossrefLink" href="#target_note_LCL251_40_3" title="Click to highlight in text"><sup class="lineRef">3</sup>cens &amp; <span class="italic">H.</span></a></li><script type="text/javascript">document.getElementById('note_LCL251_40_3').style.display = "none";</script></ul></section></notes></section>