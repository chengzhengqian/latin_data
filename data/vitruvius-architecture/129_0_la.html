<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">

Pluteum, quod fuerit inter superiores et inferiores columnas, item quarta parte minus, quam superiores columnae fuerint, oportere fieri videtur, uti supra basilicae contignationem ambulantes ab negotiatoribus
ne conspiciantur. Epistylia zophora coronae ex symmetriis columnarum, uti in tertio libro diximus,
explicentur.</p>
<p><span class="br"></span><span class="lineNumber">6</span><span class="br"></span>Non minus summam dignitatem et venustatem possunt habere conparationes basilicarum, quo genere Coloniae<a class="footnoteLink" href="#note_LCL251_258_1" id="target_note_LCL251_258_1"><sup>1</sup></a> Iuliae Fanestri conlocavi curavique faciendam,
cuius proportiones et symmetriae sic sunt constitutae. Mediana testudo inter columnas est longa pedes <span class="sc">cxx</span>, lata pedes <span class="sc">lx.</span> Porticus eius circa testudinem inter parietes et columnas lata pedes <span class="sc">xx.</span> Columnae altitudinibus perpetuis cum capitulis pedes <span class="sc">l</span>, crassitudinibus quinum, habentes post se parastaticas altas pedes xx, latas<a class="footnoteLink" href="#note_LCL251_258_2" id="target_note_LCL251_258_2"><sup>2</sup></a> pedes <span class="sc">ii</span> <span class="sc">s</span>, crassas
<span class="sc">i</span> <span class="sc">s</span>, quae sustinent trabes, in quibus invehuntur porticuum contignationes. Supraque eas aliae parastaticae
pedum <span class="sc">xviii</span>, latae binum, crassae pedem, quae excipiunt item trabes sustinentes cantherium et porticum, quae sunt summissa infra testudinem,
<span class="br"></span><span class="lineNumber">7</span><span class="br"></span>tecta. Reliqua spatia inter parastaticarum et columnarum
trabes per intercolumnia luminibus sunt relicta. Columnae sunt in latitudine<a class="footnoteLink" href="#note_LCL251_258_3" id="target_note_LCL251_258_3"><sup>3</sup></a> testudinis cum angularibus dextra ac sinistra quaternae, in longitudine, quae est foro proxima, cum isdem angularibus
octo, ex altera parte cum angularibus <span class="sc">vi</span>,<a class="footnoteLink" href="#note_LCL251_258_4" id="target_note_LCL251_258_4"><sup>4</sup></a> ideo quod mediae duae in ea parte non sunt positae, ne inpediant aspectus pronai aedis Augusti, quae est in medio latere parietis basilicae conlocata spectans




</p></section><notes><section class="footnotes"><ul><li class="note" id="note_LCL251_258_1"><a class="footnoteCrossrefLink" href="#target_note_LCL251_258_1" title="Click to highlight in text"><sup class="lineRef">1</sup>colonie <span class="italic">G</span>: columniae <span class="italic">H.</span></a></li><script type="text/javascript">document.getElementById('note_LCL251_258_1').style.display = "none";</script><li class="note" id="note_LCL251_258_2"><a class="footnoteCrossrefLink" href="#target_note_LCL251_258_2" title="Click to highlight in text"><sup class="lineRef">2</sup>latas <span class="italic">ed</span>: latae <span class="italic">H.</span></a></li><script type="text/javascript">document.getElementById('note_LCL251_258_2').style.display = "none";</script><li class="note" id="note_LCL251_258_3"><a class="footnoteCrossrefLink" href="#target_note_LCL251_258_3" title="Click to highlight in text"><sup class="lineRef">3</sup>latitudine <span class="italic">G</span>: altitudine <span class="italic">H.</span></a></li><script type="text/javascript">document.getElementById('note_LCL251_258_3').style.display = "none";</script><li class="note" id="note_LCL251_258_4"><a class="footnoteCrossrefLink" href="#target_note_LCL251_258_4" title="Click to highlight in text"><sup class="lineRef">4</sup><span class="sc">vi</span> <span class="italic">H S</span>: sex <span class="italic">G.</span></a></li><script type="text/javascript">document.getElementById('note_LCL251_258_4').style.display = "none";</script></ul></section></notes></section>