<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">

perfectae; praeterea bybliothecas, basilicas non dissimili modo quam publicorum operum magnificentia comparatas, quod in domibus eorum saepius et publica consilia et privata iudicia arbitriaque conficiuntur.</p>
<p><span class="br"></span><span class="lineNumber">3</span><span class="br"></span>Ergo si his rationibus ad singulorum generum personas, uti in libro primo de decore est scriptum, ita disposita erunt aedificia, non erit quod reprehendatur; habebunt enim ad omnes res commodas et emendatas explicationes. Earum autem rerum non solum erunt in urbe aedificiorum rationes, sed etiam ruri, praeterquam quod in urbe atria proxima ianuis solent esse, ruri ab pseudourbanis statim peristylia, deinde tunc atria habentia circum porticus pavimentatas<a class="footnoteLink" href="#note_LCL280_38_1" id="target_note_LCL280_38_1"><sup>1</sup></a> spectantes ad palaestras et ambulationes.</p>
<p>Quoad potui urbanas rationes aedificiorum summatim perscribere, proposui; nunc rusticorum expeditionum, ut sint ad usum commodae quibusque rationibus conlocare oporteat eas, dicam.</p>
<h3><span class="ac">VI</span></h3>
<p><span class="br"></span><span class="lineNumber">1</span><span class="br"></span><span class="sc">primum</span> de salubritatibus, uti in primo volumine de moenibus conlocandis scribtum est, regiones aspiciantur
et ita villae conlocentur. Magnitudines earum ad modum agri copiasque fructuum conparentur.



</p></section><notes><section class="footnotes"><ul><li class="note" id="note_LCL280_38_1"><a class="footnoteCrossrefLink" href="#target_note_LCL280_38_1" title="Click to highlight in text"><sup class="lineRef">1</sup>pavimentatas <span class="italic">Joc</span>: pavimenta <span class="italic">H.</span></a></li><script type="text/javascript">document.getElementById('note_LCL280_38_1').style.display = "none";</script></ul></section></notes></section>