<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">

laterculis besalibus pilae struantur ita dispositae, uti bipedales tegulae possint supra esse conlocatae; altitudinem autem pilae habeant pedes duo. Eaeque struantur argilla cum capillo subacta, supraque conlocentur
tegulae bipedales quae sustineant pavimentum.
<span class="br"></span><span class="lineNumber">3</span><span class="br"></span>Concamarationes vero si ex structura factae fuerint, erunt utiliores; sin autem contignationes
fuerint, figlinum opus subiciatur. Sed hoc ita erit faciendum. Regulae<a class="footnoteLink" href="#note_LCL251_304_1" id="target_note_LCL251_304_1"><sup>1</sup></a> ferreae aut arcus fiant, eaeque uncinis ferreis ad contignationem suspendantur
quam creberrimis; eaeque regulae sive arcus ita disponantur, uti tegulae sine marginibus sedere in duabus invehique possint, et ita totae concamarationes
in ferro nitentes sint perfectae. Earumque camararum superiora coagmenta ex argilla cum capillo subacta liniantur; inferior<a class="footnoteLink" href="#note_LCL251_304_2" id="target_note_LCL251_304_2"><sup>2</sup></a> autem pars, quae ad pavimentum spectat, primum testa cum calce trullizetur,<a class="footnoteLink" href="#note_LCL251_304_3" id="target_note_LCL251_304_3"><sup>3</sup></a> deinde opere albario sive tectorio poliatur. Eaeque camarae in caldariis si duplices factae fuerint, meliorem habebunt usum; non enim a vapore umor corrumpere poterit materiem contignationis, sed inter duas camaras vagabitur.
<span class="br"></span><span class="lineNumber">4</span><span class="br"></span>Magnitudines autem balneorum videntur fieri pro copia hominum; sint ita conpositae. Quanta longitudo
fuerit tertia dempta, latitudo sit, praeter scholam<a class="footnoteLink" href="#note_LCL251_304_4" id="target_note_LCL251_304_4"><sup>4</sup></a> labri et alvei. Labrum utique sub lumine faciundum videtur, ne stantes<a class="footnoteLink" href="#note_LCL251_304_5" id="target_note_LCL251_304_5"><sup>5</sup></a> circum suis umbris obscurent lucem. Scholas autem labrorum ita




</p></section><notes><section class="footnotes"><ul><li class="note" id="note_LCL251_304_1"><a class="footnoteCrossrefLink" href="#target_note_LCL251_304_1" title="Click to highlight in text"><sup class="lineRef">1</sup>regula <span class="italic">H.</span></a></li><script type="text/javascript">document.getElementById('note_LCL251_304_1').style.display = "none";</script><li class="note" id="note_LCL251_304_2"><a class="footnoteCrossrefLink" href="#target_note_LCL251_304_2" title="Click to highlight in text"><sup class="lineRef">2</sup>inferior <span class="italic">Fav</span>: interior <span class="italic">H.</span></a></li><script type="text/javascript">document.getElementById('note_LCL251_304_2').style.display = "none";</script><li class="note" id="note_LCL251_304_3"><a class="footnoteCrossrefLink" href="#target_note_LCL251_304_3" title="Click to highlight in text"><sup class="lineRef">3</sup>trulizetur <span class="italic">G</span>: tulizetur <span class="italic">H.</span></a></li><script type="text/javascript">document.getElementById('note_LCL251_304_3').style.display = "none";</script><li class="note" id="note_LCL251_304_4"><a class="footnoteCrossrefLink" href="#target_note_LCL251_304_4" title="Click to highlight in text"><sup class="lineRef">4</sup>scolam <span class="italic">H.</span></a></li><script type="text/javascript">document.getElementById('note_LCL251_304_4').style.display = "none";</script><li class="note" id="note_LCL251_304_5"><a class="footnoteCrossrefLink" href="#target_note_LCL251_304_5" title="Click to highlight in text"><sup class="lineRef">5</sup>circumstantes <span class="italic">e</span><sub>2</sub> <span class="italic">Joc.</span></a></li><script type="text/javascript">document.getElementById('note_LCL251_304_5').style.display = "none";</script></ul></section></notes></section>