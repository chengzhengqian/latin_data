<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">

erunt moenia spectabuntque ad meridiem aut occidentem,
non erunt salubria, quod per aestatem caelum meridianum sole exoriente calescit meridie ardet; item quod spectat ad occidentem, sole exorto
<span class="br"></span><span class="lineNumber">2</span><span class="br"></span>tepescit, meridie calet, vespere fervet. Igitur mutationibus caloris et refrigerationis corpora, quae in his locis sunt, vitiantur. Hoc autem licet animadvertere
etiam ex is, quae non sunt animalia. In cellis enim vinariis tectis lumina nemo capit a meridie nec ab occidente, sed a septentrione, quod ea regio nullo tempore mutationes recipit sed est firma perpetuo
et inmutabilis. Ideo etiam et granaria quae ad solis cursum spectant, bonitatem cito mutant, obsoniaque et poma, quae non in ea parte caeli ponuntur, quae est aversa a solis cursu, non diu
<span class="br"></span><span class="lineNumber">3</span><span class="br"></span>servantur. Nam semper calor cum excoquit aeribus firmitatem et vaporibus fervidis eripit exsugendo naturales virtutes, dissolvit eas et fervore mollescentes
efficit inbecillas. Ut etiam in ferro animadvertimus,
quod, quamvis natura sit durum, in fornacibus
ab ignis vapore percalefactum ita mollescit, uti in omne<a class="footnoteLink" href="#note_LCL251_36_1" id="target_note_LCL251_36_1"><sup>1</sup></a> genus formae faciliter fabricetur; et idem, cum molle et candens refrigeretur tinctum frigida, redurescat et restituatur in antiquam proprietatem.
<span class="br"></span><span class="lineNumber">4</span><span class="br"></span>Licet etiam considerare haec ita esse ex eo, quod aestate non solum in pestilentibus locis sed etiam in salubribus omnia corpora calore fiant inbecilla, et per hiemem etiam quae pestilentissimae sint regiones efficiantur salubres, ideo quod a refrigerationibus
solidantur. Non minus etiam quae ab frigidis regionibus corpora traducuntur in calidas,

</p></section><notes><section class="footnotes"><ul><li class="note" id="note_LCL251_36_1"><a class="footnoteCrossrefLink" href="#target_note_LCL251_36_1" title="Click to highlight in text"><sup class="lineRef">1</sup>omni <span class="italic">H.</span></a></li><script type="text/javascript">document.getElementById('note_LCL251_36_1').style.display = "none";</script></ul></section></notes></section>