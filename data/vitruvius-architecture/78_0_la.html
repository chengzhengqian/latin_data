<section class="div1 language" lang="la"><header><hgroup><h1>vitruvius</h1></hgroup></header><section class="div2"><p class="noindent">

ita sensus et sententiae scientiaeque disciplinis auctae perspicuae et perlucidae fuissent, non gratia neque ambitio valeret, sed si qui veris certisque laboribus doctrinarum pervenissent ad scientiam summam, eis ultro opera traderentur. Quoniam autem ea non sunt inlustria neque apparentia in aspectu, ut putamus oportuisse, et animadverto potius indoctos quam doctos gratia superare, non esse certandum iudicans cum indoctis ambitione, potius his praeceptis editis ostendam nostrae scientiae virtutem.</p>
<p><span class="br"></span><span class="lineNumber">4</span><span class="br"></span>Itaque, imperator, in primo volumine tibi de arte et quas habeat ea virtutes quibusque disciplinis oporteat esse auctum architectum, exposui et subieci causas, quidita earum oporteat eum esse peritum, rationesque summae architecturae partitione distribui finitionibusque terminavi. Deinde, quod erat primum et necessarium, de moenibus, quemadmodum eligantur loci<a class="footnoteLink" href="#note_LCL251_156_1" id="target_note_LCL251_156_1"><sup>1</sup></a> salubres, ratiocinationibus explicui, ventique qui sint et e quibus &lt;regionibus&gt;<a class="footnoteLink" href="#note_LCL251_156_2" id="target_note_LCL251_156_2"><sup>2</sup></a> singuli spirant, deformationibus grammicis<a class="footnoteLink" href="#note_LCL251_156_3" id="target_note_LCL251_156_3"><sup>3</sup></a> ostendi, platearumque et vicorum uti emendate fiant distributiones in moenibus, docui et ita finitionem primo volumine constitui. Item in secundo de materia, quas habeat in operibus utilitates et quibus virtutibus e natura rerum est comparata,
peregi. Nunc in tertio de deorum inmortalium aedibus sacris dicam et, uti oporteat, perscriptas exponam.</p>
</section><notes><section class="footnotes"><ul><li class="note" id="note_LCL251_156_1"><a class="footnoteCrossrefLink" href="#target_note_LCL251_156_1" title="Click to highlight in text"><sup class="lineRef">1</sup>loci <span class="italic">rec</span>: locis <span class="italic">H.</span></a></li><script type="text/javascript">document.getElementById('note_LCL251_156_1').style.display = "none";</script><li class="note" id="note_LCL251_156_2"><a class="footnoteCrossrefLink" href="#target_note_LCL251_156_2" title="Click to highlight in text"><sup class="lineRef">2</sup><span class="italic">add. Joc.</span></a></li><script type="text/javascript">document.getElementById('note_LCL251_156_2').style.display = "none";</script><li class="note" id="note_LCL251_156_3"><a class="footnoteCrossrefLink" href="#target_note_LCL251_156_3" title="Click to highlight in text"><sup class="lineRef">3</sup>grammicis <span class="italic">Joc</span>: grammaticis <span class="italic">H.</span></a></li><script type="text/javascript">document.getElementById('note_LCL251_156_3').style.display = "none";</script></ul></section></notes></section>