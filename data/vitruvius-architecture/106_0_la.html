<section class="div1 language" lang="la"><header><hgroup><h1>vitruvius</h1></hgroup></header><section class="div2">
<h3>II</h3>
<p><span class="br"></span><span class="lineNumber">1</span><span class="br"></span><span class="sc">Quoniam</span> autem de generibus columnarum origines et inventiones supra sunt scriptae, non alienum mihi videtur isdem rationibus de ornamentis eorum, quemadmodum
sunt prognata et quibus principiis et originibus inventa, dicere. In aedificiis omnibus insuper conlocatur materiatio variis vocabulis nominata.
Ea autem uti in nominationibus, ita in res varias habet utilitates. Trabes enim supra columnas et parastaticas et antas ponuntur; in contignationibus tigna et axes; sub tectis, si maiora spatia sunt, et transtra et capreoli,<a class="footnoteLink" href="#note_LCL251_212_1" id="target_note_LCL251_212_1"><sup>1</sup></a> si commoda, columen, et cantherii
prominentes ad extremam suggrundationem; supra cantherios templa; deinde insuper sub tegulas asseres ita prominentes, uti parietes protecturis
<span class="br"></span><span class="lineNumber">2</span><span class="br"></span>eorum tegantur. Ita unaquaeque res et locum et genus et ordinem proprium tuetur. E quibus rebus et a materiatura fabrili in lapideis et marmoreis aedium sacrarum aedificationibus artifices dispositiones
eorum scalpturis sunt imitati et eas inventiones persequendas putaverunt. Ideo, quod antiqui fabri quodam in loco aedificantes, cum ita ab interioribus parietibus ad extremas partes tigna prominentia habuissent conlocata, inter tigna struxerunt supraque coronas et fastigia venustiore specie fabrilibus operibus
ornaverunt, tum proiecturas tignorum, quantum




</p></section><notes><section class="footnotes"><ul><li class="note" id="note_LCL251_212_1"><a class="footnoteCrossrefLink" href="#target_note_LCL251_212_1" title="Click to highlight in text"><sup class="lineRef">1</sup>capreoli G: -lis <span class="italic">H.</span></a></li><script type="text/javascript">document.getElementById('note_LCL251_212_1').style.display = "none";</script></ul></section></notes></section>