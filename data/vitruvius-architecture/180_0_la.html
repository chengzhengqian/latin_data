<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">

Chortes magnitudinesque earum ad pecorum
numerum, atque quot<a class="footnoteLink" href="#note_LCL280_40_1" id="target_note_LCL280_40_1"><sup>1</sup></a> iuga boum opus fuerint ibi versari, ita finiantur. In chorte culina quam calidissimo loco designetur.<a class="footnoteLink" href="#note_LCL280_40_2" id="target_note_LCL280_40_2"><sup>2</sup></a> Coniuncta autem habeat bubilia, quorum praesepia ad focum et orientis caeli regionem spectent, ideo quod boves lumen et ignem spectando horridi non fiunt; item agricolae regionum inperiti non putant oportere aliam regionem
<span class="br"></span><span class="lineNumber">2</span><span class="br"></span>caeli boves spectare nisi ortum solis. Bubilium
autem debent esse latitudines nec minores pedum denum nec maiores <span class="sc">v</span> denum; longitudo, uti singula iuga ne minus pedes occupent septenos. Balnearia item coniuncta sint culinae; ita enim lavationi rusticae ministratio non erit longe. Torcular item proximum sit culinae; ita enim ad olearios fructus commoda erit ministratio. Habeatque coniunctam vinariam cellam habentem ab septentrione lumina fenestrarum; cum enim alia parte habuerit, quae sol calfacere possit, vinum, quod erit in ea cella, confusum ab calore efficietur inbecillum.</p>
<p><span class="br"></span><span class="lineNumber">3</span><span class="br"></span>Olearia autem ita est conlocanda, ut habeat a meridie calidisque regionibus lumen; non enim debet oleum congelari, sed tempore caloris extenuari. Magnitudines autem earum ad fructuum rationem et numerum doliorum sunt faciundae, quae, cum sint cullearia, per medium occupare debent pedes quaternos. Ipsum autem torcular, si non cocleis torquetur sed vectibus et prelo premetur, ne minus longum pedes <span class="sc">xl</span> constituatur; ita enim erit vectiario






</p></section><notes><section class="footnotes"><ul><li class="note" id="note_LCL280_40_1"><a class="footnoteCrossrefLink" href="#target_note_LCL280_40_1" title="Click to highlight in text"><sup class="lineRef">1</sup>quod <span class="italic">H.</span></a></li><script type="text/javascript">document.getElementById('note_LCL280_40_1').style.display = "none";</script><li class="note" id="note_LCL280_40_2"><a class="footnoteCrossrefLink" href="#target_note_LCL280_40_2" title="Click to highlight in text"><sup class="lineRef">2</sup>desinetur <span class="italic">H.</span></a></li><script type="text/javascript">document.getElementById('note_LCL280_40_2').style.display = "none";</script></ul></section></notes></section>