<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">

non minus troianas pugnas seu Ulixis errationes per topia, ceteraque, quae sunt eorum similibus rationibus ab rerum natura procreata.</p>
<p><span class="br"></span><span class="lineNumber">3</span><span class="br"></span>Sed haec, quae ex veris<a class="footnoteLink" href="#note_LCL280_104_1" id="target_note_LCL280_104_1"><sup>1</sup></a> rebus exempla sumebantur, nunc iniquis moribus inprobantur. &lt;Nam pinguntur&gt;<a class="footnoteLink" href="#note_LCL280_104_2" id="target_note_LCL280_104_2"><sup>2</sup></a> tectoriis monstra potius quam ex rebus finitis imagines certae: pro columnis enim struuntur calami striati, pro fastigiis appagineculi cum crispis foliis et volutis, item candelabra aedicularum sustinentia figuras, supra fastigia eorum surgentes ex radicibus cum volutis<a class="footnoteLink" href="#note_LCL280_104_3" id="target_note_LCL280_104_3"><sup>3</sup></a> teneri plures habentes in se sine ratione sedentia sigilla, non minus coliculi dimidiata<a class="footnoteLink" href="#note_LCL280_104_4" id="target_note_LCL280_104_4"><sup>4</sup></a> habentes sigilla alia humanis, alia bestiarum capitibus.</p>
<p><span class="br"></span><span class="lineNumber">4</span><span class="br"></span>Haec autem nec sunt nec fieri possunt nec fuerunt. Ergo ita novi mores coegerunt, uti inertiae mali iudices convincerent artium virtutes: quemadmodum enim potest calamus vere sustinere tectum aut candelabrum ornamenta fastigii, seu coliculus<a class="footnoteLink" href="#note_LCL280_104_5" id="target_note_LCL280_104_5"><sup>5</sup></a> tam tenuis et mollis sustinere sedens sigillum, aut de radicibus et coliculis ex parte flores dimidiataque sigilla procreari? At haec falsa videntes homines non reprehendunt sed delectantur, neque animadvertunt, si quid eorum fieri potest necne. Iudiciis autem infirmis obscuratae mentes non valent probare, quod potest esse cum auctoritate et ratione decoris. Neque enim picturae probari debent, quae non sunt similes veritati, nec, si factae sunt elegantes ab arte, ideo de his statim debet ‘recte’ iudicari, nisi





</p></section><notes><section class="footnotes"><ul><li class="note" id="note_LCL280_104_1"><a class="footnoteCrossrefLink" href="#target_note_LCL280_104_1" title="Click to highlight in text"><sup class="lineRef">1</sup>veria <span class="italic">e</span><sub>2</sub>: v&amp;eris <span class="italic">H</span>, veteris <span class="italic">S</span>, veteribus <span class="italic">G.</span></a></li><script type="text/javascript">document.getElementById('note_LCL280_104_1').style.display = "none";</script><li class="note" id="note_LCL280_104_2"><a class="footnoteCrossrefLink" href="#target_note_LCL280_104_2" title="Click to highlight in text"><sup class="lineRef">2</sup>nam pinguntur <span class="italic">G: om. H S.</span></a></li><script type="text/javascript">document.getElementById('note_LCL280_104_2').style.display = "none";</script><li class="note" id="note_LCL280_104_3"><a class="footnoteCrossrefLink" href="#target_note_LCL280_104_3" title="Click to highlight in text"><sup class="lineRef">3</sup>voluteis <span class="italic">H.</span></a></li><script type="text/javascript">document.getElementById('note_LCL280_104_3').style.display = "none";</script><li class="note" id="note_LCL280_104_4"><a class="footnoteCrossrefLink" href="#target_note_LCL280_104_4" title="Click to highlight in text"><sup class="lineRef">4</sup>dimidiata <span class="italic">Joc</span>: dimidiati <span class="italic">H.</span></a></li><script type="text/javascript">document.getElementById('note_LCL280_104_4').style.display = "none";</script><li class="note" id="note_LCL280_104_5"><a class="footnoteCrossrefLink" href="#target_note_LCL280_104_5" title="Click to highlight in text"><sup class="lineRef">5</sup>culiculus <span class="italic">H S.</span></a></li><script type="text/javascript">document.getElementById('note_LCL280_104_5').style.display = "none";</script></ul></section></notes></section>