<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">

doctos potius esse quam pecuniae confidentes, ita ponit: doctum ex omnibus solum neque in alienis locis peregrinum neque amissis familiaribus et necessariis inopem amicorum, sed in omni civitate esse civem difficilesque fortunae sine timore posse despicere casus; at<a class="footnoteLink" href="#note_LCL280_4_1" id="target_note_LCL280_4_1"><sup>1</sup></a> qui non doctrinarum sed felicitatis praesidiis putaret se esse vallatum, labidis itineribus vadentem non stabili<a class="footnoteLink" href="#note_LCL280_4_2" id="target_note_LCL280_4_2"><sup>2</sup></a> sed infirma conflictari vita.</p>
<p><span class="br"></span><span class="lineNumber">3</span><span class="br"></span>Epicurus vero non dissimiliter ait:<a class="footnoteLink" href="#note_LCL280_4_3" id="target_note_LCL280_4_3"><sup>3</sup></a> pauca sapientibus fortunam tribuere, quae autem maxima et necessaria sunt, animi mentisque cogitationibus gubernari. Haec ita etiam plures philosophi dixerunt. Non minus poetae, qui antiquas comoedias graece scripserunt, easdem sententias versibus in scaena pronuntiaverunt, ut Crates,<a class="footnoteLink" href="#note_LCL280_4_4" id="target_note_LCL280_4_4"><sup>4</sup></a> Chionides, Aristophanes, maxime etiam cum his Alexis, qui Athenienses
ait oportere ideo laudari, quod omnium Graecorum leges cogunt parentes &lt;ali&gt;<a class="footnoteLink" href="#note_LCL280_4_5" id="target_note_LCL280_4_5"><sup>5</sup></a> a liberis, Atheniensium non omnes nisi eos, qui liberos artibus erudissent.
Omnia enim munera fortunae cum dantur, ab ea faciliter adimuntur; disciplinae vero coniunctae cum animis nullo tempore deficiunt, sed permanent
<span class="br"></span><span class="lineNumber">4</span><span class="br"></span>stabiliter ad summum exitum vitae. Itaque ego maximas infinitasque parentibus ago atque habeo gratias, quod Atheniensium legem probantes me arte erudiendum curaverunt, et ea, quae non potest








</p></section><notes><section class="footnotes"><ul><li class="note" id="note_LCL280_4_1"><a class="footnoteCrossrefLink" href="#target_note_LCL280_4_1" title="Click to highlight in text"><sup class="lineRef">1</sup>ad qui <span class="italic">H.</span></a></li><script type="text/javascript">document.getElementById('note_LCL280_4_1').style.display = "none";</script><li class="note" id="note_LCL280_4_2"><a class="footnoteCrossrefLink" href="#target_note_LCL280_4_2" title="Click to highlight in text"><sup class="lineRef">2</sup>stabilis <span class="italic">H.</span></a></li><script type="text/javascript">document.getElementById('note_LCL280_4_2').style.display = "none";</script><li class="note" id="note_LCL280_4_3"><a class="footnoteCrossrefLink" href="#target_note_LCL280_4_3" title="Click to highlight in text"><sup class="lineRef">3</sup>ait <span class="italic">S</span>: aut. <span class="italic">H.</span></a></li><script type="text/javascript">document.getElementById('note_LCL280_4_3').style.display = "none";</script><li class="note" id="note_LCL280_4_4"><a class="footnoteCrossrefLink" href="#target_note_LCL280_4_4" title="Click to highlight in text"><sup class="lineRef">4</sup>Crates <span class="italic">Bondam</span>: eucrates,<span class="italic">H.</span></a></li><script type="text/javascript">document.getElementById('note_LCL280_4_4').style.display = "none";</script><li class="note" id="note_LCL280_4_5"><a class="footnoteCrossrefLink" href="#target_note_LCL280_4_5" title="Click to highlight in text"><sup class="lineRef">5</sup><span class="italic">add. rec.</span></a></li><script type="text/javascript">document.getElementById('note_LCL280_4_5').style.display = "none";</script></ul></section></notes></section>