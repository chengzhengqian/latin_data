<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">

cumque earum<a class="footnoteLink" href="#note_LCL280_224_1" id="target_note_LCL280_224_1"><sup>1</sup></a> minorem circinationem peragens saepius subiens praeterit superiorem.</p>
<p><span class="br"></span><span class="lineNumber">15</span><span class="br"></span>Quemadmodum, si in rota, qua figuli utuntur, inpositae fuerint septem formicae canalesque totidem in rota facti sint circum centrum in imo adcrescentes ad extremum, in quibus hae cogantur circinationem facere, verseturque rota in alteram partem, necesse erit eas contra rotae versationem nihil minus adversus itinera perficere, et quae proximum centrum habuerit, celerius pervagari, quaeque extremum orbem rotae peragat, etiamsi aeque celeriter ambulet, propter magnitudinem circinationis multo tardius perficere cursum: similiter astra nitentia contra mundi cursum suis itineribus perficiunt circuitum, sed caeli versatione redundationibus referuntur cotidiana temporis circumlatione.</p>
<p><span class="br"></span><span class="lineNumber">16</span><span class="br"></span>Esse autem alias stellas temperatas, alias ferventes, etiamque frigidas haec esse causa videtur, quod omnis ignis in superiora loca habet scandentem flammam. Ergo sol aethera, qui est supra se, radiis exurens efficit<a class="footnoteLink" href="#note_LCL280_224_2" id="target_note_LCL280_224_2"><sup>2</sup></a> candentem, in quibus locis habet cursum Martis stella; itaque fervens ab ardore solis efficitur. Saturni autem, quod est proxima extremo mundo tangit congelatas caeli regiones; vehementer est frigida. Ex eo Iovis, cum inter utriusque circuitiones habet cursum, a refrigeratione caloreque eorum medio convenientes temperatissimosque habere videtur effectus.</p>
</section><notes><section class="footnotes"><ul><li class="note" id="note_LCL280_224_1"><a class="footnoteCrossrefLink" href="#target_note_LCL280_224_1" title="Click to highlight in text"><sup class="lineRef">1</sup>earum <span class="italic">ed</span>: eorum <span class="italic">H.</span></a></li><script type="text/javascript">document.getElementById('note_LCL280_224_1').style.display = "none";</script><li class="note" id="note_LCL280_224_2"><a class="footnoteCrossrefLink" href="#target_note_LCL280_224_2" title="Click to highlight in text"><sup class="lineRef">2</sup>effecit <span class="italic">H.</span></a></li><script type="text/javascript">document.getElementById('note_LCL280_224_2').style.display = "none";</script></ul></section></notes></section>