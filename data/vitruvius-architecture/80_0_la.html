<section class="div1 language" lang="la"><header><hgroup><h1>vitruvius</h1></hgroup></header><section class="div2"><p class="noindent">

pictores et statuarii nobiles usi magnas et infinitas
<span class="br"></span><span class="lineNumber">3</span><span class="br"></span>laudes sunt adsecuti. Similiter vero sacrarum aedium membra ad universam totius magnitudinis summam ex partibus singulis convenientissimum debent habere commensus responsum. Item corporis centrum medium
naturaliter est umbilicus. Namque si homo conlocatus fuerit supinus<a class="footnoteLink" href="#note_LCL251_160_1" id="target_note_LCL251_160_1"><sup>1</sup></a> manibus et pedibus pansis circinique conlocatum centrum in umbilico eius, circumagendo rotundationem utrarumque manuum et pedum digiti linea tangentur. Non minus quemadmodum schema<a class="footnoteLink" href="#note_LCL251_160_2" id="target_note_LCL251_160_2"><sup>2</sup></a> rotundationis in corpore efficitur, item quadrata designatio in eo invenietur. Nam si a pedibus imis ad summum caput mensum erit eaque mensura relata fuerit ad manus pansas,<a class="footnoteLink" href="#note_LCL251_160_3" id="target_note_LCL251_160_3"><sup>3</sup></a> invenietur eadem latitudo uti altitudo, quemadmodum areae quae ad normam sunt quadratae.
<span class="br"></span><span class="lineNumber">4</span><span class="br"></span>Ergo si ita natura conposuit corpus hominis, uti proportionibus membra ad summam figurationem eius respondeant, cum causa constituisse videntur antiqui, ut etiam in operum perfectionibus singulorum membrorum ad universam figurae speciem habeant commensus exactionem. Igitur cum in omnibus operibus ordines traderent, maxime in aedibus deorum, operum et laudes et culpae aeternae solent permanere.</p>
<p><span class="br"></span><span class="lineNumber">5</span><span class="br"></span>Nec minus mensurarum rationes, quae in omnibus operibus videntur necessariae<a class="footnoteLink" href="#note_LCL251_160_4" id="target_note_LCL251_160_4"><sup>4</sup></a> esse, ex corporis membris collegerunt, uti digitum, palmum, pedem, cubitum, et eas distribuerunt in perfectum numerum, quem Graeci <span class="italic">teleon</span> dicunt. Perfectum autem antiqui






</p></section><notes><section class="footnotes"><ul><li class="note" id="note_LCL251_160_1"><a class="footnoteCrossrefLink" href="#target_note_LCL251_160_1" title="Click to highlight in text"><sup class="lineRef">1</sup>sopinus <span class="italic">H.</span></a></li><script type="text/javascript">document.getElementById('note_LCL251_160_1').style.display = "none";</script><li class="note" id="note_LCL251_160_2"><a class="footnoteCrossrefLink" href="#target_note_LCL251_160_2" title="Click to highlight in text"><sup class="lineRef">2</sup>scaema <span class="italic">H.</span></a></li><script type="text/javascript">document.getElementById('note_LCL251_160_2').style.display = "none";</script><li class="note" id="note_LCL251_160_3"><a class="footnoteCrossrefLink" href="#target_note_LCL251_160_3" title="Click to highlight in text"><sup class="lineRef">3</sup>spansas <span class="italic">H.</span></a></li><script type="text/javascript">document.getElementById('note_LCL251_160_3').style.display = "none";</script><li class="note" id="note_LCL251_160_4"><a class="footnoteCrossrefLink" href="#target_note_LCL251_160_4" title="Click to highlight in text"><sup class="lineRef">4</sup>necessaria <span class="italic">H.</span></a></li><script type="text/javascript">document.getElementById('note_LCL251_160_4').style.display = "none";</script></ul></section></notes></section>