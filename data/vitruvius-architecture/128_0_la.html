<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">

inopiam populi vastum forum videatur. Latitudo autem ita finiatur uti, longitudo in tres partes cum divisa fuerit, ex his duae partes ei dentur;<a class="footnoteLink" href="#note_LCL251_256_1" id="target_note_LCL251_256_1"><sup>1</sup></a> ita enim erit oblonga eius formatio et ad spectaculorum
<span class="br"></span><span class="lineNumber">3</span><span class="br"></span>rationem utilis dispositio. Columnae superiores quarta parte minores quam inferiores sunt constituendae,
propterea quod oneri ferendo quae sunt inferiora firmiora debent esse quam superiora. Non minus quod etiam nascentium oportet imitari naturam, ut in arboribus teretibus, abiete, cupresso, pinu, e quibus nulla non crassior est ab radicibus, dein decrescendo proceditur in altitudinem naturali contractura peraequata nascens ad cacumen. Ergo si natura nascentium ita postulat, recte est constitutum
et altitudinibus et crassitudinibus superiora inferiorum fieri contractiora.</p>
<p><span class="br"></span><span class="lineNumber">4</span><span class="br"></span>Basilicarum loca adiuncta foris quam calidissimis partibus oportet constitui, ut per hiemem sine molestia
tempestatium se conferre in eas negotiatores possint. Earumque latitudines ne minus quam ex tertia, ne plus ex dimidia longitudinis constituantur, nisi si loci natura inpedierit et aliter coegerit symmetriam
commutari. Sin autem locus erit amplior in longitudine, chalcidica in extremis constituantur, uti
<span class="br"></span><span class="lineNumber">5</span><span class="br"></span>sunt in Iulia Aquiliana. Columnae basilicarum tam altae, quam porticus latae fuerint, faciendae videntur; porticus, quam medium spatium futurum est, ex tertia finiatur. Columnae superiores minores quam inferiores, uti supra scriptum est, constituantur.





</p></section><notes><section class="footnotes"><ul><li class="note" id="note_LCL251_256_1"><a class="footnoteCrossrefLink" href="#target_note_LCL251_256_1" title="Click to highlight in text"><sup class="lineRef">1</sup>ei dentur <span class="italic">Joc</span>: iubentur <span class="italic">H.</span></a></li><script type="text/javascript">document.getElementById('note_LCL251_256_1').style.display = "none";</script></ul></section></notes></section>