<section class="div1 language" lang="la"><header><hgroup><h1>Vitruvius</h1></hgroup></header><section class="div2">
<p>Quoniam haec nobis satis videntur esse exposita, nunc insequentur balinearum dispositionum demonstrationes.</p>
<h3>X</h3>
<p><span class="br"></span><span class="lineNumber">1</span><span class="br"></span><span class="sc">Primum</span> eligendus locus est quam calidissimus, id est aversus ab septemtrione et aquilone. Ipsa autem caldaria tepidariaque lumen habeant ab occidente hiberno, si autem natura loci inpedierit, utique a meridie, quod maxime tempus lavandi a meridiano ad vesperum est constitutum. Et item est animadvertendum,
uti caldaria<a class="footnoteLink" href="#note_LCL251_302_1" id="target_note_LCL251_302_1"><sup>1</sup></a> muliebria et virilia coniuncta et in isdem regionibus sint conlocata; sic enim efficietur, ut in vasaria et hypocausis communis sit eorum utrisque. Aenea supra hypocausim tria sunt componenda, unum caldarium, alterum tepidarium,
tertium frigidarium, et ita conlocanda, uti, ex tepidario in caldarium quantum aquae caldae exierit, influat de frigidario in tepidarium ad eundem modum, testudinesque alveolorum ex communi
<span class="br"></span><span class="lineNumber">2</span><span class="br"></span>hypocausi calfaciantur. Suspensurae caldariorum ita sunt faciendae, ut primum sesquipedalibus tegulis solum sternatur inclinatum ad hypocausim, uti pila cum mittatur, non possit intro resistere, sed rursus redeat ad praefurnium ipsa per se; ita flamma facilius pervagabitur sub suspensione. Supraque






</p></section><notes><section class="footnotes"><ul><li class="note" id="note_LCL251_302_1"><a class="footnoteCrossrefLink" href="#target_note_LCL251_302_1" title="Click to highlight in text"><sup class="lineRef">1</sup>calcaria <span class="italic">H.</span></a></li><script type="text/javascript">document.getElementById('note_LCL251_302_1').style.display = "none";</script></ul></section></notes></section>