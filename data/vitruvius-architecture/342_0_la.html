<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">

antequam adpropinquaret ad murum, in umido voragine
facta consedit nec progredi nec egredi postea potuit. Itaque Demetrius, cum vidisset sapientia Diogneti se deceptum esse, cum classe sua discessit.
<span class="br"></span><span class="lineNumber">8</span><span class="br"></span>Tunc Rhodii Diogneti sollertia liberati bello publice gratias egerunt honoribusque omnibus eum et ornamentis
exornaverunt. Diognetus eam helepolim<a class="footnoteLink" href="#note_LCL280_364_1" id="target_note_LCL280_364_1"><sup>1</sup></a> reduxit in urbem et in publico conlocavit et inscripsit ‘Diognetus e manubiis id populo dedit munus.’ Ita in repugnatoriis rebus non tantum machinae, sed etiam maxime consilia sunt comparanda.</p>
<p><span class="br"></span><span class="lineNumber">9</span><span class="br"></span>Non minus Chio cum supra naves sambucarum machinas hostes conparavissent, noctu Chii<a class="footnoteLink" href="#note_LCL280_364_2" id="target_note_LCL280_364_2"><sup>2</sup></a> terram, harenam, lapides progesserunt in mare ante murum. Ita illi postero die cum accedere voluissent, naves supra aggerationem, quae fuerat<a class="footnoteLink" href="#note_LCL280_364_3" id="target_note_LCL280_364_3"><sup>3</sup></a> sub aqua, sederunt nec ad murum accedere nec retrorsus se recipere potuerunt, sed ibi malleolis confixae incendio sunt conflagratae. Apollonia<a class="footnoteLink" href="#note_LCL280_364_4" id="target_note_LCL280_364_4"><sup>4</sup></a> quoque cum circumsederetur
et specus hostes fodiendo cogitarent sine suspicione intra moenia penetrare, id autem a speculatoribus esset Apolloniatibus renuntiatum, perturbati nuntio propter timorem consiliis indigentes animis deficiebant, quod neque tempus neque certum locum scire poterant, quo emersum facturi fuissent hostes.</p>
</section><notes><section class="footnotes"><ul><li class="note" id="note_LCL280_364_1"><a class="footnoteCrossrefLink" href="#target_note_LCL280_364_1" title="Click to highlight in text"><sup class="lineRef">1</sup>heliopolim <span class="italic">H.</span></a></li><script type="text/javascript">document.getElementById('note_LCL280_364_1').style.display = "none";</script><li class="note" id="note_LCL280_364_2"><a class="footnoteCrossrefLink" href="#target_note_LCL280_364_2" title="Click to highlight in text"><sup class="lineRef">2</sup>Chii <span class="italic">ed</span>: hii <span class="italic">H S G</span><sup>c.</sup></a></li><script type="text/javascript">document.getElementById('note_LCL280_364_2').style.display = "none";</script><li class="note" id="note_LCL280_364_3"><a class="footnoteCrossrefLink" href="#target_note_LCL280_364_3" title="Click to highlight in text"><sup class="lineRef">3</sup>fuerat <span class="italic">rec</span>: -rant <span class="italic">H.</span></a></li><script type="text/javascript">document.getElementById('note_LCL280_364_3').style.display = "none";</script><li class="note" id="note_LCL280_364_4"><a class="footnoteCrossrefLink" href="#target_note_LCL280_364_4" title="Click to highlight in text"><sup class="lineRef">4</sup>appolonia <span class="italic">H</span>: appollonia <span class="italic">S.</span></a></li><script type="text/javascript">document.getElementById('note_LCL280_364_4').style.display = "none";</script></ul></section></notes></section>