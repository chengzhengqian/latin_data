<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">

et sumptuosae. Utendum autem est, ubi non est harena fossicia, fluviatica aut marina lota; inopiae quoque abietis aut sappinorum vitabuntur utendo cupresso, populo, ulmo, pinu; reliquaque his similiter
<span class="br"></span><span class="lineNumber">9</span><span class="br"></span>erunt explicanda. Alter gradus erit distributionis,
cum ad usum patrum familiarum et ad pecuniae copiam aut ad eloquentiae dignitatem aedificia alte disponentur. Namque aliter urbanas<a class="footnoteLink" href="#note_LCL251_32_1" id="target_note_LCL251_32_1"><sup>1</sup></a> domos oportere constitui videtur, aliter quibus ex possessionibus rusticis influunt fructus; non idem feneratoribus, aliter beatis et delicatis; potentibus vero, quorum cogitationibus respublica gubernatur, ad usum conlocabuntur; et omnino faciendae sunt aptae omnibus personis aedificiorum distributiones.</p>
<h3>III</h3>
<p><span class="br"></span><span class="lineNumber">1</span><span class="br"></span><span class="sc">Partes</span> ipsius architecturae sunt tres: aedificatio, gnomonice, machinatio. Aedificatio autem divisa est bipertito, e quibus una est moenium et communium
operum in publicis locis conlocatio, altera est privatorum aedificiorum explicatio. Publicorum autem distributiones sunt tres, e quibus est una<a class="footnoteLink" href="#note_LCL251_32_2" id="target_note_LCL251_32_2"><sup>2</sup></a> defensionis, altera religionis, tertia opportunitatis. Defensionis est murorum turriumque et portarum ratio ad hostium impetus perpetuo repellendos excogitata, religionis deorum inmortalium fanorum






</p></section><notes><section class="footnotes"><ul><li class="note" id="note_LCL251_32_1"><a class="footnoteCrossrefLink" href="#target_note_LCL251_32_1" title="Click to highlight in text"><sup class="lineRef">1</sup>urbanos <span class="italic">G.</span></a></li><script type="text/javascript">document.getElementById('note_LCL251_32_1').style.display = "none";</script><li class="note" id="note_LCL251_32_2"><a class="footnoteCrossrefLink" href="#target_note_LCL251_32_2" title="Click to highlight in text"><sup class="lineRef">2</sup>est una <span class="italic">H</span>: una est <span class="italic">G.</span></a></li><script type="text/javascript">document.getElementById('note_LCL251_32_2').style.display = "none";</script></ul></section></notes></section>