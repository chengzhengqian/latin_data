<section class="div1 language" lang="la"><header><hgroup><h1>vitruvius</h1></hgroup></header><section class="div2"><p class="noindent">

explicare, de quibus et quadrata saxa et caementorum ad aedificia eximuntur copiae et conparantur. Haec autem inveniuntur esse disparibus
et dissimilibus virtutibus. Sunt enim aliae molles, uti sunt circa urbem Rubrae, Pallenses, Fidenates, Albanae; aliae temperatae, uti Tiburtinae,<a class="footnoteLink" href="#note_LCL251_106_1" id="target_note_LCL251_106_1"><sup>1</sup></a>
Amiterninae, Soractinae et quae sunt his generibus; nonnullae durae, uti siliceae.<a class="footnoteLink" href="#note_LCL251_106_2" id="target_note_LCL251_106_2"><sup>2</sup></a> Sunt etiam alia genera plura, uti in Campania rubrum et nigrum tofum, in Umbria et Piceno et in Venetia <span class="br"></span><span class="lineNumber">2</span><span class="br"></span>albus, quod etiam serra dentata utilignum secatur. Sed haec omnia quae mollia sunt, hanc habent utilitatem, quod ex his saxa cum sunt exempta, in opere faciliter tractantur. Et si sunt in locis tectis, sustineant laborem, si autem in apertis et patentibus, gelicidiis et pruina congesta friantur<a class="footnoteLink" href="#note_LCL251_106_3" id="target_note_LCL251_106_3"><sup>3</sup></a> et dissolvuntur. Item secundum oram maritimam<a class="footnoteLink" href="#note_LCL251_106_4" id="target_note_LCL251_106_4"><sup>4</sup></a> ab salsugine exesa<a class="footnoteLink" href="#note_LCL251_106_5" id="target_note_LCL251_106_5"><sup>5</sup></a> diffluunt
neque perferunt aestus. Tiburtina vero et quae eodem genere sunt omnia, sufferunt et ab oneribus et a tempestatibus iniurias, sed ab igni non possunt esse tuta, simulque sunt ab eo tacta, dissiliunt et dissipantur,
ideo quod temperatura naturali parvo sunt umore itemque non multum habent terreni, sed aeris plurimum et ignis. Igitur cum et umor et












</p></section><notes><section class="footnotes"><ul><li class="note" id="note_LCL251_106_1"><a class="footnoteCrossrefLink" href="#target_note_LCL251_106_1" title="Click to highlight in text"><sup class="lineRef">1</sup>tibertinae <span class="italic">H.</span></a></li><script type="text/javascript">document.getElementById('note_LCL251_106_1').style.display = "none";</script><li class="note" id="note_LCL251_106_2"><a class="footnoteCrossrefLink" href="#target_note_LCL251_106_2" title="Click to highlight in text"><sup class="lineRef">2</sup>siliciae <span class="italic">H.</span></a></li><script type="text/javascript">document.getElementById('note_LCL251_106_2').style.display = "none";</script><li class="note" id="note_LCL251_106_3"><a class="footnoteCrossrefLink" href="#target_note_LCL251_106_3" title="Click to highlight in text"><sup class="lineRef">3</sup>friantur <span class="italic">H</span>: fricantur <span class="italic">G.</span></a></li><script type="text/javascript">document.getElementById('note_LCL251_106_3').style.display = "none";</script><li class="note" id="note_LCL251_106_4"><a class="footnoteCrossrefLink" href="#target_note_LCL251_106_4" title="Click to highlight in text"><sup class="lineRef">4</sup>oram maritimam <span class="italic">rec</span>: ora maritima <span class="italic">H.</span></a></li><script type="text/javascript">document.getElementById('note_LCL251_106_4').style.display = "none";</script><li class="note" id="note_LCL251_106_5"><a class="footnoteCrossrefLink" href="#target_note_LCL251_106_5" title="Click to highlight in text"><sup class="lineRef">5</sup>exesa <span class="italic">ed. Fl</span>: exea <span class="italic">H.</span></a></li><script type="text/javascript">document.getElementById('note_LCL251_106_5').style.display = "none";</script></ul></section></notes></section>