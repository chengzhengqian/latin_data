<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">

deinde quod defatigatis morbo viribus eorum aer agitatus est, ventorum agitationibus extenuatur,<a class="footnoteLink" href="#note_LCL251_56_1" id="target_note_LCL251_56_1"><sup>1</sup></a> unaque a vitiosis corporibus detrahit sucum et efficit ea exiliora. Contra vero lenis et crassus aer qui perflatus non habet neque crebras redundantias, propter inmotam stabilitatem adiciendo ad membra eorum alit eos et reficit, qui in his sunt inpliciti morbis.</p>
<p><span class="br"></span><span class="lineNumber">4</span><span class="br"></span>Nonnullis placuit esse ventos<a class="footnoteLink" href="#note_LCL251_56_2" id="target_note_LCL251_56_2"><sup>2</sup></a> quattuor: ab oriente aequinoctiali solanum, a meridie austrum, ab occidente aequinoctiali favonium, ab septentrionali septentrionem. Sed qui diligentius perquisierunt, tradiderunt eos esse octo, maxime quidem Andronicus Cyrrestes, qui etiam exemplum conlocavit Athenis turrem marmoream octagonon et in singulis lateribus octagoni singulorum ventorum imagines excalptas<a class="footnoteLink" href="#note_LCL251_56_3" id="target_note_LCL251_56_3"><sup>3</sup></a> contra suos cuiusque flatus designavit, supraque eam turrim metam marmoream perfecit et insuper Tritonem
aereum conlocavit dextra manu virgam porrigentem,
et ita est machinatus, uti vento circumageretur
et semper contra flatum consisteret supraque imaginem flantis venti indicem virgam teneret.
<span class="br"></span><span class="lineNumber">5</span><span class="br"></span>Itaque sunt conlocati inter solanum et austrum ab oriente hiberno eurus, inter austrum et favonium ab occidente hiberno africus, inter favonium et septentrionem
caurus, quem plures vocant corum, inter septentrionem et solanum aquilo. Hoc modo videtur esse expressum, uti capiat numerus et nomina et







</p></section><notes><section class="footnotes"><ul><li class="note" id="note_LCL251_56_1"><a class="footnoteCrossrefLink" href="#target_note_LCL251_56_1" title="Click to highlight in text"><sup class="lineRef">1</sup>extenuatur <span class="italic">Joc</span>: extenuabitur unaque <span class="italic">H.</span></a></li><script type="text/javascript">document.getElementById('note_LCL251_56_1').style.display = "none";</script><li class="note" id="note_LCL251_56_2"><a class="footnoteCrossrefLink" href="#target_note_LCL251_56_2" title="Click to highlight in text"><sup class="lineRef">2</sup>ventus <span class="italic">H.</span></a></li><script type="text/javascript">document.getElementById('note_LCL251_56_2').style.display = "none";</script><li class="note" id="note_LCL251_56_3"><a class="footnoteCrossrefLink" href="#target_note_LCL251_56_3" title="Click to highlight in text"><sup class="lineRef">3</sup>exscaptas G, excalpas <span class="italic">H.</span></a></li><script type="text/javascript">document.getElementById('note_LCL251_56_3').style.display = "none";</script></ul></section></notes></section>