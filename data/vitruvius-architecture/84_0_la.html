<section class="div1 language" lang="la"><header><hgroup><h1>vitruvius</h1></hgroup></header><section class="div2"><p class="noindent">
<span class="br"></span><span class="lineNumber">5</span><span class="br"></span>Peripteros autem erit, quae habebit in fronte et postico senas columnas, in lateribus cum angularibus undenas. Ita autem sint hae columnae conlocatae, ut intercolumnii latitudinis intervallum sit a parietibus circum ad extremos ordines columnarum, habeatque ambulationem circa cellam aedis, quemadmodum est in porticu Metelli Iovis Statoris Hermodori<a class="footnoteLink" href="#note_LCL251_168_1" id="target_note_LCL251_168_1"><sup>1</sup></a> et ad Mariana Honoris et Virtutis sine
<span class="br"></span><span class="lineNumber">6</span><span class="br"></span>postico a Mucio facta. Pseudodipteros autem sic conlocatur, ut in fronte et postico sint columnae octonae, in lateribus cum angularibus quinae denae. Sint autem parietes cellae contra quaternas columnas medianas in fronte et postico. Ita duorum intercolumniorum
et unae crassitudinis columnae spatium erit ab parietibus<a class="footnoteLink" href="#note_LCL251_168_2" id="target_note_LCL251_168_2"><sup>2</sup></a> circa ad extremos ordines columnarum. Huius exemplar Romae non est, sed Magnesiae Dianae Hermogenis Alabandei et Apollinis
<span class="br"></span><span class="lineNumber">7</span><span class="br"></span>a Menesthe facta. Dipteros autem octastylos et pronao et postico, sed circa aedem duplices habet ordines columnarum, uti est aedis Quirini dorica et Ephesi Dianae ionica a Chersiphrone constituta.
<span class="br"></span><span class="lineNumber">8</span><span class="br"></span>Hypaethros vero decastylos est in pronao et postico. Reliqua omnia eadem habet quae dipteros, sed interiore parte columnas in altitudine duplices, remotas a parietibus ad circumitionem ut porticus peristy-









</p></section><notes><section class="footnotes"><ul><li class="note" id="note_LCL251_168_1"><a class="footnoteCrossrefLink" href="#target_note_LCL251_168_1" title="Click to highlight in text"><sup class="lineRef">1</sup>Hermodori <span class="italic">Turnebus</span>: hermodi <span class="italic">H.</span></a></li><script type="text/javascript">document.getElementById('note_LCL251_168_1').style.display = "none";</script><li class="note" id="note_LCL251_168_2"><a class="footnoteCrossrefLink" href="#target_note_LCL251_168_2" title="Click to highlight in text"><sup class="lineRef">2</sup>ab par. <span class="italic">G</span>: appar. <span class="italic">H.</span></a></li><script type="text/javascript">document.getElementById('note_LCL251_168_2').style.display = "none";</script></ul></section></notes></section>