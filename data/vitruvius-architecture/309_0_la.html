<section class="div1 language" lang="la"><header><hgroup><h1>Vitruvius</h1></hgroup></header><section class="div2">
<p><span class="br"></span><span class="lineNumber">5</span><span class="br"></span>Quemadmodum etiam navis onerariae maximae gubernator ansam gubernaculi tenens, qui <span class="italic">oiax</span><a class="footnoteLink" href="#note_LCL280_298_1" id="target_note_LCL280_298_1"><sup>1</sup></a> a Graecis appellatur, una manu momento per centrum ratione pressionibus artis agitans, versat eam amplissimis et inmanibus mercis et pinus ponderibus oneratam. Eiusque vela cum sunt per altitudinem mediam mali<a class="footnoteLink" href="#note_LCL280_298_2" id="target_note_LCL280_298_2"><sup>2</sup></a> pendentia, non potest habere navis celerem cursum, cum autem in summo cacumine antemnae subductae sunt, tunc vehementiore progreditur impetu, quod non proxime calcem mali, quod est loco centri, sed in summo longius et ab eo progressa recipiunt in se vela ventum.<a class="footnoteLink" href="#note_LCL280_298_3" id="target_note_LCL280_298_3"><sup>3</sup></a></p>
<p><span class="br"></span><span class="lineNumber">6</span><span class="br"></span>Itaque uti vectis sub onere subiectus, si per medium premitur, durior est neque incumbit, cum autem caput eius summum deducitur, faciliter onus extollit, similiter vela, cum sunt per medium temperata, minorem habent virtutem, quae autem in capite mali summo conlocantur discedentia longius a centro, non acriore sed eodem flatu, pressione cacuminis vehementius cogunt progredi navem. Etiam remi circa scalmos strophis religati, cum manibus inpelluntur et reducuntur, extremis progredientibus a centro parmis maris undis spumam inpulsu vehementi protrudunt porrectam navem, secante prora liquoris raritatem.</p>
<p><span class="br"></span><span class="lineNumber">7</span><span class="br"></span>Onerum vero maxima pondera, cum feruntur a phalangariis hexaphoris et tetraphoris,<a class="footnoteLink" href="#note_LCL280_298_4" id="target_note_LCL280_298_4"><sup>4</sup></a> examinantur per ipsa media centra phalangarum, uti in diviso






</p></section><notes><section class="footnotes"><ul><li class="note" id="note_LCL280_298_1"><a class="footnoteCrossrefLink" href="#target_note_LCL280_298_1" title="Click to highlight in text"><sup class="lineRef">1</sup>οἴαξ <span class="italic">Joc</span>: nox <span class="italic">H.</span></a></li><script type="text/javascript">document.getElementById('note_LCL280_298_1').style.display = "none";</script><li class="note" id="note_LCL280_298_2"><a class="footnoteCrossrefLink" href="#target_note_LCL280_298_2" title="Click to highlight in text"><sup class="lineRef">2</sup>mediam mali <span class="italic">Joc</span>: media, ali <span class="italic">H,</span> media mali <span class="italic">G S.</span></a></li><script type="text/javascript">document.getElementById('note_LCL280_298_2').style.display = "none";</script><li class="note" id="note_LCL280_298_3"><a class="footnoteCrossrefLink" href="#target_note_LCL280_298_3" title="Click to highlight in text"><sup class="lineRef">3</sup>vela ventum <span class="italic">Joc</span>: velamentū <span class="italic">H.</span></a></li><script type="text/javascript">document.getElementById('note_LCL280_298_3').style.display = "none";</script><li class="note" id="note_LCL280_298_4"><a class="footnoteCrossrefLink" href="#target_note_LCL280_298_4" title="Click to highlight in text"><sup class="lineRef">4</sup>exaphoris et raphoris <span class="italic">H.</span></a></li><script type="text/javascript">document.getElementById('note_LCL280_298_4').style.display = "none";</script></ul></section></notes></section>