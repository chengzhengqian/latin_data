<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">

sive versurae ex loci natura fuerint conformatae, maximas
utilitates videntur habere. Circum enim porticus sive navalia<a class="footnoteLink" href="#note_LCL251_312_1" id="target_note_LCL251_312_1"><sup>1</sup></a> sunt facienda sive ex porticibus aditus &lt;ad&gt;<a class="footnoteLink" href="#note_LCL251_312_2" id="target_note_LCL251_312_2"><sup>2</sup></a> emporia, turresque ex utraque parte conlocandae,
ex quibus catenae traduci per machinas possint.</p>
<p><span class="br"></span><span class="lineNumber">2</span><span class="br"></span>Sin autem non naturalem locum neque idoneum ad tuendas ab tempestatibus naves habuerimus, ita videtur esse faciendum, uti, si nullum flumen in his locis inpedierit sed erit ex una parte statio, tunc ex altera parte structuris sive aggeribus expediantur progressus, et ita conformandae portuum conclusiones.
Eae<a class="footnoteLink" href="#note_LCL251_312_3" id="target_note_LCL251_312_3"><sup>3</sup></a> autem structurae, quae in aqua sunt futurae, videntur sic esse faciendae, uti portetur pulvis a regionibus, quae sunt a Cumis continuatae ad promunturium Minervae, isque misceatur, uti in
<span class="br"></span><span class="lineNumber">3</span><span class="br"></span>mortario duo ad unum respondeant. Deinde tunc in eo loco, qui definitus erit, arcae stipitibus robusteis et catenis inclusae in aquam demittendae destinandaeque
firmiter; deinde inter ea ex trastilis inferior pars sub aqua exaequanda et purganda, et caementis ex mortario materia mixta, quemadmodum supra scriptum est, ibi congerendum, donique<a class="footnoteLink" href="#note_LCL251_312_4" id="target_note_LCL251_312_4"><sup>4</sup></a> conpleatur structurae spatium, quod fuerit inter arcas. Hoc autem munus naturale habent ea loca, quae supra scripta sunt.</p>
<p>Sin autem propter fluctus aut impetus aperti pelagi destinae arcas non potuerint continere, tunc ab ipsa terra sive crepidine pulvinus quam firmissime struatur, isque pulvinus exaequata struatur planitia






 
</p></section><notes><section class="footnotes"><ul><li class="note" id="note_LCL251_312_1"><a class="footnoteCrossrefLink" href="#target_note_LCL251_312_1" title="Click to highlight in text"><sup class="lineRef">1</sup>sive navalia <span class="italic">rec</span>: sivenalia <span class="italic">H.</span></a></li><script type="text/javascript">document.getElementById('note_LCL251_312_1').style.display = "none";</script><li class="note" id="note_LCL251_312_2"><a class="footnoteCrossrefLink" href="#target_note_LCL251_312_2" title="Click to highlight in text"><sup class="lineRef">2</sup><span class="italic">add. Joc.</span></a></li><script type="text/javascript">document.getElementById('note_LCL251_312_2').style.display = "none";</script><li class="note" id="note_LCL251_312_3"><a class="footnoteCrossrefLink" href="#target_note_LCL251_312_3" title="Click to highlight in text"><sup class="lineRef">3</sup>eae <span class="italic">H</span>: hae <span class="italic">G.</span></a></li><script type="text/javascript">document.getElementById('note_LCL251_312_3').style.display = "none";</script><li class="note" id="note_LCL251_312_4"><a class="footnoteCrossrefLink" href="#target_note_LCL251_312_4" title="Click to highlight in text"><sup class="lineRef">4</sup>denique <span class="italic">H</span>: compleantur <span class="italic">H.</span></a></li><script type="text/javascript">document.getElementById('note_LCL251_312_4').style.display = "none";</script></ul></section></notes></section>