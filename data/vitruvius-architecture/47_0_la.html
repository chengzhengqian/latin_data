<section class="div1 language" lang="la"><header><hgroup><h1>vitruvius</h1></hgroup></header><section class="div2"><p class="noindent">

habent utilitates, quod neque in aedificationibus sunt onerosi et cum ducuntur a tempestatibus non dissolvuntur.</p>
<h3>IV</h3>
<p><span class="br"></span><span class="lineNumber">1</span><span class="br"></span><span class="sc">In</span> caementiciis autem structuris primum est de harena quaerendum, ut ea sit idonea ad materiem miscendam neque habeat terram commixtam. Genera autem harenae fossiciae sunt haec: nigra, cana, rubra, carbunculum. Ex his, quae in manu confricata, vel icta fecerit stridorem, erit optima; quae autem terrosa fuerit, non habebit asperitatem. Item si in vestimentum candidum ea contecta fuerit, postea excussa aut icta id non inquinarit neque ibi
<span class="br"></span><span class="lineNumber">2</span><span class="br"></span>terra subsiderit, erit idonea. Sin autem non erunt harenaria, unde fodiatur, tum de fluminibus aut e glarea erit excernenda, non minus etiam de litore marino. Sed ea in structuris haec habet vitia: difficulter siccescit,<a class="footnoteLink" href="#note_LCL251_94_1" id="target_note_LCL251_94_1"><sup>1</sup></a> neque onerari se continenter recipit; paries patitur,nisi intermissionibus requiescat, neque concamerationes recipit. Marina autem hoc amplius, quod etiam parietes, cum in is tectoria facta fuerint, remittentes salsuginem eorum dissolvuntur.
<span class="br"></span><span class="lineNumber">3</span><span class="br"></span>Fossiciae vero celeriter in structuris siccescunt, et tectoria permanent, et concamerationes patiuntur, sed hae, quae sunt de harenariis recentes. Si enim exemptae diutius iacent, ab sole et luna et pruina




</p></section><notes><section class="footnotes"><ul><li class="note" id="note_LCL251_94_1"><a class="footnoteCrossrefLink" href="#target_note_LCL251_94_1" title="Click to highlight in text"><sup class="lineRef">1</sup>siccescit <span class="italic">S</span>: siccessit <span class="italic">H.</span></a></li><script type="text/javascript">document.getElementById('note_LCL251_94_1').style.display = "none";</script></ul></section></notes></section>