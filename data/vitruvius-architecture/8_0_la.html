<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">

Item, aquarum ductiones et cetera, quae eiusmodi sunt, nota oportet sint architectis, uti ante caveant quam instituant aedificia, ne controversiae factis operibus
patribus familiarum relinquantur, et ut legibus scribendis prudentia cavere possit et locatori et conductori; namque si lex perite fuerit scripta, erit ut sine captione uterque ab utroque liberetur. Ex astrologia autem cognoscitur oriens, occidens, meridies,
septentrio, etiam caeli ratio, aequinoctium, solstitium, astrorum cursus; quorum notitiam si quis non habuerit, horologiorum rationem omnino scire non poterit.</p>
<p><span class="br"></span><span class="lineNumber">11</span><span class="br"></span>Cum ergo tanta haec disciplina sit, condecorata et abundans eruditionibus variis ac pluribus, non puto posse iuste repente profiteri architectos, nisi qui ab aetate puerili his gradibus disciplinarum scandendo scientia plerarumque<a class="footnoteLink" href="#note_LCL251_16_1" id="target_note_LCL251_16_1"><sup>1</sup></a> litterarum et artium nutriti pervenerint ad summum templum architecturae.
<span class="br"></span><span class="lineNumber">12</span><span class="br"></span>Ac fortasse mirum videbitur inperitis hominibus posse naturam tantum numerum doctrinarum perdiscere
et memoria continere. Cum autem animadverterint
omnes disciplinas inter se coniunctionem rerum et communicationem habere, fieri posse faciliter credent; encyclios enim disciplina uti corpus unum ex his membris est composita. Itaque qui a teneris aetatibus eruditionibus variis instruuntur, omnibus litteris agnoscunt easdem notas communicationemque
omnium disciplinarum, et ea re facilius omnia cognoscunt. Ideoque de veteribus architectis





</p></section><notes><section class="footnotes"><ul><li class="note" id="note_LCL251_16_1"><a class="footnoteCrossrefLink" href="#target_note_LCL251_16_1" title="Click to highlight in text"><sup class="lineRef">1</sup>plerarumque <span class="italic">Frisemann</span>: plerumque <span class="italic">H.</span></a></li><script type="text/javascript">document.getElementById('note_LCL251_16_1').style.display = "none";</script></ul></section></notes></section>