<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">

ideo quod ex durissimis et spissioribus<a class="footnoteLink" href="#note_LCL280_156_1" id="target_note_LCL280_156_1"><sup>1</sup></a> frigidissimisque rebus intinctas habent venarum raritates.</p>
<p><span class="br"></span><span class="lineNumber">6</span><span class="br"></span>Aquae autem species est, quae cum habeat non satis perlucidas et ipsa uti flos natat in summo, colore similis vitri purpurei. Haec maxime considerantur
Athenis. Ibi enim ex eiusmodi locis et fontibus in asty et ad portum Piraeum ducti sunt salientes, e quibus bibit nemo propter eam causam, sed lavationibus<a class="footnoteLink" href="#note_LCL280_156_2" id="target_note_LCL280_156_2"><sup>2</sup></a> et reliquis rebus utuntur, bibunt autem ex puteis et ita vitant eorum vitia. Troezeni non potest id vitari, quod omnino aliud genus aquae non reperitur, nisi quod <span class="italic">cibdeli</span> habeant; itaque in ea civitate aut omnes aut maxima parte sunt pedibus vitiosi. Cilicia vero civitate<a class="footnoteLink" href="#note_LCL280_156_3" id="target_note_LCL280_156_3"><sup>3</sup></a> Tarso flumen est nomine Cydnos, in quo podagrici crura macerantes levantur dolore.</p>
<p><span class="br"></span><span class="lineNumber">7</span><span class="br"></span>Sunt autem et alia multa genera, quae habent suas proprietates, ut in Sicilia flumen est Himeras, quod, a fonte cum est progressum, dividitur in duas partes; quae pars profluit contra Etruriam, quod per terrae dulcem sucum percurrit, est infinita dulcedine, quae altera parte per eam terram currit, unde sal foditur, salsum habet saporem. Item Paraetonio et quod est iter ad Ammonem et Casio<a class="footnoteLink" href="#note_LCL280_156_4" id="target_note_LCL280_156_4"><sup>4</sup></a> ad Aegyptum lacus sunt palustres, qui ita sunt salsi, ut habeant insuper se salem congelatum. Sunt autem et aliis pluribus locis et fontes et flumina &lt;et&gt;<a class="footnoteLink" href="#note_LCL280_156_5" id="target_note_LCL280_156_5"><sup>5</sup></a> lacus, qui per salifodinas percurrentes necessario salsi perficiuntur.</p>
<p><span class="br"></span><span class="lineNumber">8</span><span class="br"></span>Alii autem per pingues terrae venas profluentes uncti oleo fontes erumpunt, uti Solis, quod oppidum





</p></section><notes><section class="footnotes"><ul><li class="note" id="note_LCL280_156_1"><a class="footnoteCrossrefLink" href="#target_note_LCL280_156_1" title="Click to highlight in text"><sup class="lineRef">1</sup>spissioribus <span class="italic">e</span><sub>2</sub> <span class="italic">ed</span>: spissionibus <span class="italic">H.</span></a></li><script type="text/javascript">document.getElementById('note_LCL280_156_1').style.display = "none";</script><li class="note" id="note_LCL280_156_2"><a class="footnoteCrossrefLink" href="#target_note_LCL280_156_2" title="Click to highlight in text"><sup class="lineRef">2</sup>labationibus <span class="italic">H.</span></a></li><script type="text/javascript">document.getElementById('note_LCL280_156_2').style.display = "none";</script><li class="note" id="note_LCL280_156_3"><a class="footnoteCrossrefLink" href="#target_note_LCL280_156_3" title="Click to highlight in text"><sup class="lineRef">3</sup>civitate <span class="italic">Joc</span>: civitas <span class="italic">H.</span></a></li><script type="text/javascript">document.getElementById('note_LCL280_156_3').style.display = "none";</script><li class="note" id="note_LCL280_156_4"><a class="footnoteCrossrefLink" href="#target_note_LCL280_156_4" title="Click to highlight in text"><sup class="lineRef">4</sup>cassio <span class="italic">H S.</span></a></li><script type="text/javascript">document.getElementById('note_LCL280_156_4').style.display = "none";</script><li class="note" id="note_LCL280_156_5"><a class="footnoteCrossrefLink" href="#target_note_LCL280_156_5" title="Click to highlight in text"><sup class="lineRef">5</sup><span class="italic">add. ed.</span></a></li><script type="text/javascript">document.getElementById('note_LCL280_156_5').style.display = "none";</script></ul></section></notes></section>