<section class="div1 language" lang="la"><header><hgroup><h1>Vitruvius</h1></hgroup></header><section class="div2">
<p><span class="br"></span><span class="lineNumber">4</span><span class="br"></span>In his oecis fiunt virilia convivia; non enim fuerat institutum matris familiarum eorum moribus accumbere. Haec autem peristylia domus andronitides dicuntur, quod in his viri sine interpellationibus mulierum versantur. Praeterea dextra ac sinistra domunculae constituuntur habentes proprias ianuas, triclinia et cubicula commoda, uti hospites advenientes
non in peristylia sed in ea hospitalia recipiantur. Nam cum fuerunt Graeci delicatiores et fortuna opulentiores, hospitibus advenientibus instruebant triclinia, cubicula, cum penu cellas, primoque die ad cenam invitabant, postero mittebant pullos, ova, holera, poma reliquasque res agrestes. Ideo pictores ea, quae mittebantur hospitibus, picturis imitantes xenia appellaverunt. Ita patres familiarum in hospitio
non videbantur esse peregre, habentes secretam
<span class="br"></span><span class="lineNumber">5</span><span class="br"></span>in his hospitalibus liberahtatem.<a class="footnoteLink" href="#note_LCL280_48_1" id="target_note_LCL280_48_1"><sup>1</sup></a> Inter duo autem peristylia et hospitalia itinera sunt, quae mesauloe dicuntur, quod inter duas aulas media sunt interposita;
nostri autem eas andronas appellant.</p>
<p>Sed hoc valde est mirandum, nec enim graece nec latine potest id convenire. Graeci enim andronas appellant oecus, ubi convivia virilia solent esse, quod eo mulieres non accedunt. Item aliae res sunt similes, uti xystus, prothyrum, telamones<a class="footnoteLink" href="#note_LCL280_48_2" id="target_note_LCL280_48_2"><sup>2</sup></a> et nonnulla
alia eius modi. <span class="italic">Xystos</span> enim est graeca appellatione
porticus ampla latitudine, in qua athletae per hiberna tempora exercentur; nostri autem hypaethrus ambulationes xysta<a class="footnoteLink" href="#note_LCL280_48_3" id="target_note_LCL280_48_3"><sup>3</sup></a> appellant, quas





</p></section><notes><section class="footnotes"><ul><li class="note" id="note_LCL280_48_1"><a class="footnoteCrossrefLink" href="#target_note_LCL280_48_1" title="Click to highlight in text"><sup class="lineRef">1</sup><span class="italic">post</span> liberalitatem <span class="italic">H paginam versam folii</span> 87 <span class="italic">vacuam exhibet.</span></a></li><script type="text/javascript">document.getElementById('note_LCL280_48_1').style.display = "none";</script><li class="note" id="note_LCL280_48_2"><a class="footnoteCrossrefLink" href="#target_note_LCL280_48_2" title="Click to highlight in text"><sup class="lineRef">2</sup>thalamones <span class="italic">H.</span></a></li><script type="text/javascript">document.getElementById('note_LCL280_48_2').style.display = "none";</script><li class="note" id="note_LCL280_48_3"><a class="footnoteCrossrefLink" href="#target_note_LCL280_48_3" title="Click to highlight in text"><sup class="lineRef">3</sup>xysta <span class="italic">ed</span>: xysti <span class="italic">H.</span></a></li><script type="text/javascript">document.getElementById('note_LCL280_48_3').style.display = "none";</script></ul></section></notes></section>