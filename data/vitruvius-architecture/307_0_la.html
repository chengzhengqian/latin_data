<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">

res diversae et inter se dissimiles uti congruentes uti principia pariunt eos perfectus: una porrecti, quam Graeci <span class="italic">eutheiam</span> vocitant, altera rutunditatis, quam Graeci <span class="italic">cycloten</span><a class="footnoteLink" href="#note_LCL280_294_1" id="target_note_LCL280_294_1"><sup>1</sup></a> appellant. Sed vero neque sine rutunditate motus porrecti nec sine porrecto rotationis versationes onerum possunt facere levationes.</p>
<p><span class="br"></span><span class="lineNumber">2</span><span class="br"></span>Id autem ut intellegatur, exponam. Inducuntur uti centra axiculi in orbiculos et in trocleis conlocantur, per quos orbiculos funis circumactus directis ductionibus et in sucula conlocatus vectium versationibus onerum facit egressus in altum. Cuius suculae cardines uti centra porrecti in cheloniis,<a class="footnoteLink" href="#note_LCL280_294_2" id="target_note_LCL280_294_2"><sup>2</sup></a> foraminibusque eius vectes conclusi capitibus ad circinum circumactis torni ratione versando faciunt oneris elationes. Quemadmodum etiam ferreus vectis cum est admotus ad onus, quod manuum multitudo non potest movere, supposita uti centro citro<a class="footnoteLink" href="#note_LCL280_294_3" id="target_note_LCL280_294_3"><sup>3</sup></a> porrecta pressione, quod Graeci <span class="italic">hypomochlion</span> appellant, et lingua sub onus subdita, caput eius unius hominis viribus pressum id onus extollit.</p>
<p><span class="br"></span><span class="lineNumber">3</span><span class="br"></span>Id autem quod brevior pars prior vectis ab ea pressione, quod est centrum, subit sub onus, et quo longius ab eo centro distans caput eius deducitur.<a class="footnoteLink" href="#note_LCL280_294_4" id="target_note_LCL280_294_4"><sup>4</sup></a> Per id faciundo motus circinationis cogit pressionibus






</p></section><notes><section class="footnotes"><ul><li class="note" id="note_LCL280_294_1"><a class="footnoteCrossrefLink" href="#target_note_LCL280_294_1" title="Click to highlight in text"><sup class="lineRef">1</sup>κυκλωτήν <span class="italic">Joc</span>: cycletoen <span class="italic">H.</span></a></li><script type="text/javascript">document.getElementById('note_LCL280_294_1').style.display = "none";</script><li class="note" id="note_LCL280_294_2"><a class="footnoteCrossrefLink" href="#target_note_LCL280_294_2" title="Click to highlight in text"><sup class="lineRef">2</sup>cheloniis <span class="italic">S</span>: caeloniis <span class="italic">H.</span></a></li><script type="text/javascript">document.getElementById('note_LCL280_294_2').style.display = "none";</script><li class="note" id="note_LCL280_294_3"><a class="footnoteCrossrefLink" href="#target_note_LCL280_294_3" title="Click to highlight in text"><sup class="lineRef">3</sup>citro <span class="italic">adj. Gr.</span>: cito <span class="italic">H.</span></a></li><script type="text/javascript">document.getElementById('note_LCL280_294_3').style.display = "none";</script><li class="note" id="note_LCL280_294_4"><a class="footnoteCrossrefLink" href="#target_note_LCL280_294_4" title="Click to highlight in text"><sup class="lineRef">4</sup>deducitur per id <span class="italic">Ro</span>: per id deducitur <span class="italic">H.</span></a></li><script type="text/javascript">document.getElementById('note_LCL280_294_4').style.display = "none";</script></ul></section></notes></section>