<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">
<span class="br"></span><span class="lineNumber">6</span><span class="br"></span>inpedietur. Aditus complures et spatiosos oportet disponere, nec coniunctos superiores inferioribus, sed ex omnibus locis perpetuos et directos sine<a class="footnoteLink" href="#note_LCL251_266_1" id="target_note_LCL251_266_1"><sup>1</sup></a> inversuris
faciendos, uti, cum populus dimittatur de spectaculis,
ne comprimatur, sed habeat ex omnibus locis exitus separatos sine inpeditione.</p>
<p>Etiam diligenter est animadvertendum, ne sit locus surdus, sed ut in eo vox quam clarissime vagari possit. Hoc vero fieri ita poterit, si locus electus
<span class="br"></span><span class="lineNumber">6</span><span class="br"></span>fuerit, ubi non inpediantur resonantia. Vox autem ut spiritus fluens aeris, et actu sensibilis auditu. Ea movetur circulorum rutundationibus infinitis, uti si in stantem aquam lapide inmisso nascantur innumerabiles
undarum circuli crescentes a centro, quam latissime possint, et vagantes, nisi angustia loci interpellaverit
aut aliqua offensio, quae non patitur designationes
earum undarum ad exitus pervenire. Itaque cum interpellentur offensionibus, primae redundantes
insequentium disturbant designationes.
<span class="br"></span><span class="lineNumber">7</span><span class="br"></span>Eadem ratione vox ita ad circinum efficit motiones; sed in aqua<a class="footnoteLink" href="#note_LCL251_266_2" id="target_note_LCL251_266_2"><sup>2</sup></a> circuli planitiae in latitudine moventur, vox et in latitudine progreditur et altitudinem gradatim
scandit. Igitur ut in aqua undarum designationibus,
item in voce cum offensio nulla primam undam interpellaverit, non disturbat secundam<a class="footnoteLink" href="#note_LCL251_266_3" id="target_note_LCL251_266_3"><sup>3</sup></a> nec







</p></section><notes><section class="footnotes"><ul><li class="note" id="note_LCL251_266_1"><a class="footnoteCrossrefLink" href="#target_note_LCL251_266_1" title="Click to highlight in text"><sup class="lineRef">1</sup>sine <span class="italic">rec</span>: siue <span class="italic">H.</span></a></li><script type="text/javascript">document.getElementById('note_LCL251_266_1').style.display = "none";</script><li class="note" id="note_LCL251_266_2"><a class="footnoteCrossrefLink" href="#target_note_LCL251_266_2" title="Click to highlight in text"><sup class="lineRef">2</sup>ininaquā, <span class="italic">H.</span></a></li><script type="text/javascript">document.getElementById('note_LCL251_266_2').style.display = "none";</script><li class="note" id="note_LCL251_266_3"><a class="footnoteCrossrefLink" href="#target_note_LCL251_266_3" title="Click to highlight in text"><sup class="lineRef">3</sup>secundā <span class="italic">G</span>: -dum <span class="italic">H.</span></a></li><script type="text/javascript">document.getElementById('note_LCL251_266_3').style.display = "none";</script></ul></section></notes></section>