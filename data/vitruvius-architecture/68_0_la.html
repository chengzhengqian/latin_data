<section class="div1 language" lang="la"><header><hgroup><h1>vitruvius</h1></hgroup></header><section class="div2"><p class="noindent">

satietatibus abundans parumque habens umoris et aeris et ignis, cum in terrenis operibus obruitur, infinitam habet aeternitatem. Ex eo cum tangitur umore, non habens foraminum raritates propter spissitatem non potest in corpus recipere liquorem, sed fugiens ab umore resistit et torquetur et efficit, <span class="br"></span><span class="lineNumber">9</span><span class="br"></span>in quibus est operibus, ea rimosa. Aesculus vero, quod est omnibus principiis temperata, habet in aedificiis magnas utilitates; sed ea, cum in umore conlocatur, recipiens penitus per foramina liquorem eiecto aere et igni operatione umidae potestatis vitiatur. Cerrus quercus fagus, quod pariter habent mixtionem umoris et ignis et terreni, aeris plurimum, provisa<a class="footnoteLink" href="#note_LCL251_136_1" id="target_note_LCL251_136_1"><sup>1</sup></a> raritates umoris penitus recipiendo celeriter marcescunt. Populus alba et nigra, item salix, tilia vitex ignis et aeris habendo satietatem, umoris temperate, parum autem terreni habens<a class="footnoteLink" href="#note_LCL251_136_2" id="target_note_LCL251_136_2"><sup>2</sup></a> leviore temperatura comparata, egregiam habere videtur in usu rigiditatem. Ergo cum non sint dura terreni mixtione propter raritatem sunt candida et in sculpturis <span class="br"></span><span class="lineNumber">10</span><span class="br"></span>commodam praestant tractabilitatem. Alnus autem, quae proxima fluminum ripis procreatur et minime materies utilis videtur, habet in se egregias rationes. Etenim aere et igni plurimo temperata, non multum terreno, umore paulo. Itaque in palustribus<a class="footnoteLink" href="#note_LCL251_136_3" id="target_note_LCL251_136_3"><sup>3</sup></a>
</p></section><notes><section class="footnotes"><ul><li class="note" id="note_LCL251_136_1"><a class="footnoteCrossrefLink" href="#target_note_LCL251_136_1" title="Click to highlight in text"><sup class="lineRef">1</sup>puisa <span class="italic">H</span>: provisa <span class="italic">Gr.</span></a></li><script type="text/javascript">document.getElementById('note_LCL251_136_1').style.display = "none";</script><li class="note" id="note_LCL251_136_2"><a class="footnoteCrossrefLink" href="#target_note_LCL251_136_2" title="Click to highlight in text"><sup class="lineRef">2</sup>habentes <span class="italic">H</span>: habens <span class="italic">G.</span></a></li><script type="text/javascript">document.getElementById('note_LCL251_136_2').style.display = "none";</script><li class="note" id="note_LCL251_136_3"><a class="footnoteCrossrefLink" href="#target_note_LCL251_136_3" title="Click to highlight in text"><sup class="lineRef">3</sup>itaque in palustribus <span class="italic">Schn.</span>: itaque non minus habent in corpore umoris in plaustribus <span class="italic">H.</span></a></li><script type="text/javascript">document.getElementById('note_LCL251_136_3').style.display = "none";</script></ul></section></notes></section>