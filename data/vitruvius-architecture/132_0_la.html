<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">

habent venas, in quas insiduntur aurarum flatus, qui, si a regionibus palustribus aut aliis regionibus vitiosis<a class="footnoteLink" href="#note_LCL251_264_1" id="target_note_LCL251_264_1"><sup>1</sup></a>
advenient, nocentes spiritus corporibus infundent. Itaque si curiosius eligetur locus theatro, vitabuntur
<span class="br"></span><span class="lineNumber">2</span><span class="br"></span>vitia. Etiamque providendum est, nene impetus habeat a meridie. Sol enim cum implet eius rutunditatem,
aer conclusus curvatura neque habens potestatem vagandi versando confervescit et candens adurit excoquitque et inminuit e corporibus umores. Ideo maxime vitandae sunt his rebus vitiosae regiones
<span class="br"></span><span class="lineNumber">3</span><span class="br"></span>et eligendae salubres. Fundamentorum autem, si in montibus fuerit, facilior erit ratio; sed si necessitas coegerit in plano aut palustri loco ea constitui, solidationes
substructionesque ita erunt faciendae, quemadmodum
de fundationibus aedium sacrarum in tertio libro est scriptum. Insuper fundamenta lapideis et marmoreis copiis gradationes ab substructione
<span class="br"></span><span class="lineNumber">4</span><span class="br"></span>fieri debent. Praecinctiones ad altitudines theatrorum pro rata parte faciendae videntur, neque altiores quam quanta praecinctionis itineris sit latitudo.
Si enim excelsiores fuerint, repellent et eicient in superiorem partem<a class="footnoteLink" href="#note_LCL251_264_2" id="target_note_LCL251_264_2"><sup>2</sup></a> vocem nec patientur<a class="footnoteLink" href="#note_LCL251_264_3" id="target_note_LCL251_264_3"><sup>3</sup></a> in sedibus suis, quae<a class="footnoteLink" href="#note_LCL251_264_4" id="target_note_LCL251_264_4"><sup>4</sup></a> supra praecinctiones, verborum casus certa significatione ad aures pervenire. Et ad summam ita est gubernandum, uti, linea cum ad imum gradum et ad summum extenta fuerit, omnia cacumina graduum angulosque tangat; ita vox non








</p></section><notes><section class="footnotes"><ul><li class="note" id="note_LCL251_264_1"><a class="footnoteCrossrefLink" href="#target_note_LCL251_264_1" title="Click to highlight in text"><sup class="lineRef">1</sup>viciosis <span class="italic">H.</span></a></li><script type="text/javascript">document.getElementById('note_LCL251_264_1').style.display = "none";</script><li class="note" id="note_LCL251_264_2"><a class="footnoteCrossrefLink" href="#target_note_LCL251_264_2" title="Click to highlight in text"><sup class="lineRef">2</sup>eicientem superiorem partem <span class="italic">H.</span></a></li><script type="text/javascript">document.getElementById('note_LCL251_264_2').style.display = "none";</script><li class="note" id="note_LCL251_264_3"><a class="footnoteCrossrefLink" href="#target_note_LCL251_264_3" title="Click to highlight in text"><sup class="lineRef">3</sup>pacientur <span class="italic">H.</span></a></li><script type="text/javascript">document.getElementById('note_LCL251_264_3').style.display = "none";</script><li class="note" id="note_LCL251_264_4"><a class="footnoteCrossrefLink" href="#target_note_LCL251_264_4" title="Click to highlight in text"><sup class="lineRef">4</sup><span class="italic">H om.</span> <span class="italic">verbum.</span></a></li><script type="text/javascript">document.getElementById('note_LCL251_264_4').style.display = "none";</script></ul></section></notes></section>