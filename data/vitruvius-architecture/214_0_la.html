<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">

veritate rationem habere facti, in picturis probaverimus, accedimus et nos his civitatibus, quae propter haec vitia insipientes sunt iudicatae.’</p>
<p><span class="br"></span><span class="lineNumber">7</span><span class="br"></span>Itaque Apaturius contra respondere non est ausus, sed sustulit scaenam et ad rationem veritatis commutatam postea correctam adprobavit.<a class="footnoteLink" href="#note_LCL280_108_1" id="target_note_LCL280_108_1"><sup>1</sup></a> Utinam dii inmortales fecissent, uti Licymnius<a class="footnoteLink" href="#note_LCL280_108_2" id="target_note_LCL280_108_2"><sup>2</sup></a> revivisceret et corrigeret hanc amentiam tectoriorumque errantia instituta! Sed quare vincat veritatem ratio falsa, non erit alienum exponere. Quod enim antiqui insumentes laborem ad industriam probare contendebant artibus, id nunc coloribus et eorum alleganti<a class="footnoteLink" href="#note_LCL280_108_3" id="target_note_LCL280_108_3"><sup>3</sup></a> specie consecuntur, et quam subtilitas artificis adiciebat operibus auctoritatem, nunc dominicus sumptus efficit, ne desideretur.</p>
<p><span class="br"></span><span class="lineNumber">8</span><span class="br"></span>Quis enim antiquorum non uti medicamento minio parce videtur usus esse? At nunc passim plerumque toti parietes inducuntur. Accedit huc chrysocolla, ostrum, armenium. Haec vero cum inducuntur, etsi non ab arte sunt posita, fulgentes oculorum reddunt visus, et ideo quod pretiosa sunt, legibus excipiuntur, ut ab domino, non a redemptore repraesententur.</p>
<p>Quae commune facere<a class="footnoteLink" href="#note_LCL280_108_4" id="target_note_LCL280_108_4"><sup>4</sup></a> potui, ut ab errore dis-cedatur in opere tectorio, satis exposui; nunc de apparitionibus, ut succurrere potuerit, dicam, et primum, quoniam de calce initio est dictum, nunc de marmore ponam.</p>
</section><notes><section class="footnotes"><ul><li class="note" id="note_LCL280_108_1"><a class="footnoteCrossrefLink" href="#target_note_LCL280_108_1" title="Click to highlight in text"><sup class="lineRef">1</sup>adprobabit <span class="italic">H S.</span></a></li><script type="text/javascript">document.getElementById('note_LCL280_108_1').style.display = "none";</script><li class="note" id="note_LCL280_108_2"><a class="footnoteCrossrefLink" href="#target_note_LCL280_108_2" title="Click to highlight in text"><sup class="lineRef">2</sup>uti licinius <span class="italic">H G</span>, utlicinius <span class="italic">S.</span></a></li><script type="text/javascript">document.getElementById('note_LCL280_108_2').style.display = "none";</script><li class="note" id="note_LCL280_108_3"><a class="footnoteCrossrefLink" href="#target_note_LCL280_108_3" title="Click to highlight in text"><sup class="lineRef">3</sup>alleganti <span class="italic">Gr</span>: aliganti <span class="italic">H.</span></a></li><script type="text/javascript">document.getElementById('note_LCL280_108_3').style.display = "none";</script><li class="note" id="note_LCL280_108_4"><a class="footnoteCrossrefLink" href="#target_note_LCL280_108_4" title="Click to highlight in text"><sup class="lineRef">4</sup>cummonefacere <span class="italic">H</span> = κοινωνεῖν <span class="italic">N.T.</span></a></li><script type="text/javascript">document.getElementById('note_LCL280_108_4').style.display = "none";</script></ul></section></notes></section>