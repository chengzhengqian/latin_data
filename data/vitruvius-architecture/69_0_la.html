<section class="div1 language" lang="la"><header><hgroup><h1>vitruvius</h1></hgroup></header><section class="div2"><p class="noindent">

locis infra fundamenta aedificiorum palationibus crebre fixa,recipiens in se quod minus habet in corpore liquoris, permanet inmortalis ad aeternitatem et sustinet inmania pondera structurae et sine vitiis conservat. Ita quae<a class="footnoteLink" href="#note_LCL251_138_1" id="target_note_LCL251_138_1"><sup>1</sup></a> non potest extra terram paulum tempus durare, ea in umore obruta permanet
<span class="br"></span><span class="lineNumber">11</span><span class="br"></span>ad diuturnitatem. Est autem maximum id considerare Ravennae, quod ibi omnia opera et publica et privata sub fundamentis eius generis habeant palos. Ulmus vero et fraxinus maximos habent umoris minimumque aeris et ignis, terreni temperate mixtione comparatae. Sunt in operibus, cum fabricantur, lentae et ab pondere umoris non habent rigorem et celeriter pandant; simul autem vetustate sunt aridae factae aut in agro perfecto qui est eis liquor stantes emoriuntur, fiunt duriores et in commissuris et coagmentationibus ab lentitudine
<span class="br"></span><span class="lineNumber">12</span><span class="br"></span>firmas recipiunt catenationes. Item carpinus, quod est minima ignis et terreni mixtione, aeris autem et umoris summa continetur temperatura, non est fragilis, sed habet utilissimam tractabilitatem. Itaque Graeci, quod ex ea materia iuga iumentis conparant, quod apud eos iuga <span class="italic">zyga</span> vocitantur, item <span class="italic">zygian</span> eam<a class="footnoteLink" href="#note_LCL251_138_2" id="target_note_LCL251_138_2"><sup>2</sup></a> appellant. Non minus est admirandum de cupresso et pinu, quod eae habentes umoris abundantiam aequamque ceterorum mixtionem, propter umoris satietatem in operibus solent esse pandae, sed in vetustatem sine vitiis conservantur, quod is liquor, qui inest penitus in corporibus earum, habet amarum saporem qui propter acritudinem





</p></section><notes><section class="footnotes"><ul><li class="note" id="note_LCL251_138_1"><a class="footnoteCrossrefLink" href="#target_note_LCL251_138_1" title="Click to highlight in text"><sup class="lineRef">1</sup>itaq, <span class="italic">H</span> (<span class="italic">corr. Joc.</span>)</a></li><script type="text/javascript">document.getElementById('note_LCL251_138_1').style.display = "none";</script><li class="note" id="note_LCL251_138_2"><a class="footnoteCrossrefLink" href="#target_note_LCL251_138_2" title="Click to highlight in text"><sup class="lineRef">2</sup><span class="italic">Ζυγιαν</span> eam <span class="italic">Joc</span>: zigaeam <span class="italic">H.</span></a></li><script type="text/javascript">document.getElementById('note_LCL251_138_2').style.display = "none";</script></ul></section></notes></section>