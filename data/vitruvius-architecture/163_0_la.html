<section class="div1 language" lang="la"><header><hgroup><h1>Vitruvius</h1></hgroup></header><section class="div2"><p class="noindent">

esse probata sine litteraturae encyclioque doctrinarum omnium disciplina. Cum ergo et parentium cura et praeceptorum doctrinis auctas haberem copias disciplinarum, philologis et philotechinis rebus commentariorumque
scribturis me delectans eas possessiones
animo paravi, e quibus haec est fructuum summa: nullas<a class="footnoteLink" href="#note_LCL280_6_1" id="target_note_LCL280_6_1"><sup>1</sup></a> plus habendi esse necessitates eamque esse proprietatem, divitiarum maxime, nihil desiderare. Sed forte nonnulli haec levia iudicantes putant eo<a class="footnoteLink" href="#note_LCL280_6_2" id="target_note_LCL280_6_2"><sup>2</sup></a> esse sapientes, qui pecunia sunt copiosi. Itaque plerique ad id propositum contendentes audacia adhibita cum divitiis etiam notitiam sunt consecuti.</p>
<p><span class="br"></span><span class="lineNumber">5</span><span class="br"></span>Ego autem, Caesar, non ad pecuniam parandam ex arte dedi studium, sed potius tenuitatem cum bona fama quam abundantiam cum infamia sequendam probavi. Ideo notities parum est adsecuta. Sed tamen his voluminibus editis, ut spero, etiam posteris ero notus. Neque est mirandum, quid ita pluribus sim ignotus. Ceteri architecti rogant et ambigunt, ut architectent;<a class="footnoteLink" href="#note_LCL280_6_3" id="target_note_LCL280_6_3"><sup>3</sup></a> mihi autem a praeceptoribus
est traditum: rogatum, non rogantem oportere suscipere curam, quod ingenuus color movetur pudore petendo rem suspiciosam. Nam beneficium dantes, non accipientes ambiuntur. Quid enim putemus suspicari, qui rogetur de patrimonio sumptus faciendos committere gratiae petentis,





</p></section><notes><section class="footnotes"><ul><li class="note" id="note_LCL280_6_1"><a class="footnoteCrossrefLink" href="#target_note_LCL280_6_1" title="Click to highlight in text"><sup class="lineRef">1</sup>nullas <span class="italic">G</span>: nulla <span class="italic">H.</span></a></li><script type="text/javascript">document.getElementById('note_LCL280_6_1').style.display = "none";</script><li class="note" id="note_LCL280_6_2"><a class="footnoteCrossrefLink" href="#target_note_LCL280_6_2" title="Click to highlight in text"><sup class="lineRef">2</sup>putantes eo esse <span class="italic">H.</span></a></li><script type="text/javascript">document.getElementById('note_LCL280_6_2').style.display = "none";</script><li class="note" id="note_LCL280_6_3"><a class="footnoteCrossrefLink" href="#target_note_LCL280_6_3" title="Click to highlight in text"><sup class="lineRef">3</sup>architentent <span class="italic">H.</span></a></li><script type="text/javascript">document.getElementById('note_LCL280_6_3').style.display = "none";</script></ul></section></notes></section>