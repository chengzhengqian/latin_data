<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
usquam tempus, nullum locum quietum aut securum esse sineret; oppugnatio necessaria munitorum castellorum, laboriosa simul periculosaque; inops regio, quae parsimonia astringeret milites, praedae haud multum praeberet. <span class="br"></span><span class="lineNumber">7</span><span class="br"></span>itaque non lixa sequebatur, non iumentorum longus ordo agmen extendebat. nihil praeter arma et viros omnem spem in armis habentes erat. <span class="br"></span><span class="lineNumber">8</span><span class="br"></span>nec deerat unquam cum iis vel materia belli vel causa, quia propter domesticam inopiam vicinos agros incursabant. nec tamen in discrimen summae rerum pugnabatur.</p>
<p>2. C. Flaminius consul, cum Friniatibus Liguribus in agro eorum pluribus proeliis secundis factis, in deditionem gentem accepit et arma ademit. <span class="br"></span><span class="lineNumber">2</span><span class="br"></span>ea quia non sincera fide tradebant cum castigarentur, relictis vicis in montem Auginum profugerunt. <span class="br"></span><span class="lineNumber">3</span><span class="br"></span>confestim secutus est consul. ceterum effusi rursus, et pars maxima inermes, per invia et rupes deruptas praecipitantes fugerunt, qua sequi hostis non posset. ita trans Appenninum abierunt. qui castris se tenuerant, circumsessi et expugnati sunt. </p>
<p><span class="br"></span><span class="lineNumber">4</span><span class="br"></span>Inde trans Appenninum ductae legiones. ibi montis quem ceperant altitudine paulisper se tutati, mox in deditionem concesserunt. tum conquisita cum intentiore cura arma, et omnia adempta.</p>
<p><span class="br"></span><span class="lineNumber">5</span><span class="br"></span>Translatum deinde ad Apuanos Ligures bellum, qui in 

</p></section><notes></notes></section>