<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 populi Romani quam fratrem P. Claudi esse—quin ille sedens pro tribunali aut arbitrum aut tacitum spectatorem comitiorum se praeberet—, coerceri tamen ab effuso studio nequit. <span class="br"></span><span class="lineNumber">12</span><span class="br"></span>magnis contentionibus tribunorum quoque plebi, qui aut contra consulem aut pro studio eius pugnabant, comitia aliquotiens turbata, donec pervicit Appius ut deiecto Fabio fratrem traheret. <span class="br"></span><span class="lineNumber">13</span><span class="br"></span>creatus P. Claudius Pulcher praeter spem suam et ceterorum. locum suum tenuit L. Porcius Licinus, quia moderatis studiis non vi Claudiana inter plebeios certatum est.</p>
<p><span class="br"></span><span class="lineNumber">14</span><span class="br"></span>Praetorum inde comitia sunt habita: C. Decimius Flavus, P Sempronius Longus, P. Cornelius Cethegus, Q. Naevius Matho, C. Sempronius Blaesus, A. Terentius Varro praetores facti. <span class="br"></span><span class="lineNumber">15</span><span class="br"></span>haec eo anno, quo Ap. Claudius M. Sempronius consules fuerunt, domi militiaeque gesta.</p>
<p>33. Principio insequentis anni P. Claudius L. Porcius consules, cum Q. Caecilius M. Baebius Ti. Sempronius, qui ad disceptandum inter Philippum et Eumenen reges Thessalorumque civitates missi erant, <span class="br"></span><span class="lineNumber">2</span><span class="br"></span>legationem renuntiassent, regum quoque eorum civitatiumque legatos in senatum introduxerunt. <span class="br"></span><span class="lineNumber">3</span><span class="br"></span>eadem utrimque iterata quae dicta apud legatos in Graecia erant. aliam deinde novam 


</p></section><notes></notes></section>