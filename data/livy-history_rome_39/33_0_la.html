<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 postero die praetores facti P. Cornelius Cethegus, A. Postumius Albinus, C. Afranius Stellio, C. Atilius Serranus, L. Postumius Tempsanus, M. Claudius Marcellus.<a class="footnoteLink" href="#note_LCL313_272_23" id="target_note_LCL313_272_23"><sup>23</sup></a></p>
<p><span class="br"></span><span class="lineNumber">3</span><span class="br"></span>Extremo anni, quia Sp. Postumius consul renuntiaverat peragrantem se propter quaestiones utrumque litus Italiae desertas colonias Sipontum supero Buxentum infero mari invenisse, <span class="br"></span><span class="lineNumber">4</span><span class="br"></span>triumviri ad colonos eo scribendos ex senatus consulto ab T. Maenio praetore urbano creati sunt L. Scribonius Libo M. Tuccius Cn. Baebius Tamphilus.</p>
<p><span class="br"></span><span class="lineNumber">5</span><span class="br"></span>Cum Perseo rege et Macedonibus bellum quod imminebat, non unde plerique opinantur, nec ab ipso Perseo causas cepit: incohata initia a Philippo sunt; et is ipse, si diutius vixisset, id bellum gessisset. <span class="br"></span><span class="lineNumber">6</span><span class="br"></span>una eum res, cum victo leges imponerentur, maxime angebat, quod qui Macedonum ab se defecerant in bello, in eos ius saeviendi ademptum ei ab senatu erat, <span class="br"></span><span class="lineNumber">7</span><span class="br"></span>cum, quia rem integram Quinctius in condicionibus pacis distulerat, non desperasset impetrari posse. <span class="br"></span><span class="lineNumber">8</span><span class="br"></span>Antiocho rege deinde bello superato ad Thermopylas, divisis partibus, cum per eosdem dies consul Acilius Heracleam Philippus Lamiam oppugnasset, <span class="br"></span><span class="lineNumber">9</span><span class="br"></span>capta Heraclea quia iussus abscedere a moenibus Lamiae erat Romanisque oppidum deditum est, aegre eam rem 





</p></section><notes><section class="footnotes"><ul><li class="note" id="note_LCL313_272_23"><a class="footnoteCrossrefLink" href="#target_note_LCL313_272_23" title="Click to highlight in text"><sup class="lineRef">23</sup>Marcellus <span class="italic">Holk. Esc. Fr. 2</span>: Marcellinus Ï‡</a></li><script type="text/javascript">document.getElementById('note_LCL313_272_23').style.display = "none";</script></ul></section></notes></section>