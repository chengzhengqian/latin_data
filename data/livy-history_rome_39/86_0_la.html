<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
satis constabat utrum Latinam an civium Romanorum deduci placeret. postremo Latinam potius coloniam deducendam patres censuerunt. <span class="br"></span><span class="lineNumber">6</span><span class="br"></span>triumviri creati sunt P. Scipio Nasica C. Flaminius L. Manlius Acidinus.</p>
<p>Eodem anno Mutina et Parma coloniae civium Romanorum sunt deductae, <span class="br"></span><span class="lineNumber">7</span><span class="br"></span>bina milia hominum, in agrum qui proxime Boiorum ante Tuscorum fuerat; octona iugera Parmae quina Mutinae acceperunt. <span class="br"></span><span class="lineNumber">8</span><span class="br"></span>deduxerunt triumviri M. Aemilius Lepidus T. Aebutius Parrus L. Quinctius Crispinus. <span class="br"></span><span class="lineNumber">9</span><span class="br"></span>et Saturnia colonia civium Romanorum in agrum Caletranum est deducta. deduxerunt triumviri Q. Fabius Labeo C. Afranius Stellio Ti. Sempronius Gracchus. in singulos iugera data dena.</p>
<p>56. Eodem anno A. Terentius proconsul haud procul flumine Hibero, in agro Ausetano, et proelia secunda cum Celtiberis fecit, et oppida, quae ibi communierant, aliquot expugnavit. <span class="br"></span><span class="lineNumber">2</span><span class="br"></span>ulterior Hispania eo anno in pace fuit, quia et P. Sempronius proconsul diuturno morbo est implicitus, et nullo lacessente peropportune quieverunt Lusitani. <span class="br"></span><span class="lineNumber">3</span><span class="br"></span>nec in Liguribus memorabile quicquam a Q. Fabio consule gestum.</p>
<p>Ex Histria revocatus M. Marcellus, exercitu dimisso, Romam comitiorum causa rediit. <span class="br"></span><span class="lineNumber">4</span><span class="br"></span>creavit consules Cn. Baebium Tamphilum et L. Aemilium Paullum. cum M. 





</p></section><notes></notes></section>