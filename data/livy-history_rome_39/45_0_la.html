<section class="div1 language" lang="la"><header><hgroup><h1>LIVY</h1></hgroup></header><section class="div2">
<p>30. Eodem anno in Hispania praetores C. Calpurnius et L. Quinctius, cum primo vere ex hibernis copias eductas in Baeturia iunxissent, in Carpetaniam, ubi hostium castra erant, progressi sunt, communi animo consilioque parati rem gerere. <span class="br"></span><span class="lineNumber">2</span><span class="br"></span>haud procul Toleto et Dipone urbibus inter pabulatores pugna orta est; quibus dum utrimque subvenitur a castris, paulatim omnes copiae in aciem eductae sunt. <span class="br"></span><span class="lineNumber">3</span><span class="br"></span>in eo tumultuario certamine et loca sua et genus pugnae pro hoste fuere. duo exercitus Romani fusi atque in castra compulsi sunt. <span class="br"></span><span class="lineNumber">4</span><span class="br"></span>non institere perculsis hostes. praetores Romani, ne postero die castra oppugnarentur, silentio proximae noctis tacito signo exercitum abduxerunt. <span class="br"></span><span class="lineNumber">5</span><span class="br"></span>luce prima Hispani acie instructa ad vallum accesserunt, vacuaque praeter spem castra ingressi, quae relicta inter nocturnam trepidationem erant diripuerunt, regressique in castra sua paucos dies quieti iis stativis manserunt. <span class="br"></span><span class="lineNumber">6</span><span class="br"></span>Romanorum sociorumque in proelio fugaque ad quinque milia occisa, quorum spoliis se hostes armarunt. inde ad Tagum flumen profecti sunt.</p>
<p><span class="br"></span><span class="lineNumber">7</span><span class="br"></span>Praetores interim Romani omne id tempus contrahendis ex civitatibus sociis Hispanorum auxiliis et reficiendis ab terrore adversae pugnae militum animis consumpserunt. <span class="br"></span><span class="lineNumber">8</span><span class="br"></span>ubi satis placuere vires, et iam miles quoque ad delendam priorem ignominiam hostem poscebat, pro-




</p></section><notes></notes></section>