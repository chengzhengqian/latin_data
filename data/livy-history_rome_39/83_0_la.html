<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
Thracia praesidiaque deducere et alia aut ex decreto priorum legatorum aut ex nova constitutione senatus facere. <span class="br"></span><span class="lineNumber">11</span><span class="br"></span>sed omnia maerens quidem et gemens, eo magis quod filium frequentiorem prope cum illis quam secum cernebat, oboedienter tamen adversus Romanos faciebat, ne quam movendi extemplo belli causam praeberet. a<span class="br"></span><span class="lineNumber">12</span><span class="br"></span>vertendos etiam animos a suspicione talium consiliorum ratus, mediam per<a class="footnoteLink" href="#note_LCL313_372_66" id="target_note_LCL313_372_66"><sup>66</sup></a> Thraciam exercitum in Odrysas et Dentheletos et Bessos duxit; <span class="br"></span><span class="lineNumber">13</span><span class="br"></span>Philippopolim urbem fuga desertam oppidanorum, qui in proxima montium iuga cum familiis receperant sese, cepit, campestresque barbaros, depopulatus agros eorum, in deditionem accepit. <span class="br"></span><span class="lineNumber">14</span><span class="br"></span>relicto inde ad Philippopolim praesidio, quod haud multo post ab Odrysis expulsum est, oppidum in Derriopo condere instituit—Paeoniae ea regio est—, prope Erigonum fluvium, <span class="br"></span><span class="lineNumber">15</span><span class="br"></span>qui ex Illyrico per Paeoniam<a class="footnoteLink" href="#note_LCL313_372_67" id="target_note_LCL313_372_67"><sup>67</sup></a> fluens in Axium editur amnem, haud procul Stobis, vetere urbe; <span class="br"></span><span class="lineNumber">16</span><span class="br"></span>novam urbem Perseida, ut is filio maiori haberetur honos, appellari iussit.</p>
<p>54. Dum haec in Macedonia geruntur, consules in provincias profecti. <span class="br"></span><span class="lineNumber">2</span><span class="br"></span>Marcellus nuntium praemisit ad L. Porcium proconsulem, ut ad novum Gallorum oppidum legiones admoveret. advenienti consuli Galli sese dediderunt.





</p></section><notes><section class="footnotes"><ul><li class="note" id="note_LCL313_372_66"><a class="footnoteCrossrefLink" href="#target_note_LCL313_372_66" title="Click to highlight in text"><sup class="lineRef">66</sup>per <span class="italic">Heraeus</span>: in χ: media Thracia<span class="italic"> Madvig</span></a></li><script type="text/javascript">document.getElementById('note_LCL313_372_66').style.display = "none";</script><li class="note" id="note_LCL313_372_67"><a class="footnoteCrossrefLink" href="#target_note_LCL313_372_67" title="Click to highlight in text"><sup class="lineRef">67</sup>Paeoniam χ: Pelagoniam <span class="italic">Schaefer</span></a></li><script type="text/javascript">document.getElementById('note_LCL313_372_67').style.display = "none";</script></ul></section></notes></section>