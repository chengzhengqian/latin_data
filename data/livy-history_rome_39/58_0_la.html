<section class="div1 language" lang="la"><header><hgroup><h1>LIVY</h1></hgroup></header><section class="div2">
<p><span class="br"></span><span class="lineNumber">9</span><span class="br"></span>“Scio ego, Ap. Claudi, hanc orationem, qua sum adhuc usus, neque sociorum apud socios neque liberae gentis esse, sed vere servorum disceptantium apud dominos. <span class="br"></span><span class="lineNumber">10</span><span class="br"></span>nam si non vana illa vox praeconis fuit, qua liberos esse omnium primos Achaeos iussistis, si foedus ratum est, si societas et amicitia ex aequo observatur, cur ego quid Capua capta feceritis Romani non quaero, vos rationem reposcitis quid Achaei Lacedaemoniis bello victis fecerimus? <span class="br"></span><span class="lineNumber">11</span><span class="br"></span>interfecti aliqui sunt, finge a nobis: quid? vos senatores Campanos securi non percussistis? <span class="br"></span><span class="lineNumber">12</span><span class="br"></span>muros<a class="footnoteLink" href="#note_LCL313_322_42" id="target_note_LCL313_322_42"><sup>42</sup></a> diruimus: vos non muros tantum sed urbem agrosque ademistis.</p>
<p><span class="br"></span><span class="lineNumber">13</span><span class="br"></span>“Specie, inquis, aequum est foedus: re apud Achaeos precaria libertas, apud Romanos etiam imperium est. <span class="br"></span><span class="lineNumber">14</span><span class="br"></span>sentio, Appi, et, si non oportet, non indignor: sed oro vos, quantumlibet intersit inter Romanos et Achaeos, modo ne in aequo hostes vestri nostrique apud vos sint ac nos socii, immo ne meliore iure sint. <span class="br"></span><span class="lineNumber">15</span><span class="br"></span>nam ut in aequo essent nos fecimus, cum leges iis nostras dedimus, cum ut Achaici concilii essent effecimus. parum est victis, quod victoribus satis est; plus postulant hostes quam socii habent. <span class="br"></span><span class="lineNumber">16</span><span class="br"></span>quae iureiurando quae monumentis litterarum in lapide insculptis in aeternam memoriam sancta atque sacrata sunt, ea cum periurio nostro tollere parant. <span class="br"></span><span class="lineNumber">17</span><span class="br"></span>veremur quidem 




</p></section><notes><section class="footnotes"><ul><li class="note" id="note_LCL313_322_42"><a class="footnoteCrossrefLink" href="#target_note_LCL313_322_42" title="Click to highlight in text"><sup class="lineRef">42</sup>muros <span class="italic">F</span>: et muros β: at muros <span class="italic">Drak.</span></a></li><script type="text/javascript">document.getElementById('note_LCL313_322_42').style.display = "none";</script></ul></section></notes></section>