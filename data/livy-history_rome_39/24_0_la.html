<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
comburerentque, omnem disciplinam sacrificandi praeterquam more Romano abolerent? <span class="br"></span><span class="lineNumber">9</span><span class="br"></span>iudicabant enim prudentissimi viri omnis divini humanique iuris nihil aeque dissolvendae religionis esse quam ubi non patrio sed externo ritu sacrificaretur.</p>
<p><span class="br"></span><span class="lineNumber">10</span><span class="br"></span>“Haec vobis praedicenda ratus sum, ne qua superstitio agitaret animos vestros, cum demolientes nos Bacchanalia discutientesque nefarios coetus cerneretis. <span class="br"></span><span class="lineNumber">11</span><span class="br"></span>omnia dis propitiis volentibusque faciemus;<a class="footnoteLink" href="#note_LCL313_254_16" id="target_note_LCL313_254_16"><sup>16</sup></a> qui quia suum numen sceleribus libidinibusque contaminari indigne ferebant, ex occultis ea tenebris in lucem extraxerunt, nec patefieri ut impunita essent, sed ut vindicarentur et opprimerentur voluerunt. <span class="br"></span><span class="lineNumber">12</span><span class="br"></span>senatus quaestionem extra ordinem de ea re mihi collegaeque meo mandavit. nos quae ipsis nobis agenda sunt impigre exsequemur; <span class="br"></span><span class="lineNumber">13</span><span class="br"></span>vigiliarum nocturnarum curam per urbem minoribus magistratibus mandavimus. vos quoque aequum est quae vestra munia sunt, quo quisque loco positus erit, quod imperabitur, impigre praestare, et dare operam ne quid fraude noxiorum periculi aut tumultus oriatur.”</p>
<p>17. Recitari deinde senatus consulta iusserunt, indicique praemium proposuerunt, si quis quem ad se deduxisset nomenve absentis detulisset. qui nominatus profugisset, diem se certam finituros; <span class="br"></span><span class="lineNumber">2</span><span class="br"></span>ad quam nisi citatus respondisset, absens damnaretur. si quis eorum qui tum 

</p></section><notes><section class="footnotes"><ul><li class="note" id="note_LCL313_254_16"><a class="footnoteCrossrefLink" href="#target_note_LCL313_254_16" title="Click to highlight in text"><sup class="lineRef">16</sup>faciemus <span class="italic">Bauer</span>: ea faciemus χ</a></li><script type="text/javascript">document.getElementById('note_LCL313_254_16').style.display = "none";</script></ul></section></notes></section>