<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
meum munificentia vestra oportebat, an quae haberem aut meo iure aut beneficio vestro eripere, id quod nunc facitis? <span class="br"></span><span class="lineNumber">11</span><span class="br"></span>Macedonum civitates, quas regni mei fuisse fatemini, non restituuntur. Eumenes tamquam ad Antiochum spoliandum me venit, et si dis placet, decem legatorum decretum calumniae impudentissimae praetendit, quo maxime et refelli et coargui potest. <span class="br"></span><span class="lineNumber">12</span><span class="br"></span>disertissime enim planissimeque in eo scriptum est Chersonesum et Lysimachiam Eumeni dari. ubi tandem Aenus et Maronea et Thraciae civitates adscriptae sunt? quod ab illis ne postulare quidem est ausus, id apud vos, tamquam ab illis impetraverit, obtinebit?</p>
<p><span class="br"></span><span class="lineNumber">13</span><span class="br"></span>“Quo in numero me apud vos esse velitis refert: si tamquam inimicum et hostem insectari propositum est, pergite ut coepistis facere; <span class="br"></span><span class="lineNumber">14</span><span class="br"></span>sin aliquis est respectus mei ut socii atque amici regis, deprecor ne me tanta iniuria dignum iudicetis.”</p>
<p>29. Movit aliquantum oratio regis legatos. itaque medio responso rem suspenderunt: si decem legatorum decreto Eumeni datae civitates eae essent, nihil se mutare; <span class="br"></span><span class="lineNumber">2</span><span class="br"></span>si Philippus bello cepisset eas, praemium victoriae iure belli habiturum; si neutrum eorum foret, cognitionem placere senatui reservari, et ut omnia in integro manerent, praesidia quae in iis urbibus sint deduci. <span class="br"></span><span class="lineNumber">3</span><span class="br"></span>hae causae maxime

</p></section><notes></notes></section>