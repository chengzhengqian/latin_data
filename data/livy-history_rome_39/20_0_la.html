<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
ea res sit curare, et alios indices praemiis invitare iubent; <span class="br"></span><span class="lineNumber">7</span><span class="br"></span>sacerdotes eorum sacrorum, seu viri seu feminae essent, non Romae modo sed per omnia fora et conciliabula conquiri, ut in consulum potestate essent; edici praeterea et in urbe Roma et per totam Italiam edicta mitti, <span class="br"></span><span class="lineNumber">8</span><span class="br"></span>ne quis qui Bacchis initiatus esset coisse aut convenisse sacrorum causa velit, neu quid talis rei divinae fecisse. ante omnia ut quaestio de iis habeatur qui coierint coniuraverintve quo stuprum flagitiumve inferretur. <span class="br"></span><span class="lineNumber">9</span><span class="br"></span>haec senatus decrevit.</p>
<p>Consules aedilibus curulibus imperarunt, ut sacerdotes eius sacri omnes conquirerent, comprensosque libero conclavi ad quaestionem servarent; aediles plebis viderent ne qua sacra in operto fierent. <span class="br"></span><span class="lineNumber">10</span><span class="br"></span>triumviris capitalibus mandatum est ut vigilias disponerent per urbem, servarentque ne qui nocturni coetus fierent, utque ab incendiis caveretur; adiutores triumviris quinqueviri uls cis Tiberim suae quisque regionis aedificiis praeessent.</p>
<p>15. Ad haec officia dimissis magistratibus, consules in rostra escenderunt, et contione advocata cum sollemne carmen precationis, quod praefari priusquam populum adloquantur magistratus solent, <span class="br"></span><span class="lineNumber">2</span><span class="br"></span>peregisset consul, ita coepit: </p>
</section><notes></notes></section>