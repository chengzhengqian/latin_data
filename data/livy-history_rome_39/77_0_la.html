<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
esset, theatrum repente, quod propinquum viae erat, compleverunt, et ut eo adduceretur in conspectum populi una voce omnes exposcebant. <span class="br"></span><span class="lineNumber">11</span><span class="br"></span>magistratus et principes, veriti ne quem motum misericordia praesentis tanti viri faceret, cum alios verecundia pristinae maiestatis conlatae praesenti fortunae, alios recordatio ingentium meritorum motura esset, <span class="br"></span><span class="lineNumber">12</span><span class="br"></span>procul in conspectu eum statuerunt, deinde raptim ex oculis hominum abstraxerunt, dicente praetore Dinocrate esse quae pertinentia ad summam belli percunctari eum magistratus vellent. inde abducto eo in curiam et senatu vocato consultari coeptum.</p>
<p>50. Iam invesperascebat, et non modo cetera sed ne in proximam quidem noctem ubi satis tuto custodiretur expediebant: <span class="br"></span><span class="lineNumber">2</span><span class="br"></span>obstupuerant ad magnitudinem pristinae eius fortunae virtutisque, et neque ipsi domum recipere custodiendum audebant, nec cuiquam uni custodiam eius satis credebant. <span class="br"></span><span class="lineNumber">3</span><span class="br"></span>admonent deinde quidam esse thesaurum publicum sub terra, saxo quadrato saeptum. eo vinctus demittitur, et saxum ingens, quo operitur, machina superimpositum est. <span class="br"></span><span class="lineNumber">4</span><span class="br"></span>ita loco potius quam homini cuiquam credendam custodiam rati, lucem insequentem exspectaverunt.</p>
<p><span class="br"></span><span class="lineNumber">5</span><span class="br"></span>Postero die multitudo quidem integra, memor pristinorum eius in civitatem meritorum, parcendum ac per 

</p></section><notes></notes></section>