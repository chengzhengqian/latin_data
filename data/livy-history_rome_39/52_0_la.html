<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 qui praeerat maritimae orae, mandat ut partis adversae principes interficeret. ille per Cassandrum quendam, unum ex regiis iam diu habitantem Maroneae, nocte Thracibus intromissis velut in bello capta urbe caedem fecit. <span class="br"></span><span class="lineNumber">3</span><span class="br"></span>rex<a class="footnoteLink" href="#note_LCL313_310_36" id="target_note_LCL313_310_36"><sup>36</sup></a> apud Romanos legatos, querentes tam crudeliter adversus innoxios Maronitas tam superbe adversus populum Romanum factum, ut quibus libertatem restituendam senatus censuisset, ii pro hostibus trucidarentur, abnuebat quicquam eorum ad se aut quemquam suorum pertinere: <span class="br"></span><span class="lineNumber">4</span><span class="br"></span>seditione inter ipsos dimicatum, cum ad se alii alii ad Eumenem civitatem traherent; <span class="br"></span><span class="lineNumber">5</span><span class="br"></span>id facile scituros<a class="footnoteLink" href="#note_LCL313_310_37" id="target_note_LCL313_310_37"><sup>37</sup></a> esse: percunctarentur ipsos Maronitas; haud dubius, perculsis omnibus terrore tam recentis caedis, neminem hiscere adversus se ausurum. <span class="br"></span><span class="lineNumber">6</span><span class="br"></span>negare Appius rem evidentem pro dubia quaerendam: si ab se culpam removere vellet, Onomastum et Cassandrum, per quos acta res diceretur, mitteret Romam, ut eos senatus percunctari posset. <span class="br"></span><span class="lineNumber">7</span><span class="br"></span>primo adeo perturbavit ea vox regem ut non color non voltus ei constaret; deinde conlecto tandem animo, Cassandrum, qui Maroneae fuisset, si utique vellent, se missurum dixit: <span class="br"></span><span class="lineNumber">8</span><span class="br"></span>ad Onomastum quidem quid eam rem pertinere, qui non modo Maroneae sed ne in regione quidem propinqua fuisset?



</p></section><notes><section class="footnotes"><ul><li class="note" id="note_LCL313_310_36"><a class="footnoteCrossrefLink" href="#target_note_LCL313_310_36" title="Click to highlight in text"><sup class="lineRef">36</sup>rex <span class="italic">Tränkle</span>: id χ: <span class="italic">del. Madvig</span>: ipse <span class="italic">Seyffert</span>: inde <span class="italic">Weiss.</span></a></li><script type="text/javascript">document.getElementById('note_LCL313_310_36').style.display = "none";</script><li class="note" id="note_LCL313_310_37"><a class="footnoteCrossrefLink" href="#target_note_LCL313_310_37" title="Click to highlight in text"><sup class="lineRef">37</sup>scituros <span class="italic">Mg</span>: sciturum <span class="italic">αE</span>: scitum <span class="italic">P</span>: scitu ψ</a></li><script type="text/javascript">document.getElementById('note_LCL313_310_37').style.display = "none";</script></ul></section></notes></section>