<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
capere ipsos et dare aliis. <span class="br"></span><span class="lineNumber">9</span><span class="br"></span>optimum quemque, quibus libertatis quibus legum cura sit, aut exsulare pulsos patria aut inhonoratos et deterioribus obnoxios silere. <span class="br"></span><span class="lineNumber">10</span><span class="br"></span>de iure etiam finium pauca adiecerunt: Q. Fabium Labeonem, cum in regione ea fuisset, derexisse finem Philippo veterem viam regiam quae ad Thraciae Paroream subeat, nusquam ad mare declinantem; Philippum novam postea deflexisse viam, qua Maronitarum urbes agrosque amplectatur.</p>
<p>28. Ad ea Philippus longe aliam quam adversus Thessalos Perrhaebosque nuper ingressus disserendi viam “non cum Maronitis” inquit “mihi aut cum Eumene disceptatio est, sed iam vobiscum, Romani, a quibus nihil aequi me impetrare iam diu animadverto. <span class="br"></span><span class="lineNumber">2</span><span class="br"></span>civitates Macedonum, quae a me inter indutias defecerant, reddi mihi aequum censebam, non quia magna accessio ea regni futura esset—sunt enim et parva oppida et in finibus extremis posita—, sed quia multum ad reliquos Macedonas continendos exemplum pertinebat. <span class="br"></span><span class="lineNumber">3</span><span class="br"></span>negatum est mihi.</p>
<p>“Bello Aetolico Lamiam oppugnare iussus a consule M’. Acilio, cum diu fatigatus ibi operibus proeliisque essem, transcendentem me iam muros a capta prope urbe revocavit consul, et abducere copias inde coegit. <span class="br"></span><span class="lineNumber">4</span><span class="br"></span>ad huius 

</p></section><notes></notes></section>