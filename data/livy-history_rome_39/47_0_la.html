<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
Varum et L. Iuventium Thalnam<a class="footnoteLink" href="#note_LCL313_300_31" id="target_note_LCL313_300_31"><sup>31</sup></a> legatos ad singulas legiones adhortandas propere mittit; <span class="br"></span><span class="lineNumber">5</span><span class="br"></span>docere et monere iubet in illis spem omnem vincendi et retinendae Hispaniae esse: si illi loco cedant, neminem eius exercitus non modo Italiam sed ne Tagi quidem ulteriorem ripam unquam visurum. <span class="br"></span><span class="lineNumber">6</span><span class="br"></span>ipse cum equitibus duarum legionum paulum circumvectus in cuneum hostium, qui mediam urgebat aciem, ab latere incurrit. <span class="br"></span><span class="lineNumber">7</span><span class="br"></span>Quinctius cum suis<a class="footnoteLink" href="#note_LCL313_300_32" id="target_note_LCL313_300_32"><sup>32</sup></a> equitibus alterum hostium latus invadit. sed longe acrius Calpurniani equites pugnabant, et praetor ante alios: <span class="br"></span><span class="lineNumber">8</span><span class="br"></span>nam et primus hostem percussit, et ita se immiscuit mediis ut vix utrius partis esset nosci posset; <span class="br"></span><span class="lineNumber">9</span><span class="br"></span>et equites praetoris eximia virtute et equitum pedites accensi sunt.</p>
<p>Pudor movit primos centuriones, qui inter tela hostium praetorem conspexerunt. itaque urgere signiferos pro se quisque, iubere inferre signa et confestim militem sequi. <span class="br"></span><span class="lineNumber">10</span><span class="br"></span>renovatur ab omnibus clamor; impetus fit velut ex superiore loco; haud secus ergo quam torrentis modo fundunt sternuntque perculsos, nec sustineri alii super alios inferentes sese possunt. <span class="br"></span><span class="lineNumber">11</span><span class="br"></span>fugientes in castra equites persecuti sunt, et permixti turbae hostium intra vallum penetraverunt; ubi ab relictis in praesidio castrorum proelium instauratum, coactique sunt Romani equites descendere ex equis. <span class="br"></span><span class="lineNumber">12</span><span class="br"></span>dimicantibus his legio quinta supervenit; deinde, ut quaeque potuerant, copiae adfluebant. <span class="br"></span><span class="lineNumber">13</span><span class="br"></span>caeduntur passim 


</p></section><notes><section class="footnotes"><ul><li class="note" id="note_LCL313_300_31"><a class="footnoteCrossrefLink" href="#target_note_LCL313_300_31" title="Click to highlight in text"><sup class="lineRef">31</sup>Thalnam <span class="italic">Sig.</span>:<span class="italic"> </span>Talnam χ</a></li><script type="text/javascript">document.getElementById('note_LCL313_300_31').style.display = "none";</script><li class="note" id="note_LCL313_300_32"><a class="footnoteCrossrefLink" href="#target_note_LCL313_300_32" title="Click to highlight in text"><sup class="lineRef">32</sup>suis χ: <span class="italic">inter obelos Briscoe</span>: sociis <span class="italic">Heus.</span>: aliis <span class="italic">Harant</span></a></li><script type="text/javascript">document.getElementById('note_LCL313_300_32').style.display = "none";</script></ul></section></notes></section>