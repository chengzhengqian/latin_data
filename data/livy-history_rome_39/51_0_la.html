<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
legationem patres, cuius princeps Ap. Claudius fuit, in Macedoniam et Graeciam decreverunt ad visendum redditaene civitates Thessalis et Perrhaebis essent. i<span class="br"></span><span class="lineNumber">4</span><span class="br"></span>isdem mandatum ut ab Aeno et Maronea praesidia deducerentur, maritimaque omnis Thraciae ora a Philippo et Macedonibus liberaretur. <span class="br"></span><span class="lineNumber">5</span><span class="br"></span>Peloponnesum quoque adire iussi, unde prior legatio discesserat incertiore statu rerum quam si non venissent: nam super cetera etiam sine responso dimissi, nec datum petentibus erat Achaeorum concilium. <span class="br"></span><span class="lineNumber">6</span><span class="br"></span>de qua re querente graviter Q. Caecilio, et simul Lacedaemoniis deplorantibus moenia diruta, abductam plebem in Achaiam et venundatam, ademptas, quibus ad eam diem civitas stetisset, Lycurgi leges, <span class="br"></span><span class="lineNumber">7</span><span class="br"></span>Achaei maxime concilii negati crimen excusabant recitando legem, quae nisi belli pacisve causa, et cum legati ab senatu cum litteris aut scriptis mandatis venirent, vetaret indici concilium. <span class="br"></span><span class="lineNumber">8</span><span class="br"></span>ea ne postea excusatio esset ostendit senatus curae iis esse debere, ut legatis Romanis semper adeundi concilium gentis potestas fieret, quemadmodum et illis, quotiens vellent, senatus daretur.</p>
<p>34. Dimissis his legationibus, Philippus ab suis certior factus cedendum civitatibus deducendaque praesidia esse, infensus omnibus in Maronitas iram effundit. <span class="br"></span><span class="lineNumber">2</span><span class="br"></span>Onomasto,


</p></section><notes></notes></section>