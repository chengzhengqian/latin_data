<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
venit, quem suspectum Romanis et receptus post fugam Antiochi Hannibal et bellum adversus Eumenen motum faciebat. <span class="br"></span><span class="lineNumber">2</span><span class="br"></span>ibi seu quia a Flaminino inter cetera obiectum Prusiae erat hominem omnium qui viverent infestissimum populo Romano apud eum esse, qui patriae suae primum, deinde fractis eius opibus Antiocho regi auctor belli adversus populum Romanum fuisset, <span class="br"></span><span class="lineNumber">3</span><span class="br"></span>seu quia ipse Prusias, ut gratificaretur praesenti Flaminino Romanisque, per se necandi aut tradendi eius in potestatem consilium cepit, a primo conloquio Flaminini milites extemplo ad domum custodiendam Hannibalis missi sunt.</p>
<p><span class="br"></span><span class="lineNumber">4</span><span class="br"></span>Semper talem exitum vitae suae Hannibal prospexerat animo, et Romanorum inexpiabile odium in se cernens, et fidei regum nihil sane confisus:<a class="footnoteLink" href="#note_LCL313_364_63" id="target_note_LCL313_364_63"><sup>63</sup></a> Prusiae vero levitatem etiam expertus erat; Flaminini quoque adventum velut sibi fatalem horruerat. <span class="br"></span><span class="lineNumber">5</span><span class="br"></span>ad omnia undique infesta ut iter semper aliquod praeparatum fugae haberet, septem exitus e domo fecerat, ex iis quosdam occultos, ne custodia saepirentur. <span class="br"></span><span class="lineNumber">6</span><span class="br"></span>sed grave imperium regum nihil inexploratum quod vestigari volunt efficit: totius circuitum domus ita custodiis complexi sunt ut nemo inde elabi posset. <span class="br"></span><span class="lineNumber">7</span><span class="br"></span>Hannibal, postquam est nuntiatum milites regios in vestibulo esse, postico, quod devium maxime atque occultissimi 


</p></section><notes><section class="footnotes"><ul><li class="note" id="note_LCL313_364_63"><a class="footnoteCrossrefLink" href="#target_note_LCL313_364_63" title="Click to highlight in text"><sup class="lineRef">63</sup>confisus φ: confixus ψ: fretus <span class="italic">Mg</span></a></li><script type="text/javascript">document.getElementById('note_LCL313_364_63').style.display = "none";</script></ul></section></notes></section>