<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 uti L. Porcius consul cum Q. Fulvio ageret, ne impedimento esset quo minus comitia praetoris in locum C. Decimi subrogandi e lege haberentur. <span class="br"></span><span class="lineNumber">8</span><span class="br"></span>agenti consuli ex senatus consulto respondit Flaccus nihil quod se indignum esset facturum.</p>
<p>Medio responso ad voluntatem interpretantibus fecerat spem cessurum patrum auctoritati esse. <span class="br"></span><span class="lineNumber">9</span><span class="br"></span>comitiis acrius etiam quam ante petebat, criminando extorqueri sibi a consule et senatu populi Romani beneficium, et invidiam fieri geminati honoris, tamquam non appareret ubi designatus praetor esset extemplo aedilitate se abdicaturum. <span class="br"></span><span class="lineNumber">10</span><span class="br"></span>consul cum et pertinaciam petentis crescere et favorem populi magis magisque in eum inclinari cerneret, dimissis comitiis senatum vocavit. </p>
<p>Censuerunt frequentes quoniam Flaccum auctoritas patrum nihil movisset, ad populum cum Flacco agendum. <span class="br"></span><span class="lineNumber">11</span><span class="br"></span>contione advocata cum egisset consul, ne tum quidem de sententia motus, gratias populo Romano egit quod tanto studio, quotienscumque declarandae voluntatis potestas facta esset, praetorem se voluisset facere: <span class="br"></span><span class="lineNumber">12</span><span class="br"></span>ea sibi studia civium suorum destituere non esse in animo. haec vero tam obstinata vox tantum ei favorem accendit ut haud dubius praetor esset, si consul accipere nomen vellet. <span class="br"></span><span class="lineNumber">13</span><span class="br"></span>ingens
</p></section><notes></notes></section>