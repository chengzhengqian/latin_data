<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
animi inlicerentur. <span class="br"></span><span class="lineNumber">6</span><span class="br"></span>cum vinum animos mosset, et<a class="footnoteLink" href="#note_LCL313_230_9" id="target_note_LCL313_230_9"><sup>9</sup></a> nox et mixti feminis mares, aetatis tenerae maioribus, discrimen omne pudoris exstinxissent, corruptelae primum omnis generis fieri coeptae, cum ad id quisque quo natura pronioris libidinis esset paratam voluptatem haberet. n<span class="br"></span><span class="lineNumber">7</span><span class="br"></span>ec unum genus noxae, stupra promiscua ingenuorum feminarumque erant, sed falsi testes falsa signa testamentaque et indicia ex eadem officina exibant; <span class="br"></span><span class="lineNumber">8</span><span class="br"></span>venena indidem intestinaeque caedes, ita ut ne corpora quidem interdum ad sepulturam exstarent. multa dolo pleraque per vim audebantur. occulebat vim quod prae ululatibus tympanorumque et cymbalorum strepitu nulla vox quiritantium inter stupra et caedes exaudiri poterat.</p>
<p>9. Huius mali labes ex Etruria Romam velut contagione morbi penetravit. primo magnitudo urbis capacior patientiorque talium malorum ea celavit; tandem indicium hoc maxime modo ad Postumium consulem pervenit.</p>
<p><span class="br"></span><span class="lineNumber">2</span><span class="br"></span>P. Aebutius, cuius pater publico equo stipendia fecerat, pupillus relictus, mortuis deinde tutoribus sub tutela Duroniae matris et vitrici T. Semproni Rutili educatus fuerat. <span class="br"></span><span class="lineNumber">3</span><span class="br"></span>et mater dedita viro erat, et vitricus, quia tutelam ita gesserat ut rationem reddere non posset, aut tolli pupillum 



</p></section><notes><section class="footnotes"><ul><li class="note" id="note_LCL313_230_9"><a class="footnoteCrossrefLink" href="#target_note_LCL313_230_9" title="Click to highlight in text"><sup class="lineRef">9</sup>animos mosset (movisset <span class="italic">Walsh</span>) et <span class="italic">Hertz</span>: animos et Ï‡: post animos <span class="italic">lac. suspic. Duke</span>r: animos incendisset <span class="italic">Hertz</span>:<span class="italic"> </span>clamores et <span class="italic">Gron.</span></a></li><script type="text/javascript">document.getElementById('note_LCL313_230_9').style.display = "none";</script></ul></section></notes></section>