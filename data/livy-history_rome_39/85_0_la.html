<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
placere deditos spoliari. itaque se cum iis legatos ad consulem missuros, qui, si redeant unde venerint, omnia iis sua reddi iubeant, quique protinus eant trans Alpes, et denuntient Gallicis populis multitudinem suam domi contineant: <span class="br"></span><span class="lineNumber">12</span><span class="br"></span>Alpes prope inexsuperabilem finem in medio esse; non utique iis melius fore quam qui eas primi pervias fecissent. <span class="br"></span><span class="lineNumber">13</span><span class="br"></span>legati missi L. Furius Purpureo Q. Minucius L. Manlius Acidinus. Galli, redditis omnibus quae sine cuiusquam iniuria habebant, Italia excesserunt.</p>
<p>55. Legatis Romanis Transalpini populi benigne responderunt. seniores eorum nimiam lenitatem populi Romani castigarunt, <span class="br"></span><span class="lineNumber">2</span><span class="br"></span>quod eos homines, qui gentis iniussu profecti occupare agrum imperii Romani et in alieno solo aedificare oppidum conati sint, impunitos dimiserint: <span class="br"></span><span class="lineNumber">3</span><span class="br"></span>debuisse gravem temeritatis mercedem statui; quod vero etiam sua reddiderint, vereri ne tanta indulgentia plures ad talia audenda impellantur. <span class="br"></span><span class="lineNumber">4</span><span class="br"></span>et exceperunt et prosecuti cum donis legatos sunt.</p>
<p>M. Claudius consul, Gallis ex provincia exactis, Histricum bellum moliri coepit litteris ad senatum missis, ut sibi in Histriam traducere legiones liceret. <span class="br"></span><span class="lineNumber">5</span><span class="br"></span>id senatui non placuit. illud agitabant uti colonia Aquileia deduceretur, nec 


</p></section><notes></notes></section>