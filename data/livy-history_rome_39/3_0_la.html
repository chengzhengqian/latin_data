<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
agrum Pisanum Bononiensemque ita incursaverant ut coli non posset. <span class="br"></span><span class="lineNumber">6</span><span class="br"></span>his quoque perdomitis consul pacem dedit finitimis. et quia a bello quieta ut esset provincia effecerat, ne in otio militem haberet, viam a Bononia perduxit Arretium.</p>
<p><span class="br"></span><span class="lineNumber">7</span><span class="br"></span>M. Aemilius alter consul agros Ligurum vicosque, qui in campis aut vallibus erant, ipsis montes duos Ballistam Suismontiumque tenentibus, deussit depopulatusque est. <span class="br"></span><span class="lineNumber">8</span><span class="br"></span>deinde eos qui in montibus erant adortus, primo levibus proeliis fatigavit, postremo coactos in aciem descendere iusto proelio devicit, in quo et aedem Dianae vovit. <span class="br"></span><span class="lineNumber">9</span><span class="br"></span>subactis cis Appenninum omnibus, tum transmontanos adortus—in iis et Friniates Ligures erant quos non adierat C. Flaminius—, omnes Aemilius subegit, armaque ademit, et de montibus in campos multitudinem deduxit.</p>
<p><span class="br"></span><span class="lineNumber">10</span><span class="br"></span>Pacatis Liguribus exercitum in Gallicum agrum duxit, viamque a Placentia, ut Flaminiae committeret, Ariminum perduxit. <span class="br"></span><span class="lineNumber">11</span><span class="br"></span>proelio ultimo, quo cum Liguribus signis conlatis conflixit, aedem Iunoni reginae vovit. haec in Liguribus eo anno gesta.</p>
<p>3. In Gallia M. Furius praetor insontibus Cenomanis, in pace speciem belli quaerens, ademerat arma. <span class="br"></span><span class="lineNumber">2</span><span class="br"></span>id Cenomani




</p></section><notes></notes></section>