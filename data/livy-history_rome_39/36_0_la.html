<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
adventum ad Thessalica Tempe omnibus iis civitatibus quibus cum rege disceptatio erat concilium indictum est.</p>
<p>25. Ibi cum Romani legati disceptatorum loco, Thessali Perrhaebique et Athamanes haud dubii accusatores, Philippus ad audienda crimina tamquam reus consedisset, <span class="br"></span><span class="lineNumber">2</span><span class="br"></span>pro ingenio quisque eorum qui principes legationum erant, et gratia cum Philippo aut odio, acerbius leniusve egerunt. <span class="br"></span><span class="lineNumber">3</span><span class="br"></span>in controversiam autem veniebant Philippopolis Tricca Phaloria et Eurymenae et cetera circa eas oppida, <span class="br"></span><span class="lineNumber">4</span><span class="br"></span>utrum Thessalorum iuris cum essent,<a class="footnoteLink" href="#note_LCL313_278_27" id="target_note_LCL313_278_27"><sup>27</sup></a> vi ademptae possessaeque ab Aetolis forent—nam Philippum Aetolis ademisse eas constabat—, an Aetolica antiquitus ea oppida fuissent: <span class="br"></span><span class="lineNumber">5</span><span class="br"></span>ita enim Acilium regi concessisse, si Aetolorum fuissent, si voluntate non si vi atque armis coacti cum Aetolis essent. <span class="br"></span><span class="lineNumber">6</span><span class="br"></span>eiusdem formulae disceptatio de Perrhaeborum Magnetumque oppidis fuit: omnium enim iura possidendo per occasiones Aetoli miscuerant.</p>
<p><span class="br"></span><span class="lineNumber">7</span><span class="br"></span>Ad haec, quae disceptationis erant, querellae Thessalorum adiectae, quod ea oppida, si iam redderentur sibi, spoliata ac deserta redditurus esset: <span class="br"></span><span class="lineNumber">8</span><span class="br"></span>nam praeter belli casibus amissos quingentos principes iuventutis in Macedoniam abduxisse, et opera eorum in servilibus abuti ministeriis; et quae reddiderit coactus Thessalis, inutilia ut 



</p></section><notes><section class="footnotes"><ul><li class="note" id="note_LCL313_278_27"><a class="footnoteCrossrefLink" href="#target_note_LCL313_278_27" title="Click to highlight in text"><sup class="lineRef">27</sup>cum essent <span class="italic">Madvig</span>: cum χ: tum <span class="italic">Harant</span>: fuissent et <span class="italic">H.J.M.</span>: <span class="italic">post </span>cum<span class="italic"> lac. indic. Briscoe</span></a></li><script type="text/javascript">document.getElementById('note_LCL313_278_27').style.display = "none";</script></ul></section></notes></section>