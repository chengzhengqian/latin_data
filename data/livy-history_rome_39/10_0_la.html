<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 travecta, duces hostium duo et quinquaginta ducti ante currum. militibus quadragenos binos denarios divisit, duplex centurioni, triplex in equites, et stipendium duplex dedit; <span class="br"></span><span class="lineNumber">3</span><span class="br"></span>multi omnium ordinum donati militaribus donis currum secuti sunt. carminaque a militibus ea in imperatorem dicta ut facile appareret in ducem indulgentem ambitiosumque ea dici, triumphum esse militari magis favore quam populari celebrem. <span class="br"></span><span class="lineNumber">4</span><span class="br"></span>sed ad populi quoque gratiam conciliandam amici Manli valuerunt; <span class="br"></span><span class="lineNumber">5</span><span class="br"></span>quibus adnitentibus senatus consultum factum est ut ex pecunia quae in triumpho translata esset stipendium conlatum a populo in publicum, quod eius solutum antea non esset, solveretur. vicenos quinos et semisses in milia aeris quaestores urbani cum fide et cura solverunt.</p>
<p><span class="br"></span><span class="lineNumber">6</span><span class="br"></span>Per idem tempus tribuni militum duo ex duabus Hispaniis cum litteris C. Atini et L. Manli, qui eas provincias obtinebant, venerunt. <span class="br"></span><span class="lineNumber">7</span><span class="br"></span>ex iis litteris cognitum est Celtiberos Lusitanosque in armis esse et sociorum agros populari. de ea re consultationem integram senatus ad novos magistratus reiecit.</p>
<p><span class="br"></span><span class="lineNumber">8</span><span class="br"></span>Ludis Romanis eo anno, quos P. Cornelius Cethegus A. Postumius Albinus faciebant, malus in circo instabilis in signum Pollentiae procidit atque id deiecit. <span class="br"></span><span class="lineNumber">9</span><span class="br"></span>ea religione 




</p></section><notes></notes></section>