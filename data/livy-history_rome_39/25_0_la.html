<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
extra terram Italiam essent nominaretur, ei laxiorem daturos diem, si venire ad causam dicendam vellet. <span class="br"></span><span class="lineNumber">3</span><span class="br"></span>edixerunt deinde ne quis quid fugae causa vendidisse neve emisse vellet; ne quis reciperet celaret ope ulla iuvaret fugientes.</p>
<p><span class="br"></span><span class="lineNumber">4</span><span class="br"></span>Contione dimissa magnus terror urbe tota fuit, nec moenibus se tantum urbis aut finibus Romanis continuit, sed passim per totam Italiam, litteris hospitum de senatus consulto et contione et edicto consulum acceptis, trepidari coeptum est. <span class="br"></span><span class="lineNumber">5</span><span class="br"></span>multi ea nocte quae diem insecuta est quo in contione res palam facta est, custodiis circa portas positis, fugientes a triumviris comprehensi et reducti sunt, multorum nomina delata. quidam ex iis viri feminaeque mortem sibi consciverunt. coniurasse supra septem milia virorum ac mulierum dicebantur. <span class="br"></span><span class="lineNumber">6</span><span class="br"></span>capita autem coniurationis constabat esse M. et C. Atinios de plebe Romana et Faliscum L. Opicernium et Minium Cerrinium Campanum: <span class="br"></span><span class="lineNumber">7</span><span class="br"></span>ab iis omnia facinora et flagitia orta, eos maximos sacerdotes conditoresque eius sacri esse. data opera est<a class="footnoteLink" href="#note_LCL313_256_17" id="target_note_LCL313_256_17"><sup>17</sup></a> ut primo quoque tempore comprehenderentur. adducti ad consules fassique de se nullam moram indicio fecerunt.</p>
<p>18. Ceterum tanta fuga ex urbe facta erat ut quia multis actiones et res peribant, cogerentur praetores T. Maenius et M. Licinius per senatum res in diem tricesimum 



</p></section><notes><section class="footnotes"><ul><li class="note" id="note_LCL313_256_17"><a class="footnoteCrossrefLink" href="#target_note_LCL313_256_17" title="Click to highlight in text"><sup class="lineRef">17</sup>data opera est <span class="italic">Fr. 1</span>: data opera φ: datam operam esse ψα</a></li><script type="text/javascript">document.getElementById('note_LCL313_256_17').style.display = "none";</script></ul></section></notes></section>