<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 vigiliis vino strepitibus clamoribusque nocturnis attoniti. <span class="br"></span><span class="lineNumber">10</span><span class="br"></span>nullas adhuc vires coniuratio, ceterum incrementum ingens virium habet, quod in dies plures fiunt.</p>
<p><span class="br"></span><span class="lineNumber">11</span><span class="br"></span>“Maiores vestri ne vos quidem, nisi cum aut vexillo in arce posito comitiorum causa exercitus eductus esset, aut plebi concilium tribuni edixissent, aut aliquis ex magistratibus ad contionem vocasset, forte temere coire voluerunt; et ubicumque multitudo esset, ibi et legitimum rectorem multitudinis censebant debere esse. <span class="br"></span><span class="lineNumber">12</span><span class="br"></span>quales primum nocturnos coetus, deinde promiscuos mulierum ac virorum esse creditis? <span class="br"></span><span class="lineNumber">13</span><span class="br"></span>si quibus aetatibus initientur mares sciatis, non misereat vos eorum solum, sed etiam pudeat. hoc sacramento initiatos iuvenes milites faciendos censetis, Quirites? his ex obsceno sacrario eductis arma committenda? <span class="br"></span><span class="lineNumber">14</span><span class="br"></span>hi cooperti stupris suis alienisque pro pudicitia coniugum ac liberorum vestrorum ferro decernent?</p>
<p>16. “Minus tamen esset si flagitiis tantum effeminati forent—ipsorum id magna ex parte dedecus erat—, a facinoribus manus mentem a fraudibus abstinuissent; <span class="br"></span><span class="lineNumber">2</span><span class="br"></span>nunquam tantum malum in re publica fuit, nec ad plures nec ad plura pertinens. quidquid his annis libidine quidquid fraude quidquid scelere peccatum est, ex illo uno sacrario scitote ortum esse. <span class="br"></span><span class="lineNumber">3</span><span class="br"></span>necdum omnia in quae coniurarunt edita facinora habent. adhuc privatis noxiis, quia nondum 

</p></section><notes></notes></section>