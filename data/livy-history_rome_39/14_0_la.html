<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
secretum alter ab altero haberent, per iocum adulescens vetat eam mirari si per aliquot noctes secubuisset: <span class="br"></span><span class="lineNumber">2</span><span class="br"></span>religionis se causa, ut voto pro valetudine sua facto liberetur, Bacchis initiari velle. id ubi mulier audivit, perturbata “di meliora” inquit: mori et sibi et illi satius esse quam id faceret; et in caput eorum detestari minas periculaque qui id suasissent. <span class="br"></span><span class="lineNumber">3</span><span class="br"></span>admiratus cum verba tum perturbationem tantam adulescens parcere exsecrationibus iubet: matrem id sibi adsentiente vitrico imperasse. <span class="br"></span><span class="lineNumber">4</span><span class="br"></span>“vitricus ergo” inquit “tuus—matrem enim insimulare forsitan fas non sit—pudicitiam famam spem vitamque tuam perditum ire hoc facto properat.”</p>
<p><span class="br"></span><span class="lineNumber">5</span><span class="br"></span>Eo magis mirabundo quaerentique quid rei esset, pacem veniamque precata deorum dearumque, si coacta caritate eius silenda enuntiasset, ancillam se ait dominae comitem id sacrarium intrasse, liberam nunquam eo accessisse. <span class="br"></span><span class="lineNumber">6</span><span class="br"></span>scire corruptelarum omnis generis eam officinam esse; et iam biennio constare neminem initiatum ibi maiorem annis viginti. <span class="br"></span><span class="lineNumber">7</span><span class="br"></span>ut quisque introductus sit, velut victimam tradi sacerdotibus. eos deducere in locum qui circumsonet ululatibus cantuque symphoniae et cymbalorum et tympanorum pulsu, ne vox quiritantis, cum per vim stuprum inferatur, exaudiri possit. <span class="br"></span><span class="lineNumber">8</span><span class="br"></span>orare inde atque obsecrare
</p></section><notes></notes></section>