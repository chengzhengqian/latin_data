<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
moti patres et diem unum adiciendum ludorum censuerunt, et signa duo pro uno reponenda, et novum auratum faciendum. <span class="br"></span><span class="lineNumber">10</span><span class="br"></span>et plebeii ludi ab aedilibus C. Sempronio Blaeso et M. Furio Lusco diem unum instaurati sunt.</p>
<p>8. Insequens annus Sp. Postumium Albinum et Q. Marcium Philippum consules ab exercitu bellorumque et provinciarum cura ad intestinae coniurationis vindictam avertit. <span class="br"></span><span class="lineNumber">2</span><span class="br"></span>praetores provincias sortiti sunt, T. Maenius urbanam, M. Licinius Lucullus inter cives et peregrinos, C. Aurelius Scaurus Sardiniam, P. Cornelius Sulla Siciliam, L. Quinctius Crispinus Hispaniam citeriorem, C. Calpurnius Piso Hispaniam ulteriorem.</p>
<p><span class="br"></span><span class="lineNumber">3</span><span class="br"></span>Consulibus ambobus quaestio de clandestinis coniurationibus decreta est. Graecus ignobilis in Etruriam primum venit nulla cum arte earum quas multas ad animorum corporumque cultum nobis eruditissima omnium gens invexit, sacrificulus et vates; <span class="br"></span><span class="lineNumber">4</span><span class="br"></span>nec is qui aperta religione, propalam et quaestum et disciplinam profitendo, animos errore imbueret, sed occultorum et nocturnorum antistes sacrorum. <span class="br"></span><span class="lineNumber">5</span><span class="br"></span>initia erant quae primo paucis tradita sunt, dein volgari coepta sunt per viros mulieresque. additae voluptates religioni vini et epularum, quo plurium 

</p></section><notes></notes></section>