<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
differre, donec quaestiones a consulibus perficerentur. <span class="br"></span><span class="lineNumber">2</span><span class="br"></span>eadem solitudo, quia Romae non respondebant nec inveniebantur quorum nomina delata erant, coegit consules circa fora proficisci ibique quaerere et iudicia exercere.</p>
<p><span class="br"></span><span class="lineNumber">3</span><span class="br"></span>Qui tantum initiati erant et ex carmine sacro, praeeunte verba sacerdote, precationes fecerant, in quibus nefanda coniuratio in omne facinus ac libidinem continebatur, nec earum rerum ullam in quas iureiurando obligati erant in se aut in alios admiserant, eos in vinculis relinquebant; <span class="br"></span><span class="lineNumber">4</span><span class="br"></span>qui stupris aut caedibus violati erant, qui falsis testimoniis, signis adulterinis, subiectione testamentorum, fraudibus aliis contaminati, eos capitali poena adficiebant. p<span class="br"></span><span class="lineNumber">5</span><span class="br"></span>lures necati quam in vincula coniecti sunt. magna vis in utraque causa virorum mulierumque fuit. <span class="br"></span><span class="lineNumber">6</span><span class="br"></span>mulieres damnatas cognatis aut in quorum manu essent tradebant, ut ipsi in privato animadverterent in eas; si nemo erat idoneus supplicii exactor, in publico animadvertebatur.</p>
<p><span class="br"></span><span class="lineNumber">7</span><span class="br"></span>Datum deinde consulibus negotium est ut omnia Bacchanalia Romae primum deinde per totam Italiam 



</p></section><notes></notes></section>