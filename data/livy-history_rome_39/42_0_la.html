<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
solacium iniuriae permissum est ut Thessaliae Perrhaebiaeque et Athamanum reciperem quaedam castella magis quam urbes. ea quoque ipsa vos mihi, Q. Caecili, paucos ante dies ademistis.</p>
<p><span class="br"></span><span class="lineNumber">5</span><span class="br"></span>“Pro non dubio paulo ante, si dis placet, legati Eumenis sumebant quae Antiochi fuerunt Eumenen aequius esse quam me habere. id ego longe aliter iudico esse: Eumenes enim, non nisi vicissent Romani, sed nisi bellum gessissent, manere in regno suo non potuit. <span class="br"></span><span class="lineNumber">6</span><span class="br"></span>itaque ille vestrum meritum habet, non vos illius. mei autem regni tantum aberat ut ulla pars in discrimine fuerit ut tria milia talentum et quinquaginta tectas naves, et omnes Graeciae civitates quas antea tenuissem, pollicentem ultro Antiochum in mercedem societatis sim aspernatus; <span class="br"></span><span class="lineNumber">7</span><span class="br"></span>hostemque ei me esse prius etiam quam M’. Acilius exercitum in Graeciam traiceret praetuli. et cum eo consule belli partem quamcumque mihi delegavit gessi, <span class="br"></span><span class="lineNumber">8</span><span class="br"></span>et insequenti consuli L. Scipioni, cum terra statuisset ducere exercitum ad Hellespontum, non iter tantum per regnum nostrum dedi, sed vias etiam munivi, pontes feci, commeatus praebui; <span class="br"></span><span class="lineNumber">9</span><span class="br"></span>nec per Macedoniam tantum, sed per Thraciam etiam, ubi inter cetera pax quoque praestanda a barbaris erat. <span class="br"></span><span class="lineNumber">10</span><span class="br"></span>pro hoc studio meo erga vos, ne dicam merito, utrum adicere vos, Romani, aliquid, et amplificare et augere regnum 




</p></section><notes></notes></section>