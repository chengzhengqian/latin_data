<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
animo esse iubere eam consul, et sibi curae fore dicere ut Romae tuto habitaret.</p>
<p><span class="br"></span><span class="lineNumber">8</span><span class="br"></span>Tum Hispala originem sacrorum expromit. primo sacrarium id feminarum fuisse, nec quemquam eo virum admitti solitum; tres in anno dies statos habuisse, quibus interdiu Bacchis initiarentur; sacerdotes in vicem matronas creari solitas. <span class="br"></span><span class="lineNumber">9</span><span class="br"></span>Pacullam Anniam Campanam sacerdotem omnia, tamquam deum monitu, immutasse: nam et viros eam primam filios suos initiasse, Minium et Herennium Cerrinios; et nocturnum sacrum ex diurno, et pro tribus in anno diebus quinos singulis mensibus dies initiorum fecisse. <span class="br"></span><span class="lineNumber">10</span><span class="br"></span>ex quo in promiscuo sacra sint et permixti viri feminis, et noctis licentia accesserit, nihil ibi facinoris nihil flagitii praetermissum. plura virorum inter sese quam feminarum stupra esse. <span class="br"></span><span class="lineNumber">11</span><span class="br"></span>si qui minus patientes dedecoris sint et pigriores ad facinus, pro victimis immolari. nihil nefas ducere, hanc summam inter eos religionem esse. <span class="br"></span><span class="lineNumber">12</span><span class="br"></span>viros, velut mente capta, cum iactatione fanatica corporis vaticinari; matronas Baccharum habitu crinibus passis<a class="footnoteLink" href="#note_LCL313_242_12" id="target_note_LCL313_242_12"><sup>12</sup></a> cum ardentibus facibus decurrere ad Tiberim, demissasque in aquam faces, quia vivum sulpur cum calce insit, integra flamma efferre. <span class="br"></span><span class="lineNumber">13</span><span class="br"></span>raptos a dis homines dici quos machinae inligatos ex conspectu in abditos specus abripiant; eos esse 

</p></section><notes><section class="footnotes"><ul><li class="note" id="note_LCL313_242_12"><a class="footnoteCrossrefLink" href="#target_note_LCL313_242_12" title="Click to highlight in text"><sup class="lineRef">12</sup>passis ψ: parsis φ: sparsis <span class="italic">Lips. Esc</span>.</a></li><script type="text/javascript">document.getElementById('note_LCL313_242_12').style.display = "none";</script></ul></section></notes></section>