<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
ad rem publicam opprimendam satis virium est, coniuratio sese impia tenet. crescit et serpit cotidie malum. iam maius est quam ut capere id privata fortuna possit: ad summam rem publicam spectat. <span class="br"></span><span class="lineNumber">4</span><span class="br"></span>nisi praecavetis, Quirites, iam huic diurnae, legitime ab consule vocatae, par nocturna contio esse poterit. nunc illi vos singuli universos contionantes timent: iam ubi vos dilapsi domos et in rura vestra eritis, illi coierint, consultabunt de sua salute simul ac vestra pernicie: tum singulis vobis universi timendi erunt. <span class="br"></span><span class="lineNumber">5</span><span class="br"></span>optare igitur unusquisque nostrum<a class="footnoteLink" href="#note_LCL313_252_13" id="target_note_LCL313_252_13"><sup>13</sup></a> debet ut bona mens suis omnibus fuerit: si quem libido, si furor<a class="footnoteLink" href="#note_LCL313_252_14" id="target_note_LCL313_252_14"><sup>14</sup></a> in illum gurgitem abripuit, illorum eum cum quibus in omne flagitium et facinus coniuravit, non suum iudicet.<a class="footnoteLink" href="#note_LCL313_252_15" id="target_note_LCL313_252_15"><sup>15</sup></a></p>
<p><span class="br"></span><span class="lineNumber">6</span><span class="br"></span>“Ne quis etiam errore labatur vestrum, Quirites, non sum securus. nihil enim in speciem fallacius est quam prava religio. <span class="br"></span><span class="lineNumber">7</span><span class="br"></span>ubi deorum numen praetenditur sceleribus, subit animum timor ne fraudibus humanis vindicandis divini iuris aliquid immixtum violemus. hac vos religione innumerabilia decreta pontificum, senatus consulta, haruspicum denique responsa liberant. <span class="br"></span><span class="lineNumber">8</span><span class="br"></span>quotiens hoc patrum avorumque aetate magistratibus negotium est datum, uti sacra externa fieri vetarent, sacrificulos vatesque foro circo urbe prohiberent, vaticinios libros conquirerent 




</p></section><notes><section class="footnotes"><ul><li class="note" id="note_LCL313_252_13"><a class="footnoteCrossrefLink" href="#target_note_LCL313_252_13" title="Click to highlight in text"><sup class="lineRef">13</sup>nostrum <span class="italic">φMg</span>: nostrum quod ψ: vestrumque <span class="italic">Voss.</span>: vestrum, Quirites <span class="italic">Drak.</span></a></li><script type="text/javascript">document.getElementById('note_LCL313_252_13').style.display = "none";</script><li class="note" id="note_LCL313_252_14"><a class="footnoteCrossrefLink" href="#target_note_LCL313_252_14" title="Click to highlight in text"><sup class="lineRef">14</sup>si furor <span class="italic">Holk. 356</span>: furor χ</a></li><script type="text/javascript">document.getElementById('note_LCL313_252_14').style.display = "none";</script><li class="note" id="note_LCL313_252_15"><a class="footnoteCrossrefLink" href="#target_note_LCL313_252_15" title="Click to highlight in text"><sup class="lineRef">15</sup>iudicet ψ <span class="italic">Fr. 2</span>: iudicem esse φ</a></li><script type="text/javascript">document.getElementById('note_LCL313_252_15').style.display = "none";</script></ul></section></notes></section>