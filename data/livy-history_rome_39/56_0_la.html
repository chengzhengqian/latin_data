<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
iussi erant, nocturno impetu occupaverunt, si T. Quinctius si exercitus Romanus, sicut antea, in Peloponneso fuisset, eo nimirum capti et oppressi confugissent. <span class="br"></span><span class="lineNumber">11</span><span class="br"></span>cum vos procul essetis, quo alio nisi ad nos, socios vestros, quos antea Gythio opem ferentes, quos Lacedaemonem vobiscum simili de causa oppugnantes viderant, confugerent? pro<span class="br"></span><span class="lineNumber">12</span><span class="br"></span> vobis igitur iustum piumque bellum suscepimus. quod cum alii laudent, reprehendere ne Lacedaemonii quidem possint, di quoque ipsi comprobaverint, qui nobis victoriam dederunt, quonam modo ea, quae belli iure acta sunt, in disceptationem veniunt?</p>
<p>“Quorum tamen maxima pars nihil pertinet ad nos. <span class="br"></span><span class="lineNumber">13</span><span class="br"></span>nostrum est quod evocavimus ad causam dicendam eos qui ad arma multitudinem exciverant, qui expugnaverant maritima oppida, qui diripuerant, qui caedem principum fecerant. <span class="br"></span><span class="lineNumber">14</span><span class="br"></span>quod vero illi venientes in castra interfecti sunt, vestrum est, Areu et Alcibiade, qui nunc nos, si dis placet, accusatis, non nostrum. <span class="br"></span><span class="lineNumber">15</span><span class="br"></span>exsules Lacedaemoniorum, quo ex numero hi quoque duo fuerunt, et tunc nobiscum erant, et quod domicilio sibi delegerant maritima oppida, se petitos credentes, in eos, quorum opera patria extorres ne in tuto quidem exsilio posse consenescere se indignabantur, impetum fecerunt. <span class="br"></span><span class="lineNumber">16</span><span class="br"></span>Lacedaemonii igitur Lacedaemonios, non Achaei interfecerunt; nec iure an iniuria caesi sint argumentari refert.</p>
<p>37. “At enim illa certe vestra sunt, Achaei, quod leges disciplinamque vetustissimam Lycurgi sustulistis, quod 


</p></section><notes></notes></section>