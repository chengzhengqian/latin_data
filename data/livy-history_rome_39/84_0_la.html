<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
<span class="br"></span><span class="lineNumber">3
4</span><span class="br"></span>duodecim milia armatorum erant; plerique arma ex agris rapta habebant; ea aegre patientibus iis adempta, quaeque alia aut populantes agros rapuerant aut secum attulerant. de his rebus qui quererentur legatos Romam miserunt. <span class="br"></span><span class="lineNumber">5</span><span class="br"></span>introducti in senatum a C. Valerio praetore, exposuerunt se, superante in Gallia multitudine, inopia coactos agri et egestate ad quaerendam sedem Alpes transgressos, quae inculta per solitudines viderent, <span class="br"></span><span class="lineNumber">6</span><span class="br"></span>ibi sine ullius iniuria consedisse, oppidum quoque aedificare coepisse, quod indicium esset nec agro nec urbi ulli vim allaturos venisse. nuper M. Claudium ad se nuntium misisse bellum se cum iis, ni dederentur, gesturum. <span class="br"></span><span class="lineNumber">7</span><span class="br"></span>se, certam etsi non speciosam pacem quam incerta belli praeoptantes, dedidisse se prius in fidem quam in potestatem populi Romani. <span class="br"></span><span class="lineNumber">8</span><span class="br"></span>post paucos dies iussos et urbe et agro decedere, sese tacitos abire quo terrarum possent in animo habuisse. arma deinde sibi, et postremo omnia alia quae ferrent agerentque adempta. <span class="br"></span><span class="lineNumber">9</span><span class="br"></span>orare se senatum populumque Romanum ne in se innoxios deditos acerbius quam in hostes saevirent.</p>
<p><span class="br"></span><span class="lineNumber">10</span><span class="br"></span>Huic orationi senatus ita responderi iussit neque illos recte fecisse cum in Italiam venerint, oppidumque in alieno agro, nullius Romani magistratus qui ei provinciae praeesset permissu, aedificare conati sint: <span class="br"></span><span class="lineNumber">11</span><span class="br"></span>neque senatui 
</p></section><notes></notes></section>