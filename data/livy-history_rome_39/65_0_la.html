<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
nobilitas; coierantque praeter L. Flaccum, qui collega in consulatu fuit, candidati omnes ad deiciendum honore, <span class="br"></span><span class="lineNumber">2</span><span class="br"></span>non solum ut ipsi potius adipiscerentur, nec quia indignabantur novum hominem censorem videre, sed etiam quod tristem censuram periculosamque multorum famae et ab laeso a plerisque et laedendi cupido exspectabant; <span class="br"></span><span class="lineNumber">3</span><span class="br"></span>etenim tum quoque minitabundus petebat, refragari sibi qui liberam et fortem censuram timerent criminando. <span class="br"></span><span class="lineNumber">4</span><span class="br"></span>et simul L. Valerio suffragabatur: illo uno collega castigare se nova flagitia et priscos revocare mores posse. his accensi homines, adversa nobilitate, non M. Porcium modo censorem fecerunt, sed collegam ei L. Valerium Flaccum adiecerunt.</p>
<p><span class="br"></span><span class="lineNumber">5</span><span class="br"></span>Secundum comitia censorum consules praetoresque in provincias profecti praeter Q. Naevium, quem quattuor non minus menses, priusquam in Sardiniam iret, quaestiones veneficii, quarum magnam partem extra urbem per municipia conciliabulaque habuit, quia ita aptius visum erat, tenuerunt. <span class="br"></span><span class="lineNumber">6</span><span class="br"></span>si Antiati Valerio credere libet, ad duo milia hominum damnavit. et L. Postumius praetor, cui Tarentum provincia evenerat, magnas pastorum coniurationes vindicavit, et reliquias Bacchanalium quaestionis cum cura exsecutus est. <span class="br"></span><span class="lineNumber">7</span><span class="br"></span>multos qui aut citati non adfuerant aut vades deserverant, in ea regione Italiae latentes, partim


</p></section><notes></notes></section>