<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
quadraginta tria, <span class="br"></span><span class="lineNumber">15</span><span class="br"></span>tetrachma Attica centum octodecim milia, Philippi nummi duodecim milia quadringenti<a class="footnoteLink" href="#note_LCL313_222_8" id="target_note_LCL313_222_8"><sup>8</sup></a> viginti duo, signa aenea septingenta octoginta quinque, signa marmorea ducenta triginta, arma tela cetera spolia hostium, magnus numerus, ad hoc catapultae ballistae tormenta omnis generis; <span class="br"></span><span class="lineNumber">16</span><span class="br"></span>duces aut Aetoli et Cephallanes aut regii ab Antiocho ibi relicti ad viginti septem. <span class="br"></span><span class="lineNumber">17</span><span class="br"></span>multos eo die, priusquam in urbem inveheretur, in circo Flaminio tribunos praefectos equites centuriones, Romanos sociosque, donis militaribus donavit. militibus ex praeda vicenos quinos denarios divisit, duplex centurioni, triplex equiti.</p>
<p>6. Iam consularium comitiorum appetebat tempus; quibus quia M. Aemilius, cuius sortis ea cura erat, occurrere non potuit, C. Flaminius Romam venit. ab eo creati consules Sp. Postumius Albinus Q. Marcius Philippus. <span class="br"></span><span class="lineNumber">2</span><span class="br"></span>praetores inde facti T. Maenius, P. Cornelius Sulla, C. Calpurnius Piso, M. Licinius Lucullus, C. Aurelius Scaurus, L. Quinctius Crispinus.</p>
<p><span class="br"></span><span class="lineNumber">3</span><span class="br"></span>Extremo anni, magistratibus iam creatis, ante diem tertium nonas Martias Cn. Manlius Vulso de Gallis qui Asiam incolunt triumphavit. <span class="br"></span><span class="lineNumber">4</span><span class="br"></span>serius ei triumphandi causa fuit ne Q. Terentio Culleone praetore causam lege Petillia diceret, et incendio alieni iudicii, quo L. Scipio damnatus 



</p></section><notes><section class="footnotes"><ul><li class="note" id="note_LCL313_222_8"><a class="footnoteCrossrefLink" href="#target_note_LCL313_222_8" title="Click to highlight in text"><sup class="lineRef">8</sup>quadringenti Ï‡: trecenta <span class="italic">Mg</span>: trecenti <span class="italic">Madvig</span></a></li><script type="text/javascript">document.getElementById('note_LCL313_222_8').style.display = "none";</script></ul></section></notes></section>