<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
idem numerus peditum equitumque et collegae decretus erat. exercitus acceperunt quos priore anno C. Flaminius et M. Aemilius consules habuerunt.<a class="footnoteLink" href="#note_LCL313_264_19" id="target_note_LCL313_264_19"><sup>19</sup></a> <span class="br"></span><span class="lineNumber">3</span><span class="br"></span>duas praeterea legiones novas ex senatus consulto scribere iussi sunt, et viginti milia peditum sociis et nomini Latino imperarunt et equites octingentos, et tria milia peditum Romanorum ducentos equites. <span class="br"></span><span class="lineNumber">4</span><span class="br"></span>totum hunc exercitum praeter legiones in supplementum Hispaniensis exercitus duci placebat. itaque consules, dum ipsi quaestionibus impediebantur, T. Maenium dilectui habendo praefecerunt.</p>
<p><span class="br"></span><span class="lineNumber">5</span><span class="br"></span>Perfectis quaestionibus prior Q. Marcius in Ligures Apuanos est profectus. <span class="br"></span><span class="lineNumber">6</span><span class="br"></span>dum penitus in abditos saltus, quae latebrae receptaculaque illis semper fuerant, persequitur, in praeoccupatis angustiis loco iniquo est circumventus. <span class="br"></span><span class="lineNumber">7</span><span class="br"></span>quattuor milia militum amissa, et legionis secundae signa tria, undecim vexilla socium Latini nominis in potestatem hostium venerunt, et arma multa quae, quia impedimento fugientibus per silvestres semitas erant, passim iactabantur. <span class="br"></span><span class="lineNumber">8</span><span class="br"></span>prius sequendi Ligures finem quam fugae Romani fecerunt. <span class="br"></span><span class="lineNumber">9</span><span class="br"></span>consul ubi primum ex hostium agro evasit, ne quantum deminutae copiae forent appareret, in locis pacatis exercitum dimisit. <span class="br"></span><span class="lineNumber">10</span><span class="br"></span>non tamen oblitterare famam rei male gestae potuit: nam saltus unde eum Ligures fugaverant Marcius est appellatus.</p>
<p>21. Sub hunc nuntium ex Ligustinis volgatum litterae ex Hispania mixtam gaudio tristitiam adferentes recitatae 




</p></section><notes><section class="footnotes"><ul><li class="note" id="note_LCL313_264_19"><a class="footnoteCrossrefLink" href="#target_note_LCL313_264_19" title="Click to highlight in text"><sup class="lineRef">19</sup>habuerunt Ï‡: habuerant <span class="italic">Madvig</span></a></li><script type="text/javascript">document.getElementById('note_LCL313_264_19').style.display = "none";</script></ul></section></notes></section>