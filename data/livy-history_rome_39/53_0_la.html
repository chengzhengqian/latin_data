<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
<span class="br"></span><span class="lineNumber">9</span><span class="br"></span>et parcebat magis Onomasto, honoratiori amico, et eundem indicem haud paulo plus timebat, quia et ipse sermonem cum eo contulerat et multorum talium ministrum et conscium habebat. <span class="br"></span><span class="lineNumber">10</span><span class="br"></span>Cassander quoque, missis qui per Epirum ad mare prosequerentur eum, ne qua indicium emanaret, veneno creditur sublatus.</p>
<p>35. Et legati a Philippi conloquio ita digressi sunt ut prae se ferrent nihil eorum sibi placere, <span class="br"></span><span class="lineNumber">2</span><span class="br"></span>et Philippus minime quin rebellandum esset dubius. quia tamen<a class="footnoteLink" href="#note_LCL313_312_38" id="target_note_LCL313_312_38"><sup>38</sup></a> immaturae ad id vires erant, ad moram interponendam Demetrium minorem filium mittere Romam simul ad purganda crimina simul ad deprecandam iram senatus statuit, <span class="br"></span><span class="lineNumber">3</span><span class="br"></span>satis credens ipsum etiam iuvenem, quod Romae obses specimen indolis regiae dedisset, <span class="br"></span><span class="lineNumber">4</span><span class="br"></span>aliquid momenti facturum, interim per speciem auxilii Byzantiis ferendi, re ipsa ad terrorem regulis Thracum iniciendum profectus, perculsis iis uno proelio et Amadoco duce capto in Macedoniam rediit, missis ad accolas Histri fluminis barbaros ut in Italiam inrumperent sollicitandos.</p>
<p><span class="br"></span><span class="lineNumber">5</span><span class="br"></span>Et in Peloponneso adventus legatorum Romanorum, qui ex Macedonia in Achaiam ire iussi erant, exspectabatur; adversus quos ut praeparata consilia haberent, Lycortas




</p></section><notes><section class="footnotes"><ul><li class="note" id="note_LCL313_312_38"><a class="footnoteCrossrefLink" href="#target_note_LCL313_312_38" title="Click to highlight in text"><sup class="lineRef">38</sup>quia tamen <span class="italic">Mog.</span>: quidem quia ψα: qui dum quia φ: qui tamen quia <span class="italic">Zingerle</span>: quidem erat, tamen quia <span class="italic">H.J.M.</span></a></li><script type="text/javascript">document.getElementById('note_LCL313_312_38').style.display = "none";</script></ul></section></notes></section>