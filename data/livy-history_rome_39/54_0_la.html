<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 praetor concilium indixit. <span class="br"></span><span class="lineNumber">6</span><span class="br"></span>ibi de Lacedaemoniis actum: ex hostibus eos accusatores factos, et periculum esse ne victi magis timendi forent quam bellantes fuissent. quippe in bello sociis Romanis Achaeos usos: tunc eosdem Romanos aequiores Lacedaemoniis quam Achaeis esse, u<span class="br"></span><span class="lineNumber">7</span><span class="br"></span>bi Areus etiam et Alcibiades, ambo exsules, suo beneficio restituti, legationem Romam adversus gentem Achaeorum ita de ipsis meritam suscepissent, adeoque infesta oratione usi essent ut pulsi patria non restituti in eam viderentur.</p>
<p><span class="br"></span><span class="lineNumber">8</span><span class="br"></span>Clamor undique ortus, referret nominatim de iis; et cum omnia ira non consilio gererentur, capitis damnati sunt. paucos post dies Romani legati venerunt. his Clitore in Arcadia datum est concilium.</p>
<p>36. Priusquam agerent quicquam, terror Achaeis iniectus erat, et cogitatio quam non ex aequo disceptatio futura esset, <span class="br"></span><span class="lineNumber">2</span><span class="br"></span>quod Areum et Alcibiadem capitis ab se concilio proximo damnatos cum legatis videbant; nec hiscere quisquam audebat. <span class="br"></span><span class="lineNumber">3</span><span class="br"></span>Appius ea quae apud senatum questi erant Lacedaemonii displicere senatui ostendit: caedem primum ad Compasium factam eorum qui a Philopoemene 





</p></section><notes></notes></section>