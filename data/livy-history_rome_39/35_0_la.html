<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
urbibus suis ab eo possessis, et legatorum Eumenis regis de Thraciis oppidis per vim occupatis traductaque in Macedoniam multitudine, ita auditae erant ut eas non neglegi satis appareret. <span class="br"></span><span class="lineNumber">7</span><span class="br"></span>maxime moverat senatum quod iam Aeni et Maroneae adfectari possessionem audierant; minus Thessalos curabant. <span class="br"></span><span class="lineNumber">8</span><span class="br"></span>Athamanes quoque venerant<a class="footnoteLink" href="#note_LCL313_276_24" id="target_note_LCL313_276_24"><sup>24</sup></a> legati, non partis amissae, non finium iacturam querentes, sed totam Athamaniam sub ius iudiciumque regis venisse; <span class="br"></span><span class="lineNumber">9</span><span class="br"></span>et Maronitarum exsules venerant,<a class="footnoteLink" href="#note_LCL313_276_25" id="target_note_LCL313_276_25"><sup>25</sup></a> pulsi quia libertatis causam defendissent ab regio praesidio; ei non Maroneam modo sed etiam Aenum in potestate nuntiabant Philippi esse.<a class="footnoteLink" href="#note_LCL313_276_26" id="target_note_LCL313_276_26"><sup>26</sup></a></p>
<p><span class="br"></span><span class="lineNumber">10</span><span class="br"></span>Venerant et a Philippo legati ad purganda ea, qui nihil nisi permissu Romanorum imperatorum factum adfirmabant: <span class="br"></span><span class="lineNumber">11</span><span class="br"></span>civitates Thessalorum et Perrhaeborum et Magnetum et cum Amynandro Athamanum gentem in eadem causa qua Aetolos fuisse; <span class="br"></span><span class="lineNumber">12</span><span class="br"></span>Antiocho rege pulso, occupatum oppugnandis Aetolicis urbibus consulem ad recipiendas eas civitates Philippum misisse; armis subactos parere. <span class="br"></span><span class="lineNumber">13</span><span class="br"></span>senatus, ne quid absente rege statueret, legatos ad eas controversias disceptandas misit Q. Caecilium Metellum M. Baebium Tamphilum Ti. Sempronium. <span class="br"></span><span class="lineNumber">14</span><span class="br"></span>quorum sub 





</p></section><notes><section class="footnotes"><ul><li class="note" id="note_LCL313_276_24"><a class="footnoteCrossrefLink" href="#target_note_LCL313_276_24" title="Click to highlight in text"><sup class="lineRef">24</sup>venerant <span class="italic">Holk. 345</span>: venerunt χ</a></li><script type="text/javascript">document.getElementById('note_LCL313_276_24').style.display = "none";</script><li class="note" id="note_LCL313_276_25"><a class="footnoteCrossrefLink" href="#target_note_LCL313_276_25" title="Click to highlight in text"><sup class="lineRef">25</sup>venerant <span class="italic">Crév.</span>: erant χ: erant <span class="italic">inter obelos Briscoe</span>: qui erant γ: aderant <span class="italic">Weiss.</span></a></li><script type="text/javascript">document.getElementById('note_LCL313_276_25').style.display = "none";</script><li class="note" id="note_LCL313_276_26"><a class="footnoteCrossrefLink" href="#target_note_LCL313_276_26" title="Click to highlight in text"><sup class="lineRef">26</sup>nuntiabant Philippi esse χ: narrabant esse Philippi <span class="italic">Mg</span></a></li><script type="text/javascript">document.getElementById('note_LCL313_276_26').style.display = "none";</script></ul></section></notes></section>