<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 certamen tribunis et inter se ipsos et cum consule fuit, <span class="br"></span><span class="lineNumber">14</span><span class="br"></span>donec senatus a consule est habitus, decretumque quoniam praetoris subrogandi comitia ne legibus fierent pertinacia Q. Flacci et prava studia hominum impedirent, senatum censere satis praetorum esse; <span class="br"></span><span class="lineNumber">15</span><span class="br"></span>P. Cornelius utramque in urbe iurisdictionem haberet, Apollinique ludos faceret.</p>
<p>40. His comitiis prudentia et virtute senatus sublatis, alia maioris certaminis, quo et maiore de re et inter plures potentioresque viros, sunt exorta. <span class="br"></span><span class="lineNumber">2</span><span class="br"></span>censuram summa contentione petebant L. Valerius Flaccus, P. et L. Scipiones, Cn. Manlius Vulso, <span class="br"></span><span class="lineNumber">3</span><span class="br"></span>L. Furius Purpureo patricii, plebeii autem M. Porcius Cato, M. Fulvius Nobilior, Ti. et M. Sempronii, Longus et Tuditanus. sed omnes patricios plebeiosque nobilissimarum familiarum M. Porcius longe anteibat. <span class="br"></span><span class="lineNumber">4</span><span class="br"></span>in hoc viro tanta vis animi ingeniique fuit ut quocumque loco natus esset, fortunam sibi ipse facturus fuisse videretur. nulla ars neque privatae neque publicae rei gerendae ei defuit; urbanas rusticasque res pariter callebat. <span class="br"></span><span class="lineNumber">5</span><span class="br"></span>ad summos honores alios scientia iuris alios eloquentia





</p></section><notes></notes></section>