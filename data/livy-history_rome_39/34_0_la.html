<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
tulerat. <span class="br"></span><span class="lineNumber">10</span><span class="br"></span>permulsit iram eius consul, quod ad Naupactum ipse festinans, quo se ex fuga Aetoli contulerant, Philippo permisit Athamaniae et Amynandro bellum inferret, urbes quas Thessalis Aetoli ademerant regno adiceret. <span class="br"></span><span class="lineNumber">11</span><span class="br"></span>haud magno certamine et Amynandrum Athamania expulerat et urbes receperat aliquot. <span class="br"></span><span class="lineNumber">12</span><span class="br"></span>Demetriadem quoque, urbem validam et ad omnia opportunam, et Magnetum gentem suae dicionis fecit. <span class="br"></span><span class="lineNumber">13</span><span class="br"></span>inde et in Thracia quasdam urbes, novae atque insuetae libertatis vitio seditionibus principum turbatas, partibus quae domestico certamine vincerentur adiungendo sese cepit.</p>
<p>24. His sedata in praesentia regis ira in Romanos est. nunquam tamen remisit animum a conligendis in pace viribus, quibus, quandoque data fortuna esset, ad bellum uteretur. <span class="br"></span><span class="lineNumber">2</span><span class="br"></span>vectigalia regni non fructibus tantum agrorum portoriisque maritimis auxit, sed metalla etiam et vetera intermissa recoluit et nova multis locis instituit. <span class="br"></span><span class="lineNumber">3</span><span class="br"></span>ut vero antiquam multitudinem hominum, quae belli cladibus amissa erat, restitueret, non subolem tantum stirpis parabat cogendis omnibus procreare atque educare liberos, <span class="br"></span><span class="lineNumber">4</span><span class="br"></span>sed Thracum etiam magnam multitudinem in Macedoniam traduxerat, quietusque aliquamdiu a bellis omni cura in augendas regni opes intentus fuerat.</p>
<p><span class="br"></span><span class="lineNumber">5</span><span class="br"></span>Rediere deinde causae quae de integro iram moverent in Romanos. <span class="br"></span><span class="lineNumber">6</span><span class="br"></span>Thessalorum et Perrhaeborum querellae de 


</p></section><notes></notes></section>