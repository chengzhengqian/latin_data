<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
muros diruistis. <span class="br"></span><span class="lineNumber">2</span><span class="br"></span>quae utraque ab iisdem obici qui possunt, cum muri Lacedaemonis non ab Lycurgo, sed paucos ante annos ad dissolvendam Lycurgi disciplinam exstructi sint? <span class="br"></span><span class="lineNumber">3</span><span class="br"></span>tyranni enim nuper eos arcem et munimentum sibi, non civitati paraverunt; et si exsistat hodie ab inferis Lycurgus, gaudeat ruinis eorum, et nunc se patriam et Spartam antiquam agnoscere dicat. <span class="br"></span><span class="lineNumber">4</span><span class="br"></span>non Philopoemenem exspectare nec Achaeos, sed vos ipsi, Lacedaemonii, vestris manibus amoliri et diruere omnia vestigia tyrannidis debuistis. <span class="br"></span><span class="lineNumber">5</span><span class="br"></span>vestrae enim illae deformes notae<a class="footnoteLink" href="#note_LCL313_320_41" id="target_note_LCL313_320_41"><sup>41</sup></a> servitutis erant, et cum sine muris per octingentos prope annos liberi, aliquando etiam principes Graeciae fuissetis, muris velut compedibus circumdatis vincti per centum annos servistis. <span class="br"></span><span class="lineNumber">6</span><span class="br"></span>quod ad leges ademptas attinet, ego antiquas Lacedaemoniis leges tyrannos ademisse arbitror; nos non suas iis ademisse, quas non habebant, sed nostras leges dedisse; <span class="br"></span><span class="lineNumber">7</span><span class="br"></span>nec male consuluisse civitati, cum concilii nostri eam fecerimus et nobis miscuerimus, ut corpus unum et concilium totius Peloponnesi esset. <span class="br"></span><span class="lineNumber">8</span><span class="br"></span>tunc, opinor, si aliis ipsi legibus viveremus, alias istis iniunxissemus, queri se iniquo iure esse et indignari possent.</p>
</section><notes><section class="footnotes"><ul><li class="note" id="note_LCL313_320_41"><a class="footnoteCrossrefLink" href="#target_note_LCL313_320_41" title="Click to highlight in text"><sup class="lineRef">41</sup>notae <span class="italic">F</span>: veluti cicatrices <span class="italic">Mg</span>: veluti notae <span class="italic">Weiss.</span></a></li><script type="text/javascript">document.getElementById('note_LCL313_320_41').style.display = "none";</script></ul></section></notes></section>