<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 et fabulae tantum sine auctore editae credidisset, aliud argumentum, simile tamen et libidine et crudelitate peragit. <span class="br"></span><span class="lineNumber">2</span><span class="br"></span>Placentiae famosam mulierem, cuius amore deperiret, in convivium accersitam scribit. ibi iactantem sese scorto inter cetera rettulisse quam acriter quaestiones exercuisset, et quam multos capitis damnatos in vinculis haberet, quos securi percussurus esset. <span class="br"></span><span class="lineNumber">3</span><span class="br"></span>tum illam infra eum accubantem negasse unquam vidisse quemquam securi ferientem, et pervelle id videre. hic indulgentem amatorem unum ex illis miseris<a class="footnoteLink" href="#note_LCL313_342_50" id="target_note_LCL313_342_50"><sup>50</sup></a> attrahi iussum securi percussisse.</p>
<p><span class="br"></span><span class="lineNumber">4</span><span class="br"></span>Facinus, sive eo modo, quo censor obiecit, sive, ut Valerius tradit, commissum est, saevum atque atrox: inter pocula atque epulas, ubi libare dis dapes, ubi bene precari mos esset, ad spectaculum scorti procacis, in sinu consulis recubantis, mactatam humanam victimam esse et cruore mensam respersam. <span class="br"></span><span class="lineNumber">5</span><span class="br"></span>in extrema oratione Catonis condicio Quinctio fertur, ut si id factum negaret ceteraque quae obiecisset, sponsione defenderet sese: sin fateretur, ignominiane sua quemquam doliturum censeret, cum ipse vino et venere amens sanguine hominis in convivio lusisset?</p>
<p>44. In equitatu recognoscendo L. Scipioni Asiageni<a class="footnoteLink" href="#note_LCL313_342_51" id="target_note_LCL313_342_51"><sup>51</sup></a>
</p></section><notes><section class="footnotes"><ul><li class="note" id="note_LCL313_342_50"><a class="footnoteCrossrefLink" href="#target_note_LCL313_342_50" title="Click to highlight in text"><sup class="lineRef">50</sup>illis miseris <span class="italic">Gel.</span>: dam(p)natis χ</a></li><script type="text/javascript">document.getElementById('note_LCL313_342_50').style.display = "none";</script><li class="note" id="note_LCL313_342_51"><a class="footnoteCrossrefLink" href="#target_note_LCL313_342_51" title="Click to highlight in text"><sup class="lineRef">51</sup>Asiageni χ: Asiatico β</a></li><script type="text/javascript">document.getElementById('note_LCL313_342_51').style.display = "none";</script></ul></section></notes></section>