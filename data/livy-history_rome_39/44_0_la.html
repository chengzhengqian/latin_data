<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 animum Philippi alienaverunt ab Romanis, ut non a Perseo filio eius novis causis motum, sed ob has a patre bellum relictum filio videri possit.</p>
<p><span class="br"></span><span class="lineNumber">4</span><span class="br"></span>Romae nulla Macedonici belli suspicio erat. L. Manlius proconsul ex Hispania redierat; cui postulanti ab senatu in aede Bellonae triumphum rerum gestarum magnitudo impetrabilem faciebat; <span class="br"></span><span class="lineNumber">5</span><span class="br"></span>exemplum obstabat, quod ita comparatum more maiorum erat ne quis qui exercitum non deportasset triumpharet, nisi perdomitam pacatamque provinciam tradidisset successori. medius tamen honos Manlio habitus, ut ovans urbem iniret. <span class="br"></span><span class="lineNumber">6</span><span class="br"></span>tulit coronas aureas quinquaginta duas, auri praeterea pondo centum triginta duo, <span class="br"></span><span class="lineNumber">7</span><span class="br"></span>argenti sedecim milia trecenta, et pronuntiavit in senatu decem milia pondo argenti et octoginta auri Q. Fabium quaestorem advehere: id quoque se in aerarium delaturum.</p>
<p><span class="br"></span><span class="lineNumber">8</span><span class="br"></span>Magnus motus servilis eo anno in Apulia fuit. Tarentum provinciam L. Postumius praetor habebat. <span class="br"></span><span class="lineNumber">9</span><span class="br"></span>is de pastorum coniuratione, qui vias latrociniis pascuaque publica infesta habuerant, quaestionem severe exercuit. ad septem milia hominum condemnavit; multi inde fugerunt, de multis sumptum est supplicium. <span class="br"></span><span class="lineNumber">10</span><span class="br"></span>consules diu retenti ad urbem dilectibus tandem in provincias profecti sunt.</p>
</section><notes></notes></section>