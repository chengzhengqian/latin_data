<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
exitus erat, <span class="br"></span><span class="lineNumber">8</span><span class="br"></span>fugere conatus, ut id quoque occursu militum obsaeptum sensit et omnia circa clausa custodiis dispositis esse, venenum, quod multo ante praeparatum ad tales habebat casus, poposcit.</p>
<p><span class="br"></span><span class="lineNumber">9</span><span class="br"></span>“Liberemus” inquit “diuturna cura populum Romanum, quando mortem senis exspectare longum censent. <span class="br"></span><span class="lineNumber">10</span><span class="br"></span>nec magnam nec memorabilem ex inermi proditoque Flamininus victoriam feret. mores quidem populi Romani quantum mutaverint, vel hic dies argumento erit. <span class="br"></span><span class="lineNumber">11</span><span class="br"></span>horum patres Pyrrho regi, hosti armato, exercitum in Italia habenti, ut a veneno caveret praedixerunt: hi legatum consularem, qui auctor esset Prusiae per scelus occidendi hospitis, miserunt.” <span class="br"></span><span class="lineNumber">12</span><span class="br"></span>exsecratus deinde in caput regnumque Prusiae, et hospitales deos violatae ab eo fidei testes invocans, poculum exhausit. hic vitae exitus fuit Hannibalis.</p>
<p>52. Scipionem et Polybius et Rutilius hoc anno mortuum scribunt. ego neque his nec Valerio adsentior, his, quod censoribus M. Porcio L. Valerio principem senatus L. Valerium ipsum censorem lectum invenio, cum superioribus duobus lustris Africanus fuisset; <span class="br"></span><span class="lineNumber">2</span><span class="br"></span>quo vivo, nisi ut 



</p></section><notes></notes></section>