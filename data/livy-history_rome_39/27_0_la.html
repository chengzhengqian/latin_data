<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
diruerent, extra quam si qua ibi vetusta ara aut signum consecratum esset. <span class="br"></span><span class="lineNumber">8</span><span class="br"></span>in reliquum deinde senatus consulto cautum est ne qua Bacchanalia Romae neu in Italia essent. si quis tale sacrum sollemne et necessarium duceret, nec sine religione et piaculo se id omittere posse, apud praetorem urbanum profiteretur, praetor senatum consuleret. <span class="br"></span><span class="lineNumber">9</span><span class="br"></span>si ei permissum esset, cum in senatu centum non minus essent, ita id sacrum faceret dum ne plus quinque sacrificio interessent, neu qua pecunia communis neu quis magister sacrorum aut sacerdos esset.</p>
<p>19. Aliud deinde huic coniunctum, referente Q. Marcio consule, senatus consultum factum est, ut de iis quos pro indicibus consules habuissent integra res ad senatum referretur, cum Sp. Postumius quaestionibus perfectis Romam redisset. <span class="br"></span><span class="lineNumber">2</span><span class="br"></span>Minium Cerrinium Campanum Ardeam in vincula mittendum censuerunt, magistratibusque Ardeatium praedicendum ut intentiore eum custodia adservarent, non solum ne effugeret, sed ne mortis consciscendae locum haberet. <span class="br"></span><span class="lineNumber">3</span><span class="br"></span>Sp. Postumius aliquanto post Romam venit; eo referente de P. Aebuti et Hispalae Faeceniae praemio, quod eorum opera indicata Bacchanalia essent, <span class="br"></span><span class="lineNumber">4</span><span class="br"></span>senatus consultum factum est ut singulis his centena milia aeris quaestores urbani ex aerario darent; utique consul cum tribunis plebis ageret ut ad plebem primo quoque tempore ferrent ut P. Aebutio emerita stipendia essent, ne 



</p></section><notes></notes></section>