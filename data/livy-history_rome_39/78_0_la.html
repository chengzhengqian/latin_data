<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
eum remedia quaerenda esse praesentium malorum censebant: <span class="br"></span><span class="lineNumber">6</span><span class="br"></span>sed defectionis auctores, quorum in manu res publica erat, in secreto consultantes omnes ad necem eius consentiebant. <span class="br"></span><span class="lineNumber">7</span><span class="br"></span>sed utrum maturarent an differrent ambigebatur. vicit pars avidior poenae, missusque qui venenum ferret. accepto poculo nihil aliud locutum ferunt quam quaesisse si incolumis Lycortas—is alter imperator Achaeorum erat—equitesque evasissent. <span class="br"></span><span class="lineNumber">8</span><span class="br"></span>postquam dictum est incolumes esse, “bene habet” inquit, et poculo impavide exhausto haud ita multo post exspiravit.</p>
<p><span class="br"></span><span class="lineNumber">9</span><span class="br"></span>Non diuturnum mortis eius gaudium auctoribus crudelitatis fuit: victa namque Messene bello exposcentibus Achaeis dedidit noxios, ossaque reddita Philopoemenis sunt, et sepultus ab universo Achaico est concilio, adeo omnibus congestis humanis honoribus ut ne divinis quidem abstineretur. <span class="br"></span><span class="lineNumber">10</span><span class="br"></span>ab scriptoribus rerum Graecis Latinisque tantum huic viro tribuitur ut a quibusdam eorum, velut ad insignem notam huius anni, memoriae mandatum sit tres claros imperatores eo anno decessisse, Philopoemenem Hannibalem P. Scipionem; <span class="br"></span><span class="lineNumber">11</span><span class="br"></span>adeo in aequo eum duarum potentissimarum gentium summis imperatoribus posuerunt.</p>
<p>51. Ad Prusiam regem legatus T. Quinctius Flamininus 



</p></section><notes></notes></section>