<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
erat, conflagraret, <span class="br"></span><span class="lineNumber">5</span><span class="br"></span>eo infensioribus in se quam in illum iudicibus, quod disciplinam militarem severe ab eo conservatam successorem ipsum omni genere licentiae corrupisse fama attulerat. <span class="br"></span><span class="lineNumber">6</span><span class="br"></span>neque ea sola infamiae erant quae in provincia procul ab oculis facta narrabantur, sed ea etiam magis quae in militibus eius cotidie conspiciebantur. <span class="br"></span><span class="lineNumber">7</span><span class="br"></span>luxuriae enim peregrinae origo ab exercitu Asiatico invecta in urbem est. ii primum lectos aeratos, vestem stragulam pretiosam, plagulas et alia textilia, et quae tum magnificae supellectilis habebantur, monopodia et abacos Romam aduexerunt. <span class="br"></span><span class="lineNumber">8</span><span class="br"></span>tunc psaltriae sambucistriaeque et convivalia alia ludorum oblectamenta addita epulis; epulae quoque ipsae et cura et sumptu maiore apparari coeptae. t<span class="br"></span><span class="lineNumber">9</span><span class="br"></span>um coquus, vilissimum antiquis mancipium et aestimatione et usu, in pretio esse, et quod ministerium fuerat, ars haberi coepta. vix tamen illa quae tum conspiciebantur semina erant futurae luxuriae.</p>
<p>7. In triumpho tulit Cn. Manlius coronas aureas ducentas duodecim, argenti pondo ducenta viginti milia, auri pondo duo milia centum tria, tetrachmum Atticum centum viginti septem milia, cistophori ducenta quinquaginta, Philipporum aureorum nummorum sedecim milia trecentos viginti; <span class="br"></span><span class="lineNumber">2</span><span class="br"></span>et arma spoliaque multa Gallica carpentis



</p></section><notes></notes></section>