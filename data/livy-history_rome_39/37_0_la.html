<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
redderet curasse. <span class="br"></span><span class="lineNumber">9</span><span class="br"></span>Thebas Pthias unum maritimum emporium fuisse quondam Thessalis quaestuosum et frugiferum; ibi<a class="footnoteLink" href="#note_LCL313_280_28" id="target_note_LCL313_280_28"><sup>28</sup></a> navibus onerariis comparatis regem, quae praeter Thebas Demetriadem cursum derigerent, negotiationem maritimam omnem eo avertisse. <span class="br"></span><span class="lineNumber">10</span><span class="br"></span>iam ne a legatis quidem, qui iure gentium sancti sint, violandis abstinere; insidias positas euntibus ad T. Quinctium. <span class="br"></span><span class="lineNumber">11</span><span class="br"></span>itaque ergo in tantum metum omnes Thessalos coniectos ut non in civitatibus suis non in communibus gentis conciliis quisquam hiscere audeat. procul enim abesse libertatis auctores Romanos: lateri adhaerere gravem dominum, prohibentem uti beneficiis populi Romani. quid autem, si vox libera non sit, liberum esse? <span class="br"></span><span class="lineNumber">12</span><span class="br"></span>nunc se fiducia et praesidio legatorum ingemescere magis quam loqui. nisi provideant aliquid Romani quo et Graecis Macedoniam accolentibus metus et audacia Philippo minuatur, nequiquam et illum victum et se liberatos esse. <span class="br"></span><span class="lineNumber">13</span><span class="br"></span>ut equum tenacem, non parentem frenis asperioribus castigandum esse. <span class="br"></span><span class="lineNumber">14</span><span class="br"></span>haec acerbe postremi, cum priores leniter permulsissent iram eius, petentes ut ignosceret pro libertate loquentibus, <span class="br"></span><span class="lineNumber">15</span><span class="br"></span>et ut deposita domini acerbitate adsuesceret socium atque amicum sese praestare, et imitaretur populum Romanum, qui caritate quam metu adiungere sibi socios mallet.</p>
</section><notes><section class="footnotes"><ul><li class="note" id="note_LCL313_280_28"><a class="footnoteCrossrefLink" href="#target_note_LCL313_280_28" title="Click to highlight in text"><sup class="lineRef">28</sup>ibi Ï‡: inde <span class="italic">Weiss.</span>: sibi <span class="italic">Shackleton Bailey</span></a></li><script type="text/javascript">document.getElementById('note_LCL313_280_28').style.display = "none";</script></ul></section></notes></section>