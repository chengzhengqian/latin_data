<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
qui aut coniurare aut sociari facinoribus aut stuprum pati noluerint. <span class="br"></span><span class="lineNumber">14</span><span class="br"></span>multitudinem ingentem, alterum iam prope populum esse; in his nobiles quosdam viros feminasque. biennio proximo institutum esse ne quis maior viginti annis initiaretur: captari aetates et erroris et stupri patientes.</p>
<p>14. Peracto indicio, advoluta rursus genibus, preces easdem, <span class="br"></span><span class="lineNumber">2</span><span class="br"></span>ut se ablegaret, repetivit. consul socrum rogat ut aliquam partem aedium vacuam faceret, quo Hispala immigraret. cenaculum super aedes datum est, scalis ferentibus in publicum obseratis, aditu in aedes verso. <span class="br"></span><span class="lineNumber">3</span><span class="br"></span>res omnes Faeceniae extemplo translatae et familia accersita, et Aebutius migrare ad consulis clientem iussus.</p>
<p>Ita cum indices ambo in potestate essent, rem ad senatum Postumius defert, omnibus ordine expositis, quae delata primo quae deinde ab se inquisita forent. <span class="br"></span><span class="lineNumber">4</span><span class="br"></span>patres pavor ingens cepit, cum publico nomine, ne quid eae coniurationes coetusque nocturni fraudis occultae aut periculi importarent, tum privatim suorum cuiusque vicem, ne quis adfinis ei noxae esset. <span class="br"></span><span class="lineNumber">5</span><span class="br"></span>censuit autem senatus gratias consuli agendas, quod eam rem et cum singulari cura et sine ullo tumultu investigasset. <span class="br"></span><span class="lineNumber">6</span><span class="br"></span>quaestionem deinde de Bacchanalibus sacrisque nocturnis extra ordinem consulibus mandant; indicibus Aebutio ac Faeceniae ne fraudi 
</p></section><notes></notes></section>