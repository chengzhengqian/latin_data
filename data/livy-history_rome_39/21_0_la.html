<section class="div1 language" lang="la"><header><hgroup><h1>LIVY</h1></hgroup></header><section class="div2">
<p>“Nulli umquam contioni, Quirites, tam non solum apta sed etiam necessaria haec sollemnis deorum comprecatio fuit, quae vos admoneret hos esse deos quos colere venerari precarique maiores vestri instituissent, <span class="br"></span><span class="lineNumber">3</span><span class="br"></span>non illos qui pravis et externis religionibus captas mentes velut furialibus stimulis ad omne scelus et ad omnem libidinem agerent.</p>
<p><span class="br"></span><span class="lineNumber">4</span><span class="br"></span>“Equidem nec quid taceam nec quatenus proloquar invenio. si aliquid ignorabitis, ne locum neglegentiae dem, si omnia nudavero, ne nimium terroris offundam vobis vereor. <span class="br"></span><span class="lineNumber">5</span><span class="br"></span>quidquid dixero, minus quam pro atrocitate et magnitudine rei dictum scitote esse; ut ad cavendum satis sit, dabitur opera a nobis.</p>
<p><span class="br"></span><span class="lineNumber">6</span><span class="br"></span>“Bacchanalia tota iam pridem Italia et nunc per urbem etiam multis locis esse, non fama solum accepisse vos sed crepitibus etiam ululatibusque nocturnis, qui personant tota urbe, certum habeo, ceterum quae ea res sit ignorare: <span class="br"></span><span class="lineNumber">7</span><span class="br"></span>alios deorum aliquem cultum, alios concessum ludum et lasciviam credere esse, et qualecumque sit, ad paucos pertinere. <span class="br"></span><span class="lineNumber">8</span><span class="br"></span>quod ad multitudinem eorum attinet, si dixero multa milia hominum esse, ilico necesse est exterreamini, nisi adiunxero qui qualesque sint. <span class="br"></span><span class="lineNumber">9</span><span class="br"></span>primum igitur mulierum magna pars est, et is fons mali huiusce fuit; deinde simillimi feminis mares, stuprati et constupratores, fanatici,

</p></section><notes></notes></section>