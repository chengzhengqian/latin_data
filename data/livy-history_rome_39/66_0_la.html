<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 noxios iudicavit, partim comprehensos Romam ad senatum misit, in carcerem omnes a P. Cornelio coniecti sunt.</p>
<p>42. In Hispania ulteriore, fractis proximo bello Lusitanis, quietae res fuerunt: in citeriore A. Terentius in Suessetanis oppidum Corbionem vineis et operibus expugnavit, captivos vendidit; quieta deinde hiberna et citerior provincia habuit. <span class="br"></span><span class="lineNumber">2</span><span class="br"></span>veteres praetores C. Calpurnius Piso et L. Quinctius Romam redierunt. utrique magno patrum consensu triumphus est decretus. <span class="br"></span><span class="lineNumber">3</span><span class="br"></span>prior C. Calpurnius de Lusitanis et Celtiberis triumphavit; coronas aureas tulit octoginta tres et duodecim milia pondo argenti. <span class="br"></span><span class="lineNumber">4</span><span class="br"></span>paucos post dies L. Quinctius Crispinus ex iisdem Lusitanis Celtiberisque triumphavit; tantundem auri atque argenti in eo triumpho praelatum.<a class="footnoteLink" href="#note_LCL313_338_49" id="target_note_LCL313_338_49"><sup>49</sup></a></p>
<p><span class="br"></span><span class="lineNumber">5</span><span class="br"></span>Censores M. Porcius et L. Valerius metu mixta exspectatione senatum legerunt; septem moverunt senatu, ex quibus unum insignem et nobilitate et honoribus, L. Quinctium Flamininum consularem. <span class="br"></span><span class="lineNumber">6</span><span class="br"></span>patrum memoria institutum fertur ut censores motis senatu adscriberent notas. Catonis et aliae quidem acerbae orationes exstant 






</p></section><notes><section class="footnotes"><ul><li class="note" id="note_LCL313_338_49"><a class="footnoteCrossrefLink" href="#target_note_LCL313_338_49" title="Click to highlight in text"><sup class="lineRef">49</sup>praelatum <span class="italic">Mg</span>: trans(tra- φ)latum χ</a></li><script type="text/javascript">document.getElementById('note_LCL313_338_49').style.display = "none";</script></ul></section></notes></section>