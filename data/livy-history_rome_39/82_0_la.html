<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
belli ab Romanis imminentis metus terruerat, Demetrium ut pacis auctorem cum ingenti favore conspiciebant, simul et spe haud dubia regnum ei post mortem patris destinabant. <span class="br"></span><span class="lineNumber">3</span><span class="br"></span>nam etsi minor aetate quam Perseus esset, hunc iusta matre familiae, illum paelice ortum esse; illum ut ex volgato corpore genitum nullam certi patris notam habere, hunc insignem similitudinem Philippi prae se ferre. <span class="br"></span><span class="lineNumber">4</span><span class="br"></span>ad hoc Romanos Demetrium in paterno solio locaturos, Persei nullam apud eos gratiam esse.</p>
<p>Haec volgo loquebantur. <span class="br"></span><span class="lineNumber">5</span><span class="br"></span>itaque et Persea cura angebat ne parum pro se una aetas valeret, cum aliis omnibus rebus frater superior esset, <span class="br"></span><span class="lineNumber">6</span><span class="br"></span>et Philippus ipse, vix sui arbitrii fore quem heredem regni relinqueret credens, sibi quoque graviorem esse quam vellet minorem filium aiebat.<a class="footnoteLink" href="#note_LCL313_370_65" id="target_note_LCL313_370_65"><sup>65</sup></a> <span class="br"></span><span class="lineNumber">7</span><span class="br"></span>offendebatur interdum concursu Macedonum ad eum, et alteram iam se vivo regiam esse indignabatur. <span class="br"></span><span class="lineNumber">8</span><span class="br"></span>et ipse iuvenis haud dubie inflatior redierat, subnixus erga se iudiciis senatus, concessisque sibi quae patri negata essent; e<span class="br"></span><span class="lineNumber">9</span><span class="br"></span>t omnis mentio Romanorum quantam dignitatem ei apud ceteros Macedonas, tantam invidiam non apud fratrem modo sed etiam apud patrem conciliabat, <span class="br"></span><span class="lineNumber">10</span><span class="br"></span>utique postquam legati alii Romani venerunt, et cogebatur decedere 




</p></section><notes><section class="footnotes"><ul><li class="note" id="note_LCL313_370_65"><a class="footnoteCrossrefLink" href="#target_note_LCL313_370_65" title="Click to highlight in text"><sup class="lineRef">65</sup>aiebat <span class="italic">Mg</span>: censebat Ï‡</a></li><script type="text/javascript">document.getElementById('note_LCL313_370_65').style.display = "none";</script></ul></section></notes></section>