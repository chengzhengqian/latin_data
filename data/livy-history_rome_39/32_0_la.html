<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
inventum. id prodigium abominantes arceri Romano agro necarique quam primum iusserunt.</p>
<p><span class="br"></span><span class="lineNumber">6</span><span class="br"></span>Eodem anno Galli Transalpini, transgressi in Venetiam sine populatione aut bello, haud procul inde ubi nunc Aquileia est locum oppido condendo ceperunt. l<span class="br"></span><span class="lineNumber">7</span><span class="br"></span>egatis Romanis de ea re trans Alpes missis, responsum est neque profectos ex auctoritate gentis eos, nec quid in Italia facerent sese scire.</p>
<p><span class="br"></span><span class="lineNumber">8</span><span class="br"></span>L. Scipio ludos eo tempore, quos bello Antiochi vovisse sese dicebat, ex conlata ad id pecunia ab regibus civitatibusque per dies decem fecit. <span class="br"></span><span class="lineNumber">9</span><span class="br"></span>legatum eum post damnationem et bona vendita missum in Asiam ad dirimenda inter Antiochum et Eumenem reges certamina Valerius Antias est auctor; <span class="br"></span><span class="lineNumber">10</span><span class="br"></span>tum conlatas ei pecunias corrogatosque per Asiam artifices, et quorum ludorum post bellum in quo votos diceret mentionem non fecisset, de iis post legationem demum in senatu actum.</p>
<p>23. Cum iam in exitu annus esset, Q. Marcius absens magistratu abiturus erat, Sp. Postumius, quaestionibus cum summa fide curaque perfectis, comitia habuit. <span class="br"></span><span class="lineNumber">2</span><span class="br"></span>creati consules sunt Ap. Claudius Pulcher M. Sempronius Tuditanus.



</p></section><notes></notes></section>