<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 conquesti Romae apud senatum, reiectique ad consulem Aemilium, cui ut cognosceret statueretque senatus permiserat, magno certamine cum praetore habito tenuerunt<a class="footnoteLink" href="#note_LCL313_214_2" id="target_note_LCL313_214_2"><sup>2</sup></a> causam. <span class="br"></span><span class="lineNumber">3</span><span class="br"></span>arma reddere Cenomanis, decedere provincia praetor iussus.</p>
<p><span class="br"></span><span class="lineNumber">4</span><span class="br"></span>Legatis deinde sociorum Latini nominis, qui toto undique ex Latio frequentes convenerant, senatus datus est. iis querentibus magnam multitudinem civium suorum Romam commigrasse et ibi censos esse, <span class="br"></span><span class="lineNumber">5</span><span class="br"></span>Q. Terentio Culleoni praetori negotium datum est ut eos conquireret, et quem C. Claudio M. Livio censoribus postve eos censores ipsum parentemve eius apud se censum esse probassent socii, ut redire eo cogeret ubi censi essent. <span class="br"></span><span class="lineNumber">6</span><span class="br"></span>hac conquisitione duodecim milia Latinorum domos redierunt, iam tum multitudine alienigenarum urbem onerante.</p>
<p>4. Priusquam consules redirent Romam, M. Fulvius proconsul ex Aetolia redit; <span class="br"></span><span class="lineNumber">2</span><span class="br"></span>isque ad aedem Apollinis in senatu cum de rebus in Aetolia Cephallaniaque ab se gestis disseruisset, petit a patribus ut aequum censerent ob rem publicam bene ac feliciter gestam et dis immortalibus 





</p></section><notes><section class="footnotes"><ul><li class="note" id="note_LCL313_214_2"><a class="footnoteCrossrefLink" href="#target_note_LCL313_214_2" title="Click to highlight in text"><sup class="lineRef">2</sup>tenuerunt χ: obtinuerunt β</a></li><script type="text/javascript">document.getElementById('note_LCL313_214_2').style.display = "none";</script></ul></section></notes></section>