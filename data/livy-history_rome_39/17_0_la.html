<section class="div1 language" lang="la"><header><hgroup><h1>LIVY</h1></hgroup></header><section class="div2">
<p><span class="br"></span><span class="lineNumber">7</span><span class="br"></span>Iam id ipsum consul laudare, quod initiatam se non infitiaretur: <span class="br"></span><span class="lineNumber">8</span><span class="br"></span>sed et cetera eadem fide expromeret; neganti ultra quicquam scire non eandem dicere, si coarguatur ab alio, ac per se fatenti veniam aut gratiam fore; eum sibi omnia exposuisse qui ab illa audisset.</p>
<p>13. Mulier haud dubie, id quod erat, Aebutium indicem arcani rata esse, <span class="br"></span><span class="lineNumber">2</span><span class="br"></span>ad pedes Sulpiciae procidit, et eam primo orare coepit ne mulieris libertinae cum amatore sermonem in rem non seriam modo sed capitalem etiam verti vellet: se terrendi eius causa, non quod sciret quicquam, ea locutam esse. <span class="br"></span><span class="lineNumber">3</span><span class="br"></span>hic Postumius accensus ira tum quoque ait eam cum Aebutio se amatore cavillari credere, non in domo gravissimae feminae et cum consule loqui. Sulpicia attollere paventem, simul illam adhortari simul iram generi lenire. <span class="br"></span><span class="lineNumber">4</span><span class="br"></span>tandem confirmata, multum incusata perfidia Aebuti, qui optime de ipso meritae talem gratiam rettulisset, <span class="br"></span><span class="lineNumber">5</span><span class="br"></span>magnum sibi metum deorum, quorum occulta initia enuntiaret, maiorem multo dixit hominum esse, qui se indicem manibus suis discerpturi essent. <span class="br"></span><span class="lineNumber">6</span><span class="br"></span>itaque hoc se Sulpiciam hoc consulem orare, ut se extra Italiam aliquo amandarent,<a class="footnoteLink" href="#note_LCL313_240_11" id="target_note_LCL313_240_11"><sup>11</sup></a> ubi reliquum vitae degere tuto posset. <span class="br"></span><span class="lineNumber">7</span><span class="br"></span>bono 


</p></section><notes><section class="footnotes"><ul><li class="note" id="note_LCL313_240_11"><a class="footnoteCrossrefLink" href="#target_note_LCL313_240_11" title="Click to highlight in text"><sup class="lineRef">11</sup>amandarent <span class="italic">Mg</span>: amendarent ψ: ablegarent φ</a></li><script type="text/javascript">document.getElementById('note_LCL313_240_11').style.display = "none";</script></ul></section></notes></section>