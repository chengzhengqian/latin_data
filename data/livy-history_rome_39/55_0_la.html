<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
ad causam dicendam evocati venissent;<a class="footnoteLink" href="#note_LCL313_316_39" id="target_note_LCL313_316_39"><sup>39</sup></a> <span class="br"></span><span class="lineNumber">4</span><span class="br"></span>deinde cum in homines ita saevitum esset, ne in ulla parte crudelitas eorum cessaret, muros dirutos urbis nobilissimae esse, leges vetustissimas abrogatas, inclutamque per gentes disciplinam Lycurgi sublatam.</p>
<p><span class="br"></span><span class="lineNumber">5</span><span class="br"></span>Haec cum Appius dixisset, Lycortas, et quia praetor et quia Philopoemenis, auctoris omnium quae Lacedaemone acta fuerant, factionis erat, ita respondit:</p>
<p> <span class="br"></span><span class="lineNumber">6</span><span class="br"></span>“Difficilior nobis, Ap. Claudi, apud vos oratio est quam Romae nuper apud senatum fuit: <span class="br"></span><span class="lineNumber">7</span><span class="br"></span>tunc enim Lacedaemoniis accusantibus respondendum erat; nunc a vobis ipsis accusati sumus, apud quos causa est dicenda. <span class="br"></span><span class="lineNumber">8</span><span class="br"></span>quam iniquitatem condicionis subimus illa spe iudicis animo te auditurum esse, posita contentione qua paulo ante egisti. ego certe, cum ea quae et hic antea apud Q. Caecilium et postea Romae questi sunt Lacedaemonii a te paulo ante relata sint, non tibi sed illis me apud te respondere credebam.<a class="footnoteLink" href="#note_LCL313_316_40" id="target_note_LCL313_316_40"><sup>40</sup></a></p>
<p><span class="br"></span><span class="lineNumber">9</span><span class="br"></span>“Caedem obicitis eorum qui a Philopoemene praetore evocati ad causam dicendam interfecti sunt. hoc ego crimen non modo a vobis, Romani, sed ne apud vos quidem nobis obiciendum fuisse arbitror. quid ita? quia in vestro foedere erat ut maritimis urbibus abstinerent Lacedaemonii. <span class="br"></span><span class="lineNumber">10</span><span class="br"></span>quo tempore armis captis urbes, a quibus abstinere 




</p></section><notes><section class="footnotes"><ul><li class="note" id="note_LCL313_316_39"><a class="footnoteCrossrefLink" href="#target_note_LCL313_316_39" title="Click to highlight in text"><sup class="lineRef">39</sup>36.4–37.15<span class="italic"> exstant fragmenta F</span></a></li><script type="text/javascript">document.getElementById('note_LCL313_316_39').style.display = "none";</script><li class="note" id="note_LCL313_316_40"><a class="footnoteCrossrefLink" href="#target_note_LCL313_316_40" title="Click to highlight in text"><sup class="lineRef">40</sup>credebam χ: credam <span class="italic">Fr. 1</span></a></li><script type="text/javascript">document.getElementById('note_LCL313_316_40').style.display = "none";</script></ul></section></notes></section>