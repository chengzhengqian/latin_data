<section class="div1 language" lang="la"><header><hgroup><h1>Horace</h1></hgroup></header><section class="div2">
<p class="lineGroup">
<span class="line">circumagi: quendam volo visere non tibi notum;</span><span class="linebreak"></span>
<span class="line">trans Tiberim longe cubat is, prope Caesaris hortos.”</span><span class="linebreak"></span>
<span class="line">“Nil habeo quod agam et non sum piger: usque sequar te.”</span><span class="linebreak"></span>
<span class="line indent1"><span class="br"></span><span class="lineNumber">20</span><span class="br"></span>Demitto auriculas, ut iniquae mentis asellus,</span><span class="linebreak"></span>
<span class="line">cum gravius dorso subiit onus.</span><span class="linebreak"></span>
<span class="line indent14">Incipit ille: “si bene me novi, non Viscum pluris amicum,</span><span class="linebreak"></span>
<span class="line">non Varium facies: nam quis me scribere pluris</span><span class="linebreak"></span>
<span class="line">aut citius possit versus? quis membra movere</span><span class="linebreak"></span>
<span class="line">mollius? invideat quod et Hermogenes, ego canto.”</span><span class="linebreak"></span>
<span class="line indent1"><span class="br"></span><span class="lineNumber">26</span><span class="br"></span>Interpellandi locus hic erat: “est tibi mater,</span><span class="linebreak"></span>
<span class="line">cognati, quis te salvo est opus?”</span><span class="linebreak"></span>
<span class="line indent14">“Haud mihi quisquam: omnis composui.”</span><span class="linebreak"></span>
<span class="line indent8">“Felices! nunc ego resto. confice; namque instat fatum mihi triste, Sabella</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>quod puero cecinit divina mota<a class="footnoteLink" href="#note_LCL194_106_1" id="target_note_LCL194_106_1"><sup>1</sup></a> anus urna:</span><span class="linebreak"></span>
<span class="line">‘hunc neque dira venena nec hosticus auferet ensis</span><span class="linebreak"></span>
<span class="line">nec laterum dolor aut tussis nec tarda podagra;</span><span class="linebreak"></span>
<span class="line">garrulus hunc quando consumet cumque; loquaces,</span><span class="linebreak"></span>
<span class="line">si sapiat, vitet, simul atque adoleverit aetas.’”</span><span class="linebreak"></span>
<span class="line indent1"><span class="br"></span><span class="lineNumber">35</span><span class="br"></span>Ventum erat ad Vestae, quarta iam parte diei</span><span class="linebreak"></span>
<span class="line">praeterita, et casu tunc respondere vadato</span><span class="linebreak"></span>
<span class="line">debebat; quod ni fecisset, perdere litem.</span><span class="linebreak"></span>
<span class="line">“si me amas,” inquit, “paulum hic ades.”</span><span class="linebreak"></span>
</p>
</section><notes><section class="footnotes"><ul><li class="note" id="note_LCL194_106_1"><a class="footnoteCrossrefLink" href="#target_note_LCL194_106_1" title="Click to highlight in text"><sup class="lineRef">1</sup>mota divina <span class="italic">Bentley</span>.</a></li><script type="text/javascript">document.getElementById('note_LCL194_106_1').style.display = "none";</script></ul></section></notes></section>