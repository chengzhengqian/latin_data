<section class="div1 language" lang="la"><header><hgroup><h1>Lives of the Caesars, vii</h1></hgroup></header><section class="div2">
<p>sine gubernatore, sine nauta aut vectore ullo, ut nemini dubium esset iustum piumque et faventibus diis bellum suscipi: cum repente ex inopinato prope cuncta turbata <span class="br"></span><span class="lineNumber">5</span><span class="br"></span>
 sunt. Alarum altera castris appropinquantem paenitentia mutati sacramenti destituere conata est aegreque retenta in officio, et servi, quos a liberto Neronis ad fraudem praeparatos muneri acceperat, per angiportum in balneas transeuntem paene interemerunt, nisi cohortantibus in vicem ne occasionem omitterent, interrogatisque de qua occasione loquerentur, expressa cruciatu confessio esset.</p>
</section>
<section class="div2">
<p>XI. Accessit ad tanta discrimina mors Vindicis, qua maxime consternatus destitutoque similis non multum afuit quin vitae renuntiaret. Sed supervenientibus ab urbe nuntiis ut occisum Neronem cunctosque in verba sua iurasse cognovit, deposita legati suscepit Caesaris appellationem iterque ingressus est paludatus ac dependente a cervicibus pugione ante pectus; nec prius usum togae reciperavit quam oppressis qui novas res moliebantur, praefecto praetori Nymphidio Sabino Romae, in Germania Fonteio Capitone, in Africa Clodio Macro legatis.</p>
</section>
<section class="div2">
<p>XII. Praecesserat de eo fama saevitiae simul atque avaritiae, quod civitates Hispaniarum Galliarumque, quae cunctantius sibi accesserant, gravioribus tributis, quasdam etiam murorum destructione punisset et praepositos procuratoresque</p>
</section><notes><section class="footnotes"><ul><li class="note" id="note_LCL038_200_37"><a class="footnoteCrossrefLink" href="#target_note_LCL038_200_37" title="Click to highlight in text"><sup class="lineRef">37</sup>See chap. x. 2.</a></li><script type="text/javascript">document.getElementById('note_LCL038_200_37').style.display = "none";</script><li class="note" id="note_LCL038_200_38"><a class="footnoteCrossrefLink" href="#target_note_LCL038_200_38" title="Click to highlight in text"><sup class="lineRef">38</sup>See note on chap. i.</a></li><script type="text/javascript">document.getElementById('note_LCL038_200_38').style.display = "none";</script></ul></section></notes></section>