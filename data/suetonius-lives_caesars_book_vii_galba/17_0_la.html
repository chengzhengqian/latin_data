<section class="div1 language" lang="la"><header><hgroup><h1>Lives of the Caesars, vii</h1></hgroup></header><section class="div2">
<p>admodum fuerit, neque praesentium quemquam opem imperatori ferre conatum et omnes qui arcesserentur<a class="footnoteLink" href="#note_LCL038_214_17" id="target_note_LCL038_214_17"><sup>17</sup></a> sprevisse nuntium excepta Germanicianorum<a class="footnoteLink" href="#note_LCL038_214_18" id="target_note_LCL038_214_18"><sup>18</sup></a> vexillatione. Ii ob recens meritum, quod se aegros et invalidos magno opere<a class="footnoteLink" href="#note_LCL038_214_19" id="target_note_LCL038_214_19"><sup>19</sup></a> fovisset, in auxilium advolaverunt, sed serius itinere devio per ignorantiam locorum retardati.</p>
<span class="br"></span><span class="lineNumber">2</span><span class="br"></span>
<p>Iugulatus est ad lacum Curti ac relictus ita uti erat, donec gregarius miles a frumentatione rediens abiecto onere caput ei amputavit; et quoniam capillo arripere non poterat, in gremium abdidit, mox inserto per os pollice ad Othonem detulit. Ille lixis calonibusque donavit, qui hasta suffixum non sine ludibrio circum castra portarunt adclamantes identidem: “Galba Cupido, fruaris aetate tua,” maxime irritati ad talem iocorum petulantiam, quod ante paucos dies exierat in vulgus, laudanti cuidam formam suam ut adhuc floridam et vegetam respondisse eum:</p>
<blockquote><p>
<span class="line">ἔτι μoι μένoς ἔμπεδόν ἐστιν.</span><span class="linebreak"></span>
</p></blockquote>
<p class="noindent">Ab iis Patrobii<a class="footnoteLink" href="#note_LCL038_214_20" id="target_note_LCL038_214_20"><sup>20</sup></a> Neroniani libertus centum aureis redemptum eo loco, ubi iussu Galbae animadversum in patronum suum fuerat, abiecit. Sero tandem dispensator Argivus et hoc et ceterum truncum in privatis eius hortis Aurelia via sepulturae dedit.</p>
</section>
<section class="div2">
<p>XXI. Statura fuit iusta, capite praecalvo, oculis caeruleis, adunco naso, manibus pedibusque articulari morbo</p>
</section><notes><section class="footnotes"><ul><li class="note" id="note_LCL038_214_17"><a class="footnoteCrossrefLink" href="#target_note_LCL038_214_17" title="Click to highlight in text"><sup class="lineRef">17</sup>arcesserentur] arcessirentur, MGΥ.</a></li><script type="text/javascript">document.getElementById('note_LCL038_214_17').style.display = "none";</script><li class="note" id="note_LCL038_214_18"><a class="footnoteCrossrefLink" href="#target_note_LCL038_214_18" title="Click to highlight in text"><sup class="lineRef">18</sup>Germanicianorum, <span class="italic">Turnebus</span>; Germaniciorum, Ω.</a></li><script type="text/javascript">document.getElementById('note_LCL038_214_18').style.display = "none";</script><li class="note" id="note_LCL038_214_19"><a class="footnoteCrossrefLink" href="#target_note_LCL038_214_19" title="Click to highlight in text"><sup class="lineRef">19</sup>magno opere] magnopere, <span class="italic">mss.</span></a></li><script type="text/javascript">document.getElementById('note_LCL038_214_19').style.display = "none";</script><li class="note" id="note_LCL038_214_20"><a class="footnoteCrossrefLink" href="#target_note_LCL038_214_20" title="Click to highlight in text"><sup class="lineRef">20</sup>Patrobii, Ϛ (<span class="italic">Sabellicus</span>); Patrobil, Ω.</a></li><script type="text/javascript">document.getElementById('note_LCL038_214_20').style.display = "none";</script></ul></section></notes></section>