<section class="div1 language" lang="la"><header><hgroup><h1>Lives of the Caesars, vii</h1></hgroup></header><section class="div2">
<p>dextra sinistraque oppidatim victimae caederentur, taurus securis ictu consternatus rupto vinculo essedum eius invasit elatisque pedibus totum cruore perfudit; ac descendentem speculator impulsu turbae lancea prope vulneravit. Urbem quoque et deinde Palatium ingressum excepit <span class="br"></span><span class="lineNumber">2</span><span class="br"></span>
 terrae tremor et assimilis quidam mugitui sonus. Secuta sunt aliquanto manifestiora. Monile margaritis gemmisque consertum ad ornandam Fortunam suam Tusculanam ex omni gaza secreverat; id repente quasi augustiore dignius loco Capitolinae Veneri dedicavit, ac proxima nocte somniavit speciem Fortunae querentis fraudatam se dono destinato, minantisque erepturam et ipsam quae dedisset. Cumque exterritus luce prima ad expiandum somnium, praemissis qui rem divinam appararent, Tusculum excucurrisset, nihil invenit praeter tepidam in ara favillam atratumque iuxta senem in catino vitreo tus<a class="footnoteLink" href="#note_LCL038_210_16" id="target_note_LCL038_210_16"><sup>16</sup></a> tenentem et in <span class="br"></span><span class="lineNumber">3</span><span class="br"></span>
 calice fictili merum. Observatum etiam est Kal. Ian. sacrificanti coronam de capite excidisse, auspicanti pullos avolasse; adoptionis die neque milites adlocuturo castrensem sellam de more positam pro tribunali oblitis ministris et in senatu curulem perverse collocatam.</p>
</section><notes><section class="footnotes"><ul><li class="note" id="note_LCL038_210_16"><a class="footnoteCrossrefLink" href="#target_note_LCL038_210_16" title="Click to highlight in text"><sup class="lineRef">16</sup>tus] thus, <span class="italic">mss.</span></a></li><script type="text/javascript">document.getElementById('note_LCL038_210_16').style.display = "none";</script><li class="note" id="note_LCL038_210_53"><a class="footnoteCrossrefLink" href="#target_note_LCL038_210_53" title="Click to highlight in text"><sup class="lineRef">53</sup>As he was on his way to Rome.</a></li><script type="text/javascript">document.getElementById('note_LCL038_210_53').style.display = "none";</script><li class="note" id="note_LCL038_210_54"><a class="footnoteCrossrefLink" href="#target_note_LCL038_210_54" title="Click to highlight in text"><sup class="lineRef">54</sup>See chap. iv. 3.</a></li><script type="text/javascript">document.getElementById('note_LCL038_210_54').style.display = "none";</script><li class="note" id="note_LCL038_210_55"><a class="footnoteCrossrefLink" href="#target_note_LCL038_210_55" title="Click to highlight in text"><sup class="lineRef">55</sup>The fire should have been blazing brightly and a youth clad in white should have carried the incense in a proper box (<span class="italic">acerra,</span> see chap. viii. 2), and the wine in a more costly and appropriate vessel.</a></li><script type="text/javascript">document.getElementById('note_LCL038_210_55').style.display = "none";</script><li class="note" id="note_LCL038_210_56"><a class="footnoteCrossrefLink" href="#target_note_LCL038_210_56" title="Click to highlight in text"><sup class="lineRef">56</sup>Of Piso.</a></li><script type="text/javascript">document.getElementById('note_LCL038_210_56').style.display = "none";</script></ul></section></notes></section>