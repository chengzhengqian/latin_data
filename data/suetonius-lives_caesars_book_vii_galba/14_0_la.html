<section class="div1 language" lang="la"><header><hgroup><h1>Lives of the Caesars, vii</h1></hgroup></header><section class="div2">
<p>eius absentis iurantibus donativum grandius solito praepositi pronuntiassent, neque ratam rem habuit et subinde iactavit legere se militem, non emere consuesse; atque eo quidem nomine omnis, qui ubique erant, exacerbavit. Ceterum praetorianos etiam metu et indignitate commovit, removens subinde plerosque ut suspectos et Nymphidi socios. <span class="br"></span><span class="lineNumber">2</span><span class="br"></span>
 Sed maxime fremebat superioris Germaniae exercitus fraudari se praemiis navatae adversus Gallos et Vindicem operae. Ergo primi obsequium rumpere ausi Kal. Ian. adigi sacramento nisi in nomen senatus recusarunt statimque legationem ad praetorianos cum mandatis destinaverunt: displicere imperatorem in Hispania factum; eligerent ipsi quem cuncti exercitus comprobarent.</p>
</section>
<section class="div2">
<p>XVII. Quod ut nuntiatum est, despectui esse non tam senectam suam quam orbitatem ratus, Pisonem Frugi Licinianum nobilem egregiumque iuvenem ac sibi olim probatissimum testamentoque semper in bona et nomen adscitum repente e media salutantium turba adprehendit filiumque appellans perduxit in castra ac pro contione adoptavit, ne tunc quidem donativi ulla mentione facta. Quo faciliorem occasionem M. Salvio Othoni praebuit perficiendi conata intra sextum adoptionis diem.</p>
</section>
<section class="div2">
<p>XVIII. Magna et assidua monstra iam inde a principio exitum ei, qualis evenit, portenderant. Cum per omne iter</p>
</section><notes><section class="footnotes"><ul><li class="note" id="note_LCL038_208_51"><a class="footnoteCrossrefLink" href="#target_note_LCL038_208_51" title="Click to highlight in text"><sup class="lineRef">51</sup>According to Plutarch (<span class="italic">Galba,</span> 2) it was Nymphidius Sabinus, prefect of the praetorian guard, who made this promise. <span class="italic">Praepositi</span> would include those who followed his example.</a></li><script type="text/javascript">document.getElementById('note_LCL038_208_51').style.display = "none";</script><li class="note" id="note_LCL038_208_52"><a class="footnoteCrossrefLink" href="#target_note_LCL038_208_52" title="Click to highlight in text"><sup class="lineRef">52</sup>See chap. xi.</a></li><script type="text/javascript">document.getElementById('note_LCL038_208_52').style.display = "none";</script></ul></section></notes></section>