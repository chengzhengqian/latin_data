<section class="div1 language" lang="la"><header><hgroup><h1>Lives of the Caesars, vii</h1></hgroup></header><section class="div2">
<p>provinciam et intestina dissensione et barbarorum tumultu inquietam; ordinavitque magna severitatis ac iustitiae <span class="br"></span><span class="lineNumber">2</span><span class="br"></span>
 cura etiam in parvulis rebus. Militi, qui per expeditionem artissima annona residuum cibariorum tritici modium centum denariis vendidisse arguebatur, vetuit, simul atque indigere cibo coepisset, a quoquam opem ferri; et is fame extabuit. At in iure dicendo cum de proprietate iumenti quaereretur, levibus utrimque argumentis et testibus ideoque difficili coniectura veritatis, ita decrevit ut ad lacum, ubi adaquari solebat, duceretur capite involuto atque ibidem revelato eius esset, ad quem sponte se a potu recepisset.</p>
</section>
<section class="div2">
<p>VIII. Ob res et tunc in Africa et olim in Germania gestas ornamenta triumphalia accepit et sacerdotium triplex, inter quindecimviros sodalesque Titios item Augustales cooptatus; atque ex eo tempore prope ad medium Neronis principatum in secessu plurimum vixit, ne ad gestandum quidem umquam iter ingressus quam ut secum vehiculo proximo decies sestertium in auro efferret, donec in oppido <span class="br"></span><span class="lineNumber">2</span><span class="br"></span>
 Fundis moranti Hispania Tarraconensis oblata est. Acciditque, ut cum provinciam ingressus sacrificaret, intra aedem publicam puero e ministris acerram tenenti capillus repente toto capite canesceret, nec defuerunt qui interpretarentur significari rerum mutationem successurumque iuveni senem, hoc est ipsum Neroni. Non multo</p>
</section><notes><section class="footnotes"><ul><li class="note" id="note_LCL038_194_26"><a class="footnoteCrossrefLink" href="#target_note_LCL038_194_26" title="Click to highlight in text"><sup class="lineRef">26</sup>The <span class="italic">modius</span> was 8.75 litres.</a></li><script type="text/javascript">document.getElementById('note_LCL038_194_26').style.display = "none";</script><li class="note" id="note_LCL038_194_27"><a class="footnoteCrossrefLink" href="#target_note_LCL038_194_27" title="Click to highlight in text"><sup class="lineRef">27</sup>See note on <span class="italic">Jul.</span> lxxix. 3.</a></li><script type="text/javascript">document.getElementById('note_LCL038_194_27').style.display = "none";</script><li class="note" id="note_LCL038_194_28"><a class="footnoteCrossrefLink" href="#target_note_LCL038_194_28" title="Click to highlight in text"><sup class="lineRef">28</sup>The <span class="italic">sodales Titii</span> were an ancient priesthood of uncertain origin. The tradition arose that they were established to keep up the ancient Sabine worship, and named from Titus Tatius.</a></li><script type="text/javascript">document.getElementById('note_LCL038_194_28').style.display = "none";</script><li class="note" id="note_LCL038_194_29"><a class="footnoteCrossrefLink" href="#target_note_LCL038_194_29" title="Click to highlight in text"><sup class="lineRef">29</sup>See note on <span class="italic">Claud.</span> vi. 2.</a></li><script type="text/javascript">document.getElementById('note_LCL038_194_29').style.display = "none";</script><li class="note" id="note_LCL038_194_30"><a class="footnoteCrossrefLink" href="#target_note_LCL038_194_30" title="Click to highlight in text"><sup class="lineRef">30</sup>So as to be able to leave the country on short notice.</a></li><script type="text/javascript">document.getElementById('note_LCL038_194_30').style.display = "none";</script><li class="note" id="note_LCL038_194_31"><a class="footnoteCrossrefLink" href="#target_note_LCL038_194_31" title="Click to highlight in text"><sup class="lineRef">31</sup>In <span class="sc">a.d.</span> 60.</a></li><script type="text/javascript">document.getElementById('note_LCL038_194_31').style.display = "none";</script></ul></section></notes></section>