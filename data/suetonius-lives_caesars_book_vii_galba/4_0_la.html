<section class="div1 language" lang="la"><header><hgroup><h1>Lives of the Caesars, vii</h1></hgroup></header><section class="div2">
<p>puero adhuc, salutanti se inter aequales, apprehensa buccula dixisse: καὶ σὺ τέκνoν τῆς ἀρχῆς ἡμῶν παρατρώξῃ.<a class="footnoteLink" href="#note_LCL038_188_6" id="target_note_LCL038_188_6"><sup>6</sup></a> Sed et Tiberius, cum comperisset imperaturum eum verum in senecta: “Vivat sane,” ait, “quando id ad <span class="br"></span><span class="lineNumber">2</span><span class="br"></span>
 nos nihil pertinet.” Avo quoque eius fulgur procuranti, cum exta de manibus aquila rapuisset et in frugiferam quercum contulisset, responsum est summum sed serum imperium portendi familiae; et ille irridens; “Sane,” inquit, “cum mula pepererit.” Nihil aeque postea Galbam temptantem res novas confirmavit quam mulae partus, ceterisque ut obscaenum ostentum abhorrentibus, solus pro laetissimo accepit memor sacrificii dictique avi.</p>
<span class="br"></span><span class="lineNumber">3</span><span class="br"></span>
<p>Sumpta virili toga somniavit Fortunam dicentem, stare se ante fores defessam et nisi ocius reciperetur, cuicumque obvio praedae futuram. Utque evigilavit, aperto atrio simulacrum aeneum deae cubitali maius iuxta limen invenit idque gremio suo Tusculum, ubi aestivare consueverat, avexit et in parte aedium consecratum menstruis deinceps supplicationibus et pervigilio anniversario coluit.</p>
<span class="br"></span><span class="lineNumber">4</span><span class="br"></span>
<p>Quanquam autem nondum aetate constanti veterem civitatis exoletumque morem ac tantum in domo sua haerentem obstinatissime retinuit, ut liberti servique bis die</p>
</section><notes><section class="footnotes"><ul><li class="note" id="note_LCL038_188_6"><a class="footnoteCrossrefLink" href="#target_note_LCL038_188_6" title="Click to highlight in text"><sup class="lineRef">6</sup>παρατρώξη, Turnebus; παρατρωζη, Ω.</a></li><script type="text/javascript">document.getElementById('note_LCL038_188_6').style.display = "none";</script><li class="note" id="note_LCL038_188_16"><a class="footnoteCrossrefLink" href="#target_note_LCL038_188_16" title="Click to highlight in text"><sup class="lineRef">16</sup>The usual procedure, to avert the evil omen.</a></li><script type="text/javascript">document.getElementById('note_LCL038_188_16').style.display = "none";</script><li class="note" id="note_LCL038_188_17"><a class="footnoteCrossrefLink" href="#target_note_LCL038_188_17" title="Click to highlight in text"><sup class="lineRef">17</sup>Proverbial for “never,” like the Greek Kalends (<span class="italic">Aug.</span> lxxxvii. 1).</a></li><script type="text/javascript">document.getElementById('note_LCL038_188_17').style.display = "none";</script></ul></section></notes></section>