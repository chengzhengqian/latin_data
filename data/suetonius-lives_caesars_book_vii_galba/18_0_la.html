<section class="div1 language" lang="la"><header><hgroup><h1>Lives of the Caesars, vii</h1></hgroup></header><section class="div2">
<p>distortissimis, ut neque calceum perpeti nec<a class="footnoteLink" href="#note_LCL038_216_21" id="target_note_LCL038_216_21"><sup>21</sup></a> libellos evolvere aut tenere omnino valeret. Excreverat etiam in dexteriore latere eius caro praependebatque adeo ut aegre fascia substringeretur.</p>
</section>
<section class="div2">
<p>XXII. Cibi plurimi traditur, quem tempore hiberno etiam ante lucem capere consuerat, inter cenam vero usque eo abundantis,<a class="footnoteLink" href="#note_LCL038_216_22" id="target_note_LCL038_216_22"><sup>22</sup></a> ut congestas super manus reliquias circumferri iuberet spargique ad pedes stantibus. Libidinis in mares pronior<a class="footnoteLink" href="#note_LCL038_216_23" id="target_note_LCL038_216_23"><sup>23</sup></a> et eos non nisi praeduros exoletosque; ferebant in Hispania Icelum e veteribus concubinis de Neronis exitu nuntiantem non modo artissimis osculis palam exceptum ab eo, sed ut sine mora velleretur oratum atque seductum.</p>
<p>XXIII. Periit tertio et septuagesimo aetatis anno, imperii mense septimo. Senatus, ut primum licitum est, statuam ei decreverat rostratae columnae superstantem in parte Fori, qua trucidatus est; sed decretum Vespasianus abolevit, percussores sibi ex Hispania in Iudaeam submisisse opinatus.</p>
</section><notes><section class="footnotes"><ul><li class="note" id="note_LCL038_216_21"><a class="footnoteCrossrefLink" href="#target_note_LCL038_216_21" title="Click to highlight in text"><sup class="lineRef">21</sup>nec] ne, <span class="italic">M</span>; neque, <span class="italic">G</span>δ; <span class="italic">the other mss. have</span> nec.</a></li><script type="text/javascript">document.getElementById('note_LCL038_216_21').style.display = "none";</script><li class="note" id="note_LCL038_216_22"><a class="footnoteCrossrefLink" href="#target_note_LCL038_216_22" title="Click to highlight in text"><sup class="lineRef">22</sup>abundantis, <span class="italic">Graevius</span>; abundanti, Ω; abundantem, <span class="italic">Milan ed. of</span> 1475; abundanter, <span class="italic">Gruter.</span></a></li><script type="text/javascript">document.getElementById('note_LCL038_216_22').style.display = "none";</script><li class="note" id="note_LCL038_216_23"><a class="footnoteCrossrefLink" href="#target_note_LCL038_216_23" title="Click to highlight in text"><sup class="lineRef">23</sup>pronior, <span class="italic">mss.</span>; pronioris, <span class="italic">Stephanus.</span></a></li><script type="text/javascript">document.getElementById('note_LCL038_216_23').style.display = "none";</script></ul></section></notes></section>