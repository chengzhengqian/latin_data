<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
omnium deorum hominumque consensum conlegit, per quae omnia se mihi parem in certamine non futurum crediderit; <span class="br"></span><span class="lineNumber">19</span><span class="br"></span>idem, tamquam in aliis omnibus rebus inferior essem, ad sceleris ultimam spem confugisse me insimulat. <span class="br"></span><span class="lineNumber">20</span><span class="br"></span>vis hanc formulam cognitionis esse, ut uter timuerit ne alter dignior videretur regno, is consilium fratris opprimendi iudicetur cepisse?</p>
<p>13. â€œExsequamur tamen quocumque modo conficti ordinem criminis. pluribus modis se petitum criminatus est, et omnes insidiarum vias in unum diem contulit: <span class="br"></span><span class="lineNumber">2</span><span class="br"></span>volui interdiu eum post lustrationem, cum concurrimus, et quidem, si dis placet, lustrationum die occidere; volui, cum ad cenam invitavi, veneno scilicet tollere; volui, cum comissatum gladiis cincti me secuti sunt, ferro interficere. <span class="br"></span><span class="lineNumber">3</span><span class="br"></span>tempora quidem qualia sint ad parricidium electa vides: lusus convivii comissationis. quid? dies qualis? quo lustratus exercitus, quo inter divisam victimam, praelatis omnium qui unquam fuere Macedoniae regum armis regiis, duo soli tua tegentes latera, pater, praevecti sumus, et secutum est Macedonum agmen; <span class="br"></span><span class="lineNumber">4</span><span class="br"></span>hoc ego, etiam si quid antea admisissem piaculo dignum, lustratus et expiatus sacro, tum cum maxime in hostiam itineri nostro circumdatam intuens, parricidium venena gladios in comissationem

</p></section><notes></notes></section>