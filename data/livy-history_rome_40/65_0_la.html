<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
eius a collegio cooptatus Q. Fulvius Flaccus; <span class="br"></span><span class="lineNumber">12</span><span class="br"></span>creatus inde pontifex maximus M.<a class="footnoteLink" href="#note_LCL313_514_54" id="target_note_LCL313_514_54"><sup>54</sup></a> Aemilius Lepidus, cum multi clari viri petissent; et decemvir sacrorum Q. Marcius Philippus in eiusdem locum est cooptatus. <span class="br"></span><span class="lineNumber">13</span><span class="br"></span>et augur Sp. Postumius Albinus decessit; in locum eius P. Scipionem, filium Africani, augures cooptarunt.</p>
<p>Cumanis eo anno petentibus permissum ut publice Latine loquerentur et praeconibus Latine vendendi ius esset.</p>
<p>43. Pisanis agrum pollicentibus, quo Latina colonia deduceretur, gratiae ab senatu actae; triumviri creati ad eam rem Q. Fabius Buteo M. et P. Popillii Laenates. <span class="br"></span><span class="lineNumber">2</span><span class="br"></span>a C. Maenio praetore, cui provincia Sardinia cum evenisset additum erat ut quaereret de veneficiis longius ab urbe decem milibus passuum, <span class="br"></span><span class="lineNumber">3</span><span class="br"></span>litterae allatae se iam tria milia hominum damnasse, et crescere sibi quaestionem indiciis; aut eam sibi esse deserendam aut provinciam dimittendam.</p>
<p><span class="br"></span><span class="lineNumber">4</span><span class="br"></span>Q. Fulvius Flaccus ex Hispania rediit Romam cum magna fama gestarum rerum; qui cum extra urbem triumphi causa esset, <span class="br"></span><span class="lineNumber">5</span><span class="br"></span>consul est creatus cum L. Manlio Acidino, et post paucos dies cum militibus quos secum deduxerat 




</p></section><notes><section class="footnotes"><ul><li class="note" id="note_LCL313_514_54"><a class="footnoteCrossrefLink" href="#target_note_LCL313_514_54" title="Click to highlight in text"><sup class="lineRef">54</sup>creatus inde pontifex maximus M. <span class="italic">Madvig</span>: ante pontificem maximum <span class="italic">Mog</span>.: in pontificem maximum <span class="italic">Mg</span>: creato ante pontifice maximo M. <span class="italic">Gron.</span></a></li><script type="text/javascript">document.getElementById('note_LCL313_514_54').style.display = "none";</script></ul></section></notes></section>