<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 Lacedaemonium clarus. <span class="br"></span><span class="lineNumber">5</span><span class="br"></span>tutorem eum Graeci, ut cognomine a ceteris regibus distinguerent, <span class="br"></span><span class="lineNumber">6</span><span class="br"></span>appellarunt. huius fratris filius Antigonus ex honoratis Philippi amicis unus incorruptus permanserat, eique ea fides nequaquam amicum Persea inimicissimum fecerat. <span class="br"></span><span class="lineNumber">7</span><span class="br"></span>is prospiciens animo quanto cum periculo suo hereditas regni ventura esset ad Persea, ut primum labare animum regis et ingemiscere interdum filii desiderio sensit, nunc praebendo aures, <span class="br"></span><span class="lineNumber">8</span><span class="br"></span>nunc lacessendo etiam mentionem rei temere actae, saepe querenti querens et ipse aderat. et cum multa, ut adsolet, veritas praeberet vestigia sui, omni ope adiuvabat quo maturius omnia emanarent. <span class="br"></span><span class="lineNumber">9</span><span class="br"></span>suspecti ut ministri facinoris Apelles maxime et Philocles erant, qui Romam legati fuerant litterasque exitiales Demetrio sub nomine Flaminini attulerant.</p>
<p>55. Falsas esse et a scriba vitiatas signumque adulterinum volgo in regia fremebant. <span class="br"></span><span class="lineNumber">2</span><span class="br"></span>ceterum cum suspecta magis quam manifesta esset res, forte Xychus obvius fit Antigono, comprehensusque ab eo in regiam est perductus. relicto eo custodibus, Antigonus ad Philippum processit.</p>
</section><notes></notes></section>