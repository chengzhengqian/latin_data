<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 iudicem haberem? apud quem etiam si caritate a fratre maiore vincor, misericordia certe reus vinci non debeo. <span class="br"></span><span class="lineNumber">16</span><span class="br"></span>ego enim ut me mihi tibique serves precor: ille ut me in securitatem suam occidas postulat. quid eum, cum regnum ei tradideris, facturum credis in me esse, qui iam nunc sanguinem meum sibi indulgeri aequum censet?”</p>
<p>16. Dicenti haec lacrimae simul spiritum et vocem intercluserunt. Philippus, submotis iis paulisper conlocutus cum amicis, <span class="br"></span><span class="lineNumber">2</span><span class="br"></span>pronuntiavit non verbis se nec unius horae disceptatione causam eorum diiudicaturum, sed inquirendo in utriusque vitam mores, et dicta factaque in magnis parvisque rebus observando, <span class="br"></span><span class="lineNumber">3</span><span class="br"></span>ut omnibus appareret noctis proximae crimen facile revictum, suspectam nimiam cum Romanis Demetri gratiam esse. haec vivo Philippo velut semina iacta sunt Macedonici belli, quod cum maxime<a class="footnoteLink" href="#note_LCL313_434_22" id="target_note_LCL313_434_22"><sup>22</sup></a> Perseo gerendum erat.</p>
<p><span class="br"></span><span class="lineNumber">4</span><span class="br"></span>Consules ambo in Ligures, quae tum una consularis provincia erat, proficiscuntur. et quia prospere ibi res gesserunt, supplicatio in unum diem decreta est. <span class="br"></span><span class="lineNumber">5</span><span class="br"></span>Ligurum duo milia fere ad extremum finem provinciae Galliae, ubi castra Marcellus habebat, venerunt, uti reciperentur orantes. Marcellus, opperiri eodem loco Liguribus iussis, senatum per litteras consuluit. <span class="br"></span><span class="lineNumber">6</span><span class="br"></span>senatus rescribere M. Ogulnium praetorem Marcello iussit verius fuisse consules, 



</p></section><notes><section class="footnotes"><ul><li class="note" id="note_LCL313_434_22"><a class="footnoteCrossrefLink" href="#target_note_LCL313_434_22" title="Click to highlight in text"><sup class="lineRef">22</sup>maxime χ: <span class="italic">inter obelos Briscoe</span>: mox <span class="italic">Madvig</span>: mox maximum <span class="italic">Seyffert</span>: maximum <span class="italic">Wesenberg</span></a></li><script type="text/javascript">document.getElementById('note_LCL313_434_22').style.display = "none";</script></ul></section></notes></section>