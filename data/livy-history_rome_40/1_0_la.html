<section class="div1 language" lang="la"><header><hgroup><h1>LIVY</h1></hgroup></header>
<section class="div2">
<span class="label"><span class="ac">LIBER XL</span></span>
<p class="noindent">1. Principio insequentis anni consules praetoresque sortiti provincias sunt. consulibus nulla praeter Ligures quae decerneretur erat. iurisdictio urbana M. Ogulnio Gallo, inter peregrinos M. Valerio evenit; <span class="br"></span><span class="lineNumber">2</span><span class="br"></span>Hispaniarum Q. Fulvio Flacco citerior P. Manlio ulterior, L. Caecilio Dentri Sicilia, C. Terentio Histrae Sardinia. </p>
<p>Dilectus habere consules iussi. <span class="br"></span><span class="lineNumber">3</span><span class="br"></span>Q. Fabius ex Liguribus scripserat Apuanos ad rebellionem spectare, periculumque esse ne impetum in agrum Pisanum facerent. <span class="br"></span><span class="lineNumber">4</span><span class="br"></span>et ex Hispaniis citeriorem in armis esse et cum Celtiberis bellari sciebant; in ulteriore, quia diu aeger esset praetor, luxuria et otio solutam disciplinam militarem esse. <span class="br"></span><span class="lineNumber">5</span><span class="br"></span>ob ea novos exercitus conscribi placuit, quattuor legiones in Ligures, uti singulae quina milia et ducenos pedites trecenos haberent equites, sociorum iisdem Latini nominis quindecim milia peditum addita et octingenti equites; hi duo consulares exercitus essent. <span class="br"></span><span class="lineNumber">6</span><span class="br"></span>scribere praeterea iussi 




</p></section><notes></notes></section>