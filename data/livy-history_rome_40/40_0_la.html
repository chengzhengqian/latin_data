<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 duceret in Ligurum oram, si quo usui esse L. Aemilio atque exercitui eius posset.</p>
<p>27. Aemilius, postquam nihil usquam auxilii ostendebatur, interceptos credens equites, non ultra differendum ratus quin per se fortunam temptaret, <span class="br"></span><span class="lineNumber">2</span><span class="br"></span>priusquam hostes venirent, qui segnius socordiusque oppugnabant, ad quattuor portas exercitum instruxit, ut signo dato simul ex omnibus partibus eruptionem facerent.</p>
<p><span class="br"></span><span class="lineNumber">3</span><span class="br"></span>Quattuor extraordinariis cohortibus duas adiunxit, praeposito M. Valerio legato; erumpere praetoria porta iussit. <span class="br"></span><span class="lineNumber">4</span><span class="br"></span>ad dextram principalem hastatos legionis primae instruxit; principes ex eadem legione in subsidiis posuit; M. Servilius et L. Sulpicius tribuni militum his praepositi. <span class="br"></span><span class="lineNumber">5</span><span class="br"></span>tertia legio adversus sinistram principalem portam instructa est. <span class="br"></span><span class="lineNumber">6</span><span class="br"></span>id tantum mutatum: principes primi et hastati in subsidiis locati; Sex. Iulius Caesar et L. Aurelius Cotta tribuni militum huic legioni praepositi sunt. <span class="br"></span><span class="lineNumber">7</span><span class="br"></span>Q. Fulvius Flaccus legatus cum dextra ala ad quaestoriam portam positus; duae cohortes et triarii duarum legionum in praesidio castrorum manere iussi.</p>
<p><span class="br"></span><span class="lineNumber">8</span><span class="br"></span>Omnes portas contionabundus ipse imperator circumiit, et quibuscumque inritamentis poterat iras militum acuebat, <span class="br"></span><span class="lineNumber">9</span><span class="br"></span>nunc fraudem hostium incusans, qui, pace petita 


</p></section><notes></notes></section>