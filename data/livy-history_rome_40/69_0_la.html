<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
cum agmine venerunt civitatis, inter quos Q. Caecilius Metellus verba fecit.</p>
<p>46. “Non obliti sumus, censores, vos paulo ante ab universo populo Romano moribus nostris praepositos esse, et nos a vobis et admoneri et regi, non vos a nobis debere. <span class="br"></span><span class="lineNumber">2</span><span class="br"></span>indicandum tamen est quid omnes bonos in vobis aut offendat aut certe mutatum malint. </p>
<p><span class="br"></span><span class="lineNumber">3</span><span class="br"></span>“Singulos cum intuemur, M. Aemili M. Fulvi, neminem hodie in civitate habemus quem, si revocemur in suffragium, velimus vobis praelatum esse. <span class="br"></span><span class="lineNumber">4</span><span class="br"></span>ambo cum simul aspicimus, non possumus non vereri ne male comparati sitis, nec tantum rei publicae prosit quod omnibus nobis egregie placetis, quam quod alter alteri displicetis noceat. <span class="br"></span><span class="lineNumber">5</span><span class="br"></span>inimicitias per annos multos vobis ipsis graves et atroces geritis; quae periculum est ne ex hac die nobis et rei publicae quam vobis graviores fiant. <span class="br"></span><span class="lineNumber">6</span><span class="br"></span>de quibus causis hoc timeamus, multa succurrunt quae dicerentur, nisi forte implacabiles furores<a class="footnoteLink" href="#note_LCL313_522_58" id="target_note_LCL313_522_58"><sup>58</sup></a> implicaverint animos vestros.</p>
<p><span class="br"></span><span class="lineNumber">7</span><span class="br"></span>“Has ut hodie ut in isto templo finiatis simultates quaesumus vos universi, et quos coniunxit suffragiis suis populus Romanus, hos etiam reconciliatione gratiae coniungi a nobis sinatis; <span class="br"></span><span class="lineNumber">8</span><span class="br"></span>uno animo uno consilio legatis senatum, equites recenseatis, agatis censum, lustrum condatis; <span class="br"></span><span class="lineNumber">9</span><span class="br"></span>quod in omnibus fere precationibus nuncupabitis verbis ‘ut ea res mihi collegaeque meo bene et feliciter eveniat,’ 



</p></section><notes><section class="footnotes"><ul><li class="note" id="note_LCL313_522_58"><a class="footnoteCrossrefLink" href="#target_note_LCL313_522_58" title="Click to highlight in text"><sup class="lineRef">58</sup>furores <span class="italic">Madvig</span>: fueritis <span class="italic">Mog.</span>: nisi . . . inplicaverint <span class="italic">inter obelos Briscoe (vid. comm. 3.530–31)</span></a></li><script type="text/javascript">document.getElementById('note_LCL313_522_58').style.display = "none";</script></ul></section></notes></section>