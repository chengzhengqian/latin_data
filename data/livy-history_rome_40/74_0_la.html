<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
victurum respondisset, quaesivit iterum si cum Romanis militare liceret. <span class="br"></span><span class="lineNumber">7</span><span class="br"></span>id quoque Graccho permittente, “sequar” inquit “vos adversus veteres socios meos, quoniam illos †ad me propiunt suspicere†.”<a class="footnoteLink" href="#note_LCL313_532_62" id="target_note_LCL313_532_62"><sup>62</sup></a> secutus est inde Romanos, fortique ac fideli opera multis locis rem Romanam adiuvit.</p>
<p>50. Ergavica inde, nobilis et potens civitas, aliorum circa populorum cladibus territa, portas aperuit Romanis. <span class="br"></span><span class="lineNumber">2</span><span class="br"></span>eam deditionem oppidorum haud cum fide factam quidam auctores sunt: e qua regione abduxisset legiones, extemplo inde rebellatum, magnoque eum postea proelio ad montem Chaunum cum Celtiberis a prima luce ad sextam horam diei signis conlatis pugnasse, multos utrimque cecidisse; <span class="br"></span><span class="lineNumber">3</span><span class="br"></span>nec aliud magnopere cur vicisse crederes fecisse Romanos, nisi quod postero die lacessierint proelio manentes intra vallum; <span class="br"></span><span class="lineNumber">4</span><span class="br"></span>spolia per totum diem legisse; tertio die proelio maiore iterum pugnatum, et tum demum haud dubie victos Celtiberos castraque eorum capta et direpta esse. <span class="br"></span><span class="lineNumber">5</span><span class="br"></span>viginti duo milia hostium eo die esse caesa, plus trecentos captos, parem fere equorum numerum, et signa militaria septuaginta duo. inde debellatum, veramque pacem, non fluxa, ut ante, fide Celtiberos fecisse.</p>
</section><notes><section class="footnotes"><ul><li class="note" id="note_LCL313_532_62"><a class="footnoteCrossrefLink" href="#target_note_LCL313_532_62" title="Click to highlight in text"><sup class="lineRef">62</sup>propiunt suspicere <span class="italic">Mog</span>: piguit respicere <span class="italic">Gron.</span>: paenituit suscipere <span class="italic">Heus.</span>: <span class="italic">inter obelos Briscoe</span></a></li><script type="text/javascript">document.getElementById('note_LCL313_532_62').style.display = "none";</script></ul></section></notes></section>