<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 animum adiecit, <span class="br"></span><span class="lineNumber">7</span><span class="br"></span>ausaque est dicere sua manu se potius omnes interfecturam quam in potestatem Philippi venirent. <span class="br"></span><span class="lineNumber">8</span><span class="br"></span>Poris, abominatus mentionem tam foedi facinoris, Athenas deportaturum eos ad fidos hospites dixit, comitemque ipsum fugae futurum esse.</p>
<p><span class="br"></span><span class="lineNumber">9</span><span class="br"></span>Proficiscuntur ab Thessalonica Aeneam ad statum sacrificium, quod Aeneae conditori cum magna caerimonia quotannis faciunt. <span class="br"></span><span class="lineNumber">10</span><span class="br"></span>ibi die per sollemnes epulas consumpto, navem praeparatam a Poride, sopitis omnibus, de tertia vigilia conscendunt tamquam redituri in Thessalonicam; sed traicere in Euboeam erat propositum. <span class="br"></span><span class="lineNumber">11</span><span class="br"></span>ceterum in adversum ventum nequiquam eos tendentes prope terram lux oppressit, et regii qui praeerant custodiae portus lembum armatum ad pertrahendam<a class="footnoteLink" href="#note_LCL313_394_3" id="target_note_LCL313_394_3"><sup>3</sup></a> eam navem miserunt, cum gravi edicto, ne reverterentur sine ea.</p>
<p><span class="br"></span><span class="lineNumber">12</span><span class="br"></span>Cum iam adpropinquabant, Poris quidem ad hortationem remigum nautarumque intentus erat; interdum, manus ad caelum tendens, deos ut ferrent opem orabat. <span class="br"></span><span class="lineNumber">13</span><span class="br"></span>ferox interim femina, ad multo ante praecogitatum revoluta facinus, venenum diluit ferrumque promit, et posito in conspectu poculo strictisque gladiis “mors” inquit “una vindicta est. <span class="br"></span><span class="lineNumber">14</span><span class="br"></span>viae ad mortem hae sunt; qua quemque animus fert, effugite superbiam regiam. agite, iuvenes mei, primum qui maiores estis, capite ferrum, aut haurite poculum, si segnior mors iuvat.” <span class="br"></span><span class="lineNumber">15</span><span class="br"></span>et hostes aderant et auctor 


</p></section><notes><section class="footnotes"><ul><li class="note" id="note_LCL313_394_3"><a class="footnoteCrossrefLink" href="#target_note_LCL313_394_3" title="Click to highlight in text"><sup class="lineRef">3</sup>pertrahendam χ<span class="italic">Mg</span>: retrahendam <span class="italic">Perizonius</span></a></li><script type="text/javascript">document.getElementById('note_LCL313_394_3').style.display = "none";</script></ul></section></notes></section>