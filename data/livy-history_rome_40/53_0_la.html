<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 quicquam recipere aut adfirmare nobis potes, et habendum illic utique exercitum censes, utrum tandem auctor senatui sis supplementum in Hispaniam mittendi, ut ii modo quibus emerita stipendia sint milites dimittantur, veteribus militibus tirones immisceantur, <span class="br"></span><span class="lineNumber">12</span><span class="br"></span>an deductis de provincia veteribus legionibus novas conscribendi et mittendi, cum contemptum tirocinium etiam mitiores barbaros excitare ad rebellandum possit? <span class="br"></span><span class="lineNumber">13</span><span class="br"></span>dictu quam re facilius est<a class="footnoteLink" href="#note_LCL313_490_43" id="target_note_LCL313_490_43"><sup>43</sup></a> provinciam ingenio ferocem, rebellatricem, confecisse. paucae civitates, ut quidem ego audio, quas vicina maxime hiberna premebant, in ius dicionemque venerunt; ulteriores in armis sunt. <span class="br"></span><span class="lineNumber">14</span><span class="br"></span>quae cum ita sint, ego iam hinc praedico, patres conscripti, me exercitu eo qui nunc est rem publicam administraturum; si deducat secum Flaccus legiones, loca pacata me ad hibernacula lecturum, neque novum militem ferocissimo hosti obiecturum.”</p>
<p>36. Legatus ad ea quae interrogatus erat respondit neque se neque quemquam alium divinare posse quid in animo Celtiberi haberent, aut porro habituri essent. <span class="br"></span><span class="lineNumber">2</span><span class="br"></span>itaque negare non posse quin rectius sit etiam ad pacatos barbaros, nondum satis adsuetos imperio, exercitum mitti. <span class="br"></span><span class="lineNumber">3</span><span class="br"></span>novo autem an vetere exercitu opus sit, eius esse dicere qui scire possit qua fide Celtiberi in pace mansuri sint, simul et qui illud exploratum habeat quieturos milites si diutius in provincia retineantur. <span class="br"></span><span class="lineNumber">4</span><span class="br"></span>si ex eo quod aut inter se 

</p></section><notes><section class="footnotes"><ul><li class="note" id="note_LCL313_490_43"><a class="footnoteCrossrefLink" href="#target_note_LCL313_490_43" title="Click to highlight in text"><sup class="lineRef">43</sup>est <span class="italic">Madvig</span>: sit χ</a></li><script type="text/javascript">document.getElementById('note_LCL313_490_43').style.display = "none";</script></ul></section></notes></section>