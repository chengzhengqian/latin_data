<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
<span class="br"></span><span class="lineNumber">8</span><span class="br"></span>nec morati sunt quin decurrerent, sicut imperatum erat, ad castra, ubi quinque milium armatorum non amplius relictum erat praesidium. <span class="br"></span><span class="lineNumber">9</span><span class="br"></span>quos cum et paucitas sua et multitudo hostium et improvisa res terruisset, prope sine certamine capiuntur castra. captis, quae<a class="footnoteLink" href="#note_LCL313_478_38" id="target_note_LCL313_478_38"><sup>38</sup></a> pars maxime a pugnantibus conspici poterat, iniecit Acilius ignem.</p>
<p>32. Postremi Celtiberorum qui in acie erant primi flammam conspexere, deinde per totam aciem volgatum est castra amissa esse et tum cum maxime ardere. unde illis terror inde Romanis animus crevit. <span class="br"></span><span class="lineNumber">2</span><span class="br"></span>iam clamor suorum vincentium accidebat, iam ardentia hostium castra apparebant. <span class="br"></span><span class="lineNumber">3</span><span class="br"></span>Celtiberi parumper incertis animis fluctuati sunt; ceterum postquam receptus pulsis nullus erat nec usquam nisi in certamine spes, pertinacius de integro capessunt pugnam. <span class="br"></span><span class="lineNumber">4</span><span class="br"></span>acie media urgebantur acriter a quinta legione; adversus laevum cornu, in quo sui generis provincialia auxilia instruxisse Romanos cernebant, cum maiore fiducia intulerunt signa. <span class="br"></span><span class="lineNumber">5</span><span class="br"></span>iam prope erat ut sinistrum cornu pelleretur Romanis, ni septima legio successisset. simul ab oppido Aebura qui in praesidio relicti erant in medio ardore pugnae advenerunt, et Acilius ab tergo erat. <span class="br"></span><span class="lineNumber">6</span><span class="br"></span>diu in medio caesi Celtiberi; qui supererant in omnes passim partes capessunt fugam. equites bipartito in eos emissi magnam caedem edidere.</p>
</section><notes><section class="footnotes"><ul><li class="note" id="note_LCL313_478_38"><a class="footnoteCrossrefLink" href="#target_note_LCL313_478_38" title="Click to highlight in text"><sup class="lineRef">38</sup>captis, quae <span class="italic">Madvig</span>: castrisque χ:<span class="italic"> </span>castris quae <span class="italic">P</span>:<span class="italic"> </span>castrisque ψ<span class="italic">E</span>: castris captis quae <span class="italic">H.J.M.</span>:<span class="italic"> </span>castrisque<span class="italic"> inter obelos Briscoe</span></a></li><script type="text/javascript">document.getElementById('note_LCL313_478_38').style.display = "none";</script></ul></section></notes></section>