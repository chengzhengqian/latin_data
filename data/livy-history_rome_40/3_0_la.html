<section class="div1 language" lang="la"><header><hgroup><h1>LIVY</h1></hgroup></header><section class="div2">
<p><span class="br"></span><span class="lineNumber">5</span><span class="br"></span>Per eos dies ex litteris A. Terenti propraetoris cognitum P. Sempronium in ulteriore provincia,<a class="footnoteLink" href="#note_LCL313_390_1" id="target_note_LCL313_390_1"><sup>1</sup></a> cum plus annum aeger fuisset, mortuum esse. eo maturius in Hispaniam praetores iussi proficisci.</p>
<p><span class="br"></span><span class="lineNumber">6</span><span class="br"></span>Legationes deinde transmarinae introductae<a class="footnoteLink" href="#note_LCL313_390_2" id="target_note_LCL313_390_2"><sup>2</sup></a> sunt, primae Eumenis et Pharnacis regum et Rhodiorum querentium de Sinopensium clade. <span class="br"></span><span class="lineNumber">7</span><span class="br"></span>Philippi quoque legati et Achaeorum et Lacedaemoniorum sub idem tempus venerunt. his, prius Marcio audito, qui ad res Graeciae Macedoniaeque visendas missus erat, responsa data sunt. <span class="br"></span><span class="lineNumber">8</span><span class="br"></span>Asiae regibus ac Rhodiis responsum est legatos ad eas res visendas senatum missurum.</p>
<p>3. De Philippo auxerat curam Marcius: nam ita fecisse quae senatui placuissent fatebatur ut facile appareret non diutius quam necesse esset facturum, <span class="br"></span><span class="lineNumber">2</span><span class="br"></span>neque obscurum erat rebellaturum, omniaque quae tunc ageret diceretque eo spectare. <span class="br"></span><span class="lineNumber">3</span><span class="br"></span>iam primum omnem fere multitudinem civium ex maritimis civitatibus cum familiis suis in Emathiam—quae nunc dicitur, quondam appellata Paeonia 






</p></section><notes><section class="footnotes"><ul><li class="note" id="note_LCL313_390_1"><a class="footnoteCrossrefLink" href="#target_note_LCL313_390_1" title="Click to highlight in text"><sup class="lineRef">1</sup>provincia ψα: Hispania φ</a></li><script type="text/javascript">document.getElementById('note_LCL313_390_1').style.display = "none";</script><li class="note" id="note_LCL313_390_2"><a class="footnoteCrossrefLink" href="#target_note_LCL313_390_2" title="Click to highlight in text"><sup class="lineRef">2</sup>introductae χ: in senatum introductae <span class="italic">ed. Rom.</span></a></li><script type="text/javascript">document.getElementById('note_LCL313_390_2').style.display = "none";</script></ul></section></notes></section>