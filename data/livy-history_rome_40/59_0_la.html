<section class="div1 language" lang="la"><header><hgroup><h1>LIVY</h1></hgroup></header><section class="div2">
<p><span class="br"></span><span class="lineNumber">7</span><span class="br"></span>Quod ubi vidit Flaccus, primos tumultus, in agmine per centuriones stare omnes suo quemque loco et arma expedire iubendo, sedavit, <span class="br"></span><span class="lineNumber">8</span><span class="br"></span>et sarcinis iumentisque in unum locum coactis copias omnes, partim ipse partim per legatos tribunosque militum, ut tempus ut locus postulabat, sine ulla trepidatione instruxit, cum bis deditis rem esse admonens, <span class="br"></span><span class="lineNumber">9</span><span class="br"></span>scelus et perfidiam illis, non virtutem nec animum accessisse, reditum ignobilem in patriam clarum ac memorabilem eos sibi fecisse; cruentos ex recenti caede hostium gladios et manantia sanguine spolia Romam ad triumphum delaturos. <span class="br"></span><span class="lineNumber">10</span><span class="br"></span>plura dici tempus non patiebatur: invehebant se hostes, et in partibus extremis iam pugnabatur. deinde acies concurrerunt.</p>
<p>40. Atrox ubique proelium sed varia fortuna erat. egregie legiones, nec segnius duae alae pugnabant; externa auxilia ab simili armatura, meliore aliquantum militum genere urgebantur, nec locum tueri poterant. C<span class="br"></span><span class="lineNumber">2</span><span class="br"></span>eltiberi ubi ordinata acie et signis conlatis se non esse pares legionibus senserunt, cuneo impressionem fecerunt, <span class="br"></span><span class="lineNumber">3</span><span class="br"></span>quo tantum valent genere pugnae, ut quamcumque partem perculere impetu suo, sustineri nequeant. tunc quoque turbatae legiones sunt, prope interrupta acies. <span class="br"></span><span class="lineNumber">4</span><span class="br"></span>quam trepidationem ubi Flaccus conspexit, equo advehitur ad legionarios

</p></section><notes></notes></section>