<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 in locum eius omnia tardiora fecerunt, <span class="br"></span><span class="lineNumber">9</span><span class="br"></span>interim P. Cornelius et M. Baebius, qui in consulatu nihil memorabile gesserant, in Apuanos Ligures exercitum induxerunt.</p>
<p>38. Ligures, qui ante adventum in provinciam consulum non exspectassent bellum, improviso oppressi ad duodecim milia hominum dediderunt se. <span class="br"></span><span class="lineNumber">2</span><span class="br"></span>eos, consulto per litteras prius senatu, deducere ex montibus in agros campestres procul ab domo, ne reditus spes esset, Cornelius et Baebius statuerunt, nullum alium ante finem rati fore Ligustini belli. <span class="br"></span><span class="lineNumber">3</span><span class="br"></span>ager publicus populi Romani erat in Samnitibus, qui Taurasinorum fuerat. . . . cum<a class="footnoteLink" href="#note_LCL313_498_45" id="target_note_LCL313_498_45"><sup>45</sup></a> traducere Ligures Apuanos vellent, edixerunt Ligures Apuani de montibus descenderent cum liberis coniugibusque, sua omnia secum portarent. <span class="br"></span><span class="lineNumber">4</span><span class="br"></span>Ligures, saepe per legatos deprecati ne penates, sedem in qua geniti essent, sepulcra maiorum cogerentur relinquere, arma obsides pollicebantur. <span class="br"></span><span class="lineNumber">5</span><span class="br"></span>postquam nihil impetrabant, neque vires ad bellandum erant, edicto paruerunt. <span class="br"></span><span class="lineNumber">6</span><span class="br"></span>traducti sunt publico sumptu ad quadraginta milia liberorum capitum cum feminis puerisque. argenti data centum et quinquaginta milia, unde in novas sedes compararent quae opus essent. <span class="br"></span><span class="lineNumber">7</span><span class="br"></span>agro dividendo dandoque iidem qui traduxerant, Cornelius et Baebius, praepositi. postulantibus tamen ipsis quinqueviri ab senatu dati, quorum ex consilio agerent. <span class="br"></span><span class="lineNumber">8</span><span class="br"></span>transacta re cum 




</p></section><notes><section class="footnotes"><ul><li class="note" id="note_LCL313_498_45"><a class="footnoteCrossrefLink" href="#target_note_LCL313_498_45" title="Click to highlight in text"><sup class="lineRef">45</sup>fuerat. . . . cum <span class="italic">Briscoe</span>: fuerat. cum <span class="italic">Fr. 2</span>: fuerat. in eum cum <span class="italic">Sig.</span>: fuerat. eo cum <span class="italic">Weiss.</span>: <span class="italic">om. Mog.</span></a></li><script type="text/javascript">document.getElementById('note_LCL313_498_45').style.display = "none";</script></ul></section></notes></section>