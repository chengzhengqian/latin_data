<section class="div1 language" lang="la"><header><hgroup><h1>LIVY</h1></hgroup></header><section class="div2">
<p><span class="br"></span><span class="lineNumber">5</span><span class="br"></span>Exercitus inde decreti, quattuor legiones consulibus, quae quina milia ducenos Romanos pedites, trecenos haberent equites, et quindecim milia socium ac Latini nominis, octingenti equites. <span class="br"></span><span class="lineNumber">6</span><span class="br"></span>in Hispaniis prorogatum veteribus praetoribus imperium est cum exercitibus quos haberent, et in supplementum decreta tria milia civium Romanorum, ducenti equites, et socium Latini nominis sex milia peditum, trecenti equites. <span class="br"></span><span class="lineNumber">7</span><span class="br"></span>nec rei navalis cura omissa. duumviros in eam rem consules creare iussi, per quos naves viginti deductae navalibus sociis civibus Romanis qui servitutem servissent complerentur, ingenui tantum ut iis praeessent. <span class="br"></span><span class="lineNumber">8</span><span class="br"></span>inter duumviros ita divisa tuenda denis navibus maritima ora ut promunturium iis Minervae velut cardo in medio esset: alter inde dextram partem usque ad Massiliam, laevam alter usque ad Barium tueretur.</p>
<p>19. Prodigia multa foeda et Romae eo anno visa et nuntiata peregre. <span class="br"></span><span class="lineNumber">2</span><span class="br"></span>in area Volcani et Concordiae sanguine pluvit; et pontifices hastas motas nuntiavere, et Lanuvini<a class="footnoteLink" href="#note_LCL313_442_25" id="target_note_LCL313_442_25"><sup>25</sup></a> simulacrum Iunonis Sospitae lacrimasse. <span class="br"></span><span class="lineNumber">3</span><span class="br"></span>pestilentia in agris forisque et conciliabulis et in urbe tanta erat ut Libitina






</p></section><notes><section class="footnotes"><ul><li class="note" id="note_LCL313_442_25"><a class="footnoteCrossrefLink" href="#target_note_LCL313_442_25" title="Click to highlight in text"><sup class="lineRef">25</sup>Lanuvini <span class="italic">Luterbacher</span>: Lanuvi Ï‡</a></li><script type="text/javascript">document.getElementById('note_LCL313_442_25').style.display = "none";</script></ul></section></notes></section>