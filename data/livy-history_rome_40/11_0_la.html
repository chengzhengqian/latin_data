<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
conficti aut admissi criminis labem apud meos inventurus. <span class="br"></span><span class="lineNumber">8</span><span class="br"></span>iam pridem quidem hanc procellam imminentem timebam, cum voltus inter vos minime fraternos cernerem, cum voces quasdam exaudirem. <span class="br"></span><span class="lineNumber">9</span><span class="br"></span>sed interdum spes animum subibat deflagrare iras vestras purgari suspiciones posse. etiam hostes armis positis foedus icisse, et privatas multorum simultates finitas: <span class="br"></span><span class="lineNumber">10</span><span class="br"></span>subituram vobis aliquando germanitatis memoriam, puerilis quondam simplicitatis consuetudinisque inter vos, meorum denique praeceptorum, quae vereor ne vana surdis auribus cecinerim. <span class="br"></span><span class="lineNumber">11</span><span class="br"></span>quotiens ego audientibus vobis, detestatus exempla discordiarum fraternarum, horrendos eventus earum rettuli, quibus se stirpemque suam domos regna funditus evertissent? <span class="br"></span><span class="lineNumber">12</span><span class="br"></span>meliora quoque exempla parte altera posui: sociabilem consortionem inter binos Lacedaemoniorum reges, salutarem per multa saecula ipsis patriaeque; <span class="br"></span><span class="lineNumber">13</span><span class="br"></span>eandem civitatem, postquam mos sibi cuique rapiendi tyrannidem exortus sit, eversam. <span class="br"></span><span class="lineNumber">14</span><span class="br"></span>iam hos Eumenem Attalumque fratres, a quam exiguis rebus, prope ut puderet regii nominis, mihi Antiocho, cuilibet regum huius aetatis, nulla re magis quam fraterna unanimitate regnum aequasse. <span class="br"></span><span class="lineNumber">15</span><span class="br"></span>ne Romanis quidem exemplis abstinui, quae aut visa aut audita habebam, T. et L. Quinctiorum, qui bellum mecum gesserunt, 

</p></section><notes></notes></section>