<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
id ita ut vere ut ex animo velitis evenire, efficiatisque ut quod deos precati eritis, id vos velle etiam homines credamus. <span class="br"></span><span class="lineNumber">10</span><span class="br"></span>T. Tatius et Romulus, in cuius urbis medio foro acie hostes concurrerant, ibi concordes regnarunt. <span class="br"></span><span class="lineNumber">11</span><span class="br"></span>non modo simultates, sed bella quoque finiuntur; ex infestis hostibus plerumque socii fideles, interdum etiam cives fiunt. <span class="br"></span><span class="lineNumber">12</span><span class="br"></span>Albani diruta Alba Romam traducti sunt, Latini Sabini in civitatem accepti. volgatum illud, quia verum erat, in proverbium venit, amicitias immortales, mortales inimicitias debere esse.‚Äù</p>
<p><span class="br"></span><span class="lineNumber">13</span><span class="br"></span>Fremitus ortus cum adsensu, deinde universorum voces idem petentium confusae in unum orationem interpellarunt. <span class="br"></span><span class="lineNumber">14</span><span class="br"></span>inde Aemilius questus cum alia tum bis a M. Fulvio se certo consulatu deiectum; Fulvius contra queri se ab eo semper lacessitum et in probrum suum sponsionem factam. tamen ambo significare, si alter vellet, se in potestate tot principum civitatis futuros. <span class="br"></span><span class="lineNumber">15</span><span class="br"></span>omnibus instantibus qui aderant, dextras fidemque dedere mittere vere ac finire odium. deinde conlaudantibus cunctis deducti sunt in Capitolium. et cura super tali re principum et facilitas censorum egregie comprobata ab senatu et laudata est. <span class="br"></span><span class="lineNumber">16</span><span class="br"></span>censoribus deinde postulantibus ut pecuniae summa sibi, qua in opera publica uterentur, attribueretur, vectigal annuum decretum est.</p>
</section><notes></notes></section>