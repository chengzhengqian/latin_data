<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 pontifex mortuus est;<a class="footnoteLink" href="#note_LCL313_512_53" id="target_note_LCL313_512_53"><sup>53</sup></a> in eius locum suffectus est Q. Fabius Labeo. <span class="br"></span><span class="lineNumber">7</span><span class="br"></span>P. Manlius, qui nuper ex ulteriore Hispania redierat, triumvir epulo; Q. Fulvius M. f. in locum eius triumvir cooptatus; tum praetextatus erat. <span class="br"></span><span class="lineNumber">8</span><span class="br"></span>de rege sacrificulo sufficiendo in locum Cn. Corneli Dolabellae contentio inter C. Servilium pontificem maximum fuit et L. Cornelium Dolabellam duumvirum navalem, quem ut inauguraret pontifex magistratu sese abdicare iubebat. <span class="br"></span><span class="lineNumber">9</span><span class="br"></span>recusantique id facere ob eam rem multa duumviro dicta a pontifice, deque ea, cum provocasset, certatum ad populum.</p>
<p><span class="br"></span><span class="lineNumber">10</span><span class="br"></span>Cum plures iam tribus intro vocatae dicto esse audientem pontifici duumvirum iuberent, multamque remitti si magistratu se abdicasset, vitium de caelo, quod comitia turbaret, intervenit. <span class="br"></span><span class="lineNumber">11</span><span class="br"></span>religio inde fuit pontificibus inaugurandi Dolabellae. P. Cloelium Siculum inaugurarunt, qui secundo loco nominatus erat.</p>
<p>Exitu anni et C. Servilius Geminus pontifex maximus decessit; idem decemvir sacrorum fuit. pontifex in locum 




</p></section><notes><section class="footnotes"><ul><li class="note" id="note_LCL313_512_53"><a class="footnoteCrossrefLink" href="#target_note_LCL313_512_53" title="Click to highlight in text"><sup class="lineRef">53</sup>mortuus est <span class="italic">Mog.</span>: <span class="italic">del. Harant</span></a></li><script type="text/javascript">document.getElementById('note_LCL313_512_53').style.display = "none";</script></ul></section></notes></section>