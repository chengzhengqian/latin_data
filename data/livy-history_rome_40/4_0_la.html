<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
estâ€”traduxit, Thracibusque et aliis barbaris urbes tradidit habitandas, <span class="br"></span><span class="lineNumber">4</span><span class="br"></span>fidiora haec genera hominum fore ratus in Romano bello. <span class="br"></span><span class="lineNumber">5</span><span class="br"></span>ingentem ea res fremitum Macedonia tota fecit, relinquentesque penates suos cum coniugibus ac liberis pauci tacitum dolorem continebant, exsecrationesque in agminibus proficiscentium in regem, vincente odio metum, exaudiebantur. <span class="br"></span><span class="lineNumber">6</span><span class="br"></span>his ferox animus omnes homines omnia loca temporaque suspecta habebat. p<span class="br"></span><span class="lineNumber">7</span><span class="br"></span>ostremo negare propalam coepit satis tutum sibi quicquam esse nisi liberos eorum quos interfecisset comprehensos in custodia haberet, et tempore alium alio tolleret.</p>
<p>4. Eam crudelitatem, foedam per se, foediorem unius domus clades fecit. <span class="br"></span><span class="lineNumber">2</span><span class="br"></span>Herodicum principem Thessalorum multis ante annis occiderat; generos quoque eius postea interfecit. in viduitate relictae filiae singulos filios parvos habentes; <span class="br"></span><span class="lineNumber">3</span><span class="br"></span>Theoxena et Archo nomina iis erant mulieribus. Theoxena multis petentibus aspernata nuptias est; <span class="br"></span><span class="lineNumber">4</span><span class="br"></span>Archo Poridi cuidam, longe principi gentis Aenianum, nupsit, et apud eum plures enixa partus, parvis admodum relictis omnibus, decessit. <span class="br"></span><span class="lineNumber">5</span><span class="br"></span>Theoxena, ut in suis manibus liberi sororis educarentur, Poridi nupsit; et tamquam omnes ipsa enixa foret, suum sororisque filios in eadem habebat cura. <span class="br"></span><span class="lineNumber">6</span><span class="br"></span>postquam regis edictum de comprehendendis liberis eorum qui interfecti essent accepit, ludibrio futuros non regis modo sed custodum etiam libidini rata, ad rem atrocem



</p></section><notes></notes></section>