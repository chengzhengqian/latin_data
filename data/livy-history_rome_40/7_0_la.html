<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
impellique ad consilia belli, ad quae iam sua sponte animum inclinasset. <span class="br"></span><span class="lineNumber">7</span><span class="br"></span>simul ut Demetrius in dies suspectior esset, ex composito sermones ad mentionem<a class="footnoteLink" href="#note_LCL313_398_5" id="target_note_LCL313_398_5"><sup>5</sup></a> Romanorum trahebant. ibi cum alii mores et instituta eorum, alii res gestas, alii speciem ipsius urbis nondum exornatae neque publicis neque privatis locis, alii singulos principum eluderent, <span class="br"></span><span class="lineNumber">8</span><span class="br"></span>iuvenis incautus et amore nominis Romani et certamine adversus fratrem omnia tuendo suspectum se patri et opportunum criminibus faciebat. <span class="br"></span><span class="lineNumber">9</span><span class="br"></span>itaque expertem eum pater omnium de rebus Romanis consiliorum habebat; totus in Persea versus cum eo cogitationes eius rei dies ac noctes agitabat.</p>
<p><span class="br"></span><span class="lineNumber">10</span><span class="br"></span>Redierant forte quos miserat in Bastarnas ad accersenda auxilia, adduxerantque inde nobiles iuvenes et regii quosdam generis, quorum unus sororem suam in matrimonium filio Philippi pollicebatur; erexeratque consociatio gentis eius animum regis. <span class="br"></span><span class="lineNumber">11</span><span class="br"></span>tum<a class="footnoteLink" href="#note_LCL313_398_6" id="target_note_LCL313_398_6"><sup>6</sup></a> Perseus “quid ista prosunt?” inquit. “nequaquam tantum in externis auxiliis est praesidii quantum periculi in fraude domestica. p<span class="br"></span><span class="lineNumber">12</span><span class="br"></span>roditorem nolo dicere, certe speculatorem habemus in sinu, cuius, ex quo obses Romae fuit, corpus nobis reddiderunt Romani, animum ipsi habent. <span class="br"></span><span class="lineNumber">13</span><span class="br"></span>omnium paene Macedonum in eum ora conversa sunt, nec regem se alium habituros



</p></section><notes><section class="footnotes"><ul><li class="note" id="note_LCL313_398_5"><a class="footnoteCrossrefLink" href="#target_note_LCL313_398_5" title="Click to highlight in text"><sup class="lineRef">5</sup>mentionem <span class="italic">Gron.</span>: spem χ<span class="italic">Mg</span>: spem<span class="italic"> inter obelos Briscoe</span></a></li><script type="text/javascript">document.getElementById('note_LCL313_398_5').style.display = "none";</script><li class="note" id="note_LCL313_398_6"><a class="footnoteCrossrefLink" href="#target_note_LCL313_398_6" title="Click to highlight in text"><sup class="lineRef">6</sup>tum α (<span class="italic">exc. Lips</span>.):<span class="italic"> </span>cum χ</a></li><script type="text/javascript">document.getElementById('note_LCL313_398_6').style.display = "none";</script></ul></section></notes></section>