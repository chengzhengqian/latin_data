<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
nisi per meum sanguinem non potes. omnia moliris et temptas. adhuc seu cura mea seu fortuna restitit parricidio tuo. <span class="br"></span><span class="lineNumber">10</span><span class="br"></span>hesterno die in lustratione et decursu et simulacro ludicro pugnae funestum prope proelium fecisti, nec me aliud a morte vindicavit quam quod me ac meos vinci passus sum. <span class="br"></span><span class="lineNumber">11</span><span class="br"></span>ab hostili proelio, tamquam fraterno lusu, pertrahere me ad cenam voluisti. credis me, pater, inter inermes convivas cenaturum fuisse, ad quem armati comissatum venerunt? credis mihi nihil a gladiis nocte periculi futurum fuisse,<a class="footnoteLink" href="#note_LCL313_412_13" id="target_note_LCL313_412_13"><sup>13</sup></a> quem rudibus<a class="footnoteLink" href="#note_LCL313_412_14" id="target_note_LCL313_412_14"><sup>14</sup></a> te inspectante prope occiderunt? <span class="br"></span><span class="lineNumber">12</span><span class="br"></span>quid hoc noctis, quid inimicus ad iratum, quid cum ferro succinctis iuvenibus venis? convivam me tibi committere ausus non sum; comissatorem te cum armatis venientem recipiam? <span class="br"></span><span class="lineNumber">13</span><span class="br"></span>si aperta ianua fuisset, funus meum parares hoc tempore, pater, quo querentem audis. </p>
<p>“Nihil ego, tamquam accusator, criminose nec dubia argumentis conligendo ago. quid enim? negat venisse se cum multitudine ad ianuam meam, an ferro succinctos secum fuisse? <span class="br"></span><span class="lineNumber">14</span><span class="br"></span>quos nominavero, accerse. possunt quidem omnia audere, qui hoc ausi sunt; non tamen audebunt negare. <span class="br"></span><span class="lineNumber">15</span><span class="br"></span>si deprensos intra limen meum cum ferro ad te deducerem, rem pro manifesto haberes; fatentes pro deprensis habe.</p>
</section><notes><section class="footnotes"><ul><li class="note" id="note_LCL313_412_13"><a class="footnoteCrossrefLink" href="#target_note_LCL313_412_13" title="Click to highlight in text"><sup class="lineRef">13</sup>credis . . . fuisse <span class="italic">Briscoe</span>: nihil . . . periculum fuisse χ: nihil . . . periculi fuisse <span class="italic">Gron.</span>: nihil . . . periculi mihi futurum fuisse <span class="italic">Madvig</span></a></li><script type="text/javascript">document.getElementById('note_LCL313_412_13').style.display = "none";</script><li class="note" id="note_LCL313_412_14"><a class="footnoteCrossrefLink" href="#target_note_LCL313_412_14" title="Click to highlight in text"><sup class="lineRef">14</sup>rudibus <span class="italic">Gron.</span>: sudibus <span class="italic">PN</span>: subdibus <span class="italic">E</span>: si idibubus <span class="italic">V</span></a></li><script type="text/javascript">document.getElementById('note_LCL313_412_14').style.display = "none";</script></ul></section></notes></section>