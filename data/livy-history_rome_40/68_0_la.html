<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 in monte turbavit, instaurataeque sunt ex decreto pontificum. <span class="br"></span><span class="lineNumber">3</span><span class="br"></span>eadem tempestas et in Capitolio aliquot signa prostravit, fulminibusque complura loca deformavit, aedem Iovis Tarracinae, aedem Albam Capuae portamque Romanam; muri pinnae aliquot locis decussae erant. <span class="br"></span><span class="lineNumber">4</span><span class="br"></span>haec inter prodigia nuntiatum et ab Reate tripedem natum mulum. <span class="br"></span><span class="lineNumber">5</span><span class="br"></span>ob ea decemviri, iussi adire libros, edidere quibus dis et quot hostiis sacrificaretur, et ut supplicatio diem unum esset. <span class="br"></span><span class="lineNumber">6</span><span class="br"></span>ludi deinde votivi Q. Fulvi consulis per dies decem magno apparatu facti.</p>
<p>Censorum inde comitia habita: creati M. Aemilius Lepidus pontifex maximus et M. Fulvius Nobilior, qui ex Aetolis triumphaverat. <span class="br"></span><span class="lineNumber">7</span><span class="br"></span>inter hos viros nobiles inimicitiae erant, saepe multis et in senatu et ad populum atrocibus celebratae certaminibus. <span class="br"></span><span class="lineNumber">8</span><span class="br"></span>comitiis confectis, ut traditum antiquitus est, censores in Campo ad aram Martis sellis curulibus consederunt; quo repente principes senatorum 



</p></section><notes></notes></section>