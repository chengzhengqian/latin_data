<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
allatae sunt. inde Herodorus—princeps hic amicorum Demetri erat—in custodiam est coniectus, et Demetrius dissimulanter adservari iussus.</p>
<p><span class="br"></span><span class="lineNumber">5</span><span class="br"></span>Haec super cetera tristem adventum in Macedoniam regi fecerunt. movebant eum et praesentia crimina; exspectandos tamen quos ad exploranda omnia Romam miserat censebat. <span class="br"></span><span class="lineNumber">6</span><span class="br"></span>his anxius curis cum aliquot menses egisset, tandem legati, iam ante praemeditatis in Macedonia quae ab Roma renuntiarent, venerunt; <span class="br"></span><span class="lineNumber">7</span><span class="br"></span>qui super cetera scelera falsas etiam litteras, signo adulterino T. Quincti signatas, reddiderunt regi. <span class="br"></span><span class="lineNumber">8</span><span class="br"></span>deprecatio in litteris erat si quid adulescens cupiditate regni prolapsus secum egisset: nihil eum adversus suorum quemquam facturum, neque eum se esse qui ullius impii consilii auctor futurus videri possit. <span class="br"></span><span class="lineNumber">9</span><span class="br"></span>hae litterae fidem Persei criminibus fecerunt. itaque Herodorus extemplo diu excruciatus sine indicio rei ullius in tormentis moritur.</p>
<p>24. Demetrium iterum ad patrem accusavit Perseus. fuga per Paeoniam praeparata arguebatur et corrupti quidam ut comites itineris essent; maxime falsae litterae T. Quincti urgebant. <span class="br"></span><span class="lineNumber">2</span><span class="br"></span>nihil tamen palam gravius pronuntiatum de eo est, ut dolo potius interficeretur; nec id cura ipsius, sed ne poena eius consilia adversus Romanos nudaret.</p>
</section><notes></notes></section>