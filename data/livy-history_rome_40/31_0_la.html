<section class="div1 language" lang="la"><header><hgroup><h1>LIVY</h1></hgroup></header><section class="div2">
<p>20. Legationes deinde in senatum introduxerunt, regum primas Eumenis et Ariarathis Cappadocis et Pharnacis Pontici. nec ultra quicquam eis responsum est quam missuros qui de controversiis eorum cognoscerent statuerentque. <span class="br"></span><span class="lineNumber">2</span><span class="br"></span>Lacedaemoniorum deinde exsulum et Achaeorum legati introducti sunt, et spes data exsulibus est scripturum senatum Achaeis ut restituerentur. Achaei de Messene recepta compositisque ibi rebus cum adsensu patrum exposuerunt. <span class="br"></span><span class="lineNumber">3</span><span class="br"></span>et a Philippo rege Macedonum duo legati venerunt, Philocles et Apelles, nulla super re quae petenda ab senatu esset, speculatum magis inquisitumque missi de iis quorum Perseus Demetrium insimulasset sermonum cum Romanis, maxime cum T. Quinctio, adversus fratrem de regno habitorum. <span class="br"></span><span class="lineNumber">4</span><span class="br"></span>hos tamquam medios nec in alterius favorem inclinatos miserat rex; erant autem et hi Persei fraudis in fratrem ministri et participes.</p>
<p><span class="br"></span><span class="lineNumber">5</span><span class="br"></span>Demetrius, omnium praeterquam fraterno scelere quod nuper eruperat ignarus, primo neque magnam neque nullam spem habebat patrem sibi placari posse; minus deinde in dies patris animo fidebat, cum obsideri aures a fratre cerneret. <span class="br"></span><span class="lineNumber">6</span><span class="br"></span>itaque circumspiciens dicta factaque sua, ne cuius suspiciones augeret, maxime ab omni mentione et contagione Romanorum abstinebat, ut neque scribi<a class="footnoteLink" href="#note_LCL313_446_27" id="target_note_LCL313_446_27"><sup>27</sup></a> sibi vellet, quia hoc praecipue criminum genere exasperari animum sentiebat.</p>
</section><notes><section class="footnotes"><ul><li class="note" id="note_LCL313_446_27"><a class="footnoteCrossrefLink" href="#target_note_LCL313_446_27" title="Click to highlight in text"><sup class="lineRef">27</sup>neque scribi χ: neque nuntios mitti neque scribi <span class="italic">Wesenberg</span>: ne scribi quidem <span class="italic">Novák</span></a></li><script type="text/javascript">document.getElementById('note_LCL313_446_27').style.display = "none";</script></ul></section></notes></section>