<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
castra libero introitu sineret, clamore sublato simul omnibus portis erupit. <span class="br"></span><span class="lineNumber">6</span><span class="br"></span>non sustinuere impetum necopinatum hostes. qui ad castra oppugnanda venerant ne sua quidem tueri potuerunt: nam extemplo fusi fugati, mox intra vallum paventes compulsi, postremo exuuntur castris. <span class="br"></span><span class="lineNumber">7</span><span class="br"></span>eo die novem milia hostium caesa, capti vivi trecenti viginti, equi centum duodecim, signa militaria triginta septem. de exercitu Romano centum novem ceciderunt.</p>
<p>49. Ab hoc proelio Gracchus duxit ad depopulandam Celtiberiam legiones. et cum ferret passim cuncta atque ageret, populique alii voluntate alii metu iugum acciperent, centum tria oppida intra paucos dies in deditionem accepit, praeda potitus ingenti est. <span class="br"></span><span class="lineNumber">2</span><span class="br"></span>convertit inde agmen retro unde venerat, ad Alcen, atque eam urbem oppugnare institit. <span class="br"></span><span class="lineNumber">3</span><span class="br"></span>oppidani primum impetum hostium sustinuerunt; deinde cum iam non armis modo sed etiam operibus oppugnarentur, diffisi praesidio urbis in arcem universi concesserunt; <span class="br"></span><span class="lineNumber">4</span><span class="br"></span>postremo, et inde praemissis oratoribus, in dicionem se suaque omnia Romanis permiserunt. magna inde praeda facta est. multi captivi nobiles in potestatem venerunt, inter quos et Thurri filii duo et filia. <span class="br"></span><span class="lineNumber">5</span><span class="br"></span>regulus hic earum gentium erat, longe potentissimus omnium Hispanorum. audita suorum clade, missis qui fidem venienti in castra ad Gracchum peterent, venit. <span class="br"></span><span class="lineNumber">6</span><span class="br"></span>et primum quaesivit ab eo liceretne sibi ac suis vivere. cum praetor 
</p></section><notes></notes></section>