<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 specie. <span class="br"></span><span class="lineNumber">7</span><span class="br"></span>septem Latini de iure pontificio erant, septem Graeci de disciplina sapientiae, quae illius aetatis esse potuit. <span class="br"></span><span class="lineNumber">8</span><span class="br"></span>adicit Antias Valerius Pythagoricos fuisse, volgatae opinioni, qua creditur Pythagorae auditorem fuisse Numam, mendacio probabili accommodata fide.</p>
<p><span class="br"></span><span class="lineNumber">9</span><span class="br"></span>Primo ab amicis, qui in re praesenti fuerunt, libri lecti; mox pluribus legentibus cum volgarentur, Q. Petillius, praetor urbanus, studiosus legendi eos libros a L. Petillio sumpsit; <span class="br"></span><span class="lineNumber">10</span><span class="br"></span>et erat familiaris usus, quod scribam eum quaestor Q. Petillius in decuriam legerat. <span class="br"></span><span class="lineNumber">11</span><span class="br"></span>lectis rerum summis cum animum advertisset pleraque dissolvendarum religionum esse, L. Petillio dixit sese libros eos in ignem coniecturum esse; priusquam id faceret, se ei permittere uti si quod seu ius seu auxilium se habere ad eos libros repetendos existimaret, experiretur; integra sua gratia eum facturum. <span class="br"></span><span class="lineNumber">12</span><span class="br"></span>scriba tribunos plebis adit, ab tribunis ad senatum res est reiecta. praetor se iusiurandum dare paratum esse aiebat, libros eos legi servarique non oportere. <span class="br"></span><span class="lineNumber">13</span><span class="br"></span>senatus censuit satis habendum quod praetor iusiurandum polliceretur; libros primo quoque tempore in comitio cremandos esse; pretium pro libris, quantum Q. Petillio praetori maiorique parti tribunorum plebis videretur, domino solvendum esse. <span class="br"></span><span class="lineNumber">14</span><span class="br"></span>id scriba non accepit. libri in comitio, igne a victimariis facto, in conspectu populi cremati sunt.</p>
</section><notes></notes></section>