<section class="div1 language" lang="la"><header><hgroup><h1>LIVY</h1></hgroup></header><section class="div2">
<p>10. “Exsecrare nunc cupiditatem regni, et furias fraternas concita. sed ne sint caecae, pater, exsecrationes tuae, discerne, dispice insidiatorem et petitum insidiis; noxium incesse caput. <span class="br"></span><span class="lineNumber">2</span><span class="br"></span>qui occisurus fratrem fuit, habeat etiam iratos paternos deos; qui periturus fraterno scelere fuit, perfugium in patris misericordia et iustitia habeat. q<span class="br"></span><span class="lineNumber">3</span><span class="br"></span>uo enim alio confugiam, cui non sollemne lustrale exercitus tui, non decursus militum, non domus, non epulae, non nox ad quietem data naturae beneficio mortalibus tuta est? <span class="br"></span><span class="lineNumber">4</span><span class="br"></span>si iero ad fratrem invitatus, moriendum est; si recepero intra ianuam comissatum fratrem, moriendum est; nec eundo nec manendo insidias evito.</p>
<p><span class="br"></span><span class="lineNumber">5</span><span class="br"></span>“Quo me conferam? nihil praeter deos, pater, et te colui. non Romanos habeo, ad quos confugiam; perisse expetunt, quia tuis iniuriis doleo, quia tibi ademptas tot urbes tot gentes, modo Thraciae maritimam oram, indignor. nec me nec te incolumi Macedoniam suam futuram sperant. <span class="br"></span><span class="lineNumber">6</span><span class="br"></span>sed<a class="footnoteLink" href="#note_LCL313_414_15" id="target_note_LCL313_414_15"><sup>15</sup></a> si me scelus fratris te senectus absumpserit, aut ne ea quidem exspectata fuerit, regem regnumque Macedoniae sua futura sciunt. si quid extra Macedoniam tibi Romani reliquissent, mihi quoque id relictum crederem receptaculum.</p>
<p><span class="br"></span><span class="lineNumber">7</span><span class="br"></span>“At in Macedonibus satis praesidii est. vidisti hesterno die impetum militum in me. quid illis defuit nisi ferrum? quod illis defuit interdiu, convivae fratris noctu sumpserunt.

</p></section><notes><section class="footnotes"><ul><li class="note" id="note_LCL313_414_15"><a class="footnoteCrossrefLink" href="#target_note_LCL313_414_15" title="Click to highlight in text"><sup class="lineRef">15</sup>sed φ: <span class="italic">om. </span>ψ<span class="italic"> Fr. 2</span></a></li><script type="text/javascript">document.getElementById('note_LCL313_414_15').style.display = "none";</script></ul></section></notes></section>