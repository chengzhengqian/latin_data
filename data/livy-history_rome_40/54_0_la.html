<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
loquantur aut succlamationibus apud contionantem imperatorem significent quid sentiant coniectandum sit, palam vociferatos esse aut imperatorem in provincia retenturos aut cum eo in Italiam venturos esse.</p>
<p><span class="br"></span><span class="lineNumber">5</span><span class="br"></span>Disceptationem inter praetorem legatumque consulum relatio interrupit, qui suas ornari provincias priusquam de praetoris exercitu ageretur aequum censebant. <span class="br"></span><span class="lineNumber">6</span><span class="br"></span>novus omnis exercitus consulibus est decretus, binae legiones Romanae cum suo equitatu, et socium Latini nominis quantus semper numerus, quindecim milia peditum et octingenti equites. <span class="br"></span><span class="lineNumber">7</span><span class="br"></span>cum hoc exercitu Apuanis Liguribus ut inferrent bellum mandatum est. P. Cornelio et M. Baebio prorogatum imperium, iussique provincias obtinere donec consules venissent; tum imperatum ut dimisso quem haberent exercitu reverterentur Romam.</p>
<p><span class="br"></span><span class="lineNumber">8</span><span class="br"></span>De Ti. Semproni deinde exercitu actum est. novam legionem ei quinque milium et ducentorum peditum cum equitibus quadringentis consules scribere iussi, et mille praeterea peditum Romanorum quinquaginta equites, <span class="br"></span><span class="lineNumber">9</span><span class="br"></span>et sociis et nomini Latino imperare septem milia peditum trecentos equites. cum hoc exercitu Ti. Sempronium ire in Hispaniam citeriorem placuit. <span class="br"></span><span class="lineNumber">10</span><span class="br"></span>Q. Fulvio permissum ut qui milites ante Sp. Postumium Q. Marcium consules 



</p></section><notes></notes></section>