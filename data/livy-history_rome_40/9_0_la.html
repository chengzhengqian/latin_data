<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 laetari prudentes amici eius, eamque rem ipsam dicere praebituram causam criminandi iuvenis.</p>
<p>7. Convivium eo die sodalium qui simul decurrerant uterque habuit, cum vocatus ad cenam ab Demetrio Perseus negasset. <span class="br"></span><span class="lineNumber">2</span><span class="br"></span>festo die benigna invitatio et hilaritas iuvenalis utrosque in vinum traxit. <span class="br"></span><span class="lineNumber">3</span><span class="br"></span>commemoratio ibi certaminis ludicri et iocosa dicta in adversarios, ita ut ne ipsis quidem ducibus abstineretur, iactabantur. <span class="br"></span><span class="lineNumber">4</span><span class="br"></span>ad has excipiendas voces speculator ex convivis Persei missus cum incautior obversaretur, exceptus a iuvenibus forte triclinio egressis male mulcatur. <span class="br"></span><span class="lineNumber">5</span><span class="br"></span>huius rei ignarus Demetrius “quin comissatum” inquit “ad fratrem imus et iram eius, si qua ex certamine residet, simplicitate et hilaritate nostra lenimus?” <span class="br"></span><span class="lineNumber">6</span><span class="br"></span>omnes ire se conclamarunt praeter eos qui speculatoris ab se pulsati praesentem ultionem metuebant. cum eos quoque Demetrius traheret, ferrum veste abdiderunt, quo se tutari, si qua vis fieret, possent.</p>
<p><span class="br"></span><span class="lineNumber">7</span><span class="br"></span>Nihil occulti esse in intestina discordia potest. utraque domus speculatorum et proditorum plena erat. praecucurrit index ad Persea, ferro succinctos nuntians cum Demetrio quattuor adulescentes venire. <span class="br"></span><span class="lineNumber">8</span><span class="br"></span>etsi causa apparebat—nam ab iis pulsatum convivam suum audierat—, infamandae rei causa ianuam obserari iubet, et ex parte superiore aedium versisque in viam fenestris comissatores, tamquam ad caedem suam venientes, aditu ianuae 

</p></section><notes></notes></section>