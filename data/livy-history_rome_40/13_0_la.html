<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
me subditum et paelice genitum appellant: <span class="br"></span><span class="lineNumber">3</span><span class="br"></span>nam si gradum si caritatem filii apud te haberem, non in me querentem deprensas insidias, <span class="br"></span><span class="lineNumber">4</span><span class="br"></span>sed in eum qui fecisset saevires, nec adeo vilis tibi vita esset nostra ut nec praeterito periculo meo movereris neque futuro, si insidiantibus impune.<a class="footnoteLink" href="#note_LCL313_410_10" id="target_note_LCL313_410_10"><sup>10</sup></a> <span class="br"></span><span class="lineNumber">5</span><span class="br"></span>itaque si mori tacitum oportet, taceamus, precati tantum deos ut a me coeptum scelus in me finem habeat, nec per meum latus tu petaris; <span class="br"></span><span class="lineNumber">6</span><span class="br"></span>sin autem, quod circumventis in solitudine natura ipsa subicit, ut hominum quos nunquam viderint fidem tamen implorent, mihi quoque ferrum in me strictum cernenti vocem mittere licet, <span class="br"></span><span class="lineNumber">7</span><span class="br"></span>per te patriumque<a class="footnoteLink" href="#note_LCL313_410_11" id="target_note_LCL313_410_11"><sup>11</sup></a> nomen, quod utri nostrum sanctius sit iam pridem sentis, ita me audias precor tamquam si voce et comploratione nocturna excitus mihi quiritanti intervenisses, Demetrium cum armatis nocte intempesta in vestibulo meo deprendisses. quod tum vociferarer in re praesenti pavidus, hoc nunc postero die queror.</p>
<p><span class="br"></span><span class="lineNumber">8</span><span class="br"></span>“Frater, non comissantium in vicem animis<a class="footnoteLink" href="#note_LCL313_410_12" id="target_note_LCL313_410_12"><sup>12</sup></a> iam diu vivimus inter nos. regnare utique vis. huic spei tuae obstat aetas mea, obstat gentium ius, obstat vetustus Macedoniae mos, obstat vero etiam patris iudicium. <span class="br"></span><span class="lineNumber">9</span><span class="br"></span>haec transcendere 





</p></section><notes><section class="footnotes"><ul><li class="note" id="note_LCL313_410_10"><a class="footnoteCrossrefLink" href="#target_note_LCL313_410_10" title="Click to highlight in text"><sup class="lineRef">10</sup>impune χ: sit impune <span class="italic">ed. Rom.</span></a></li><script type="text/javascript">document.getElementById('note_LCL313_410_10').style.display = "none";</script><li class="note" id="note_LCL313_410_11"><a class="footnoteCrossrefLink" href="#target_note_LCL313_410_11" title="Click to highlight in text"><sup class="lineRef">11</sup>patriumque χ: patrium <span class="italic">Gron.</span></a></li><script type="text/javascript">document.getElementById('note_LCL313_410_11').style.display = "none";</script><li class="note" id="note_LCL313_410_12"><a class="footnoteCrossrefLink" href="#target_note_LCL313_410_12" title="Click to highlight in text"><sup class="lineRef">12</sup>in vicem animis <span class="italic">Madvig</span>: in vicem χ: in vicem more <span class="italic">Dobree</span>: vicem <span class="italic">Seyffert</span></a></li><script type="text/javascript">document.getElementById('note_LCL313_410_12').style.display = "none";</script></ul></section></notes></section>