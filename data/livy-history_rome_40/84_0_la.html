<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
deinde Cottonis et Antigoni et haud multo post fama mortis Philippi neque Thraces commercio faciles erant, neque Bastarnae empto contenti esse poterant, aut in agmine contineri, ne decederent via. <span class="br"></span><span class="lineNumber">2</span><span class="br"></span>inde iniuriae ultro citroque fieri, quarum in dies incremento bellum exarsit. postremo Thraces, cum vim ac multitudinem sustinere hostium non possent, relictis campestribus vicis in montem ingentis altitudinis—Donucam vocant—concesserunt. <span class="br"></span><span class="lineNumber">3</span><span class="br"></span>quo cum subire Bastarnae vellent, quali tempestate Gallos spoliantes Delphos fama est peremptos esse, talis tum Bastarnas nequiquam ad iuga montium adpropinquantes oppressit. <span class="br"></span><span class="lineNumber">4</span><span class="br"></span>neque enim imbre tantum effuso dein creberrima grandine obruti sunt, cum ingenti fragore caeli tonitribusque et fulgoribus praestringentibus aciem oculorum, <span class="br"></span><span class="lineNumber">5</span><span class="br"></span>sed fulmina etiam sic undique micabant ut peti viderentur corpora, nec solum milites sed etiam principes icti caderent. <span class="br"></span><span class="lineNumber">6</span><span class="br"></span>itaque cum praecipiti fuga per rupes praealtas improvidi sternerentur ruerentque, instabant quidem perculsis Thraces, sed ipsi deos auctores fugae esse caelumque in se ruere aiebant. <span class="br"></span><span class="lineNumber">7</span><span class="br"></span>dissipati procella cum tamquam



</p></section><notes></notes></section>