<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
Ligurum ab A. Postumio vineae caesae frumentaque deusta, donec cladibus omnibus belli coacti in deditionem venerunt armaque tradiderunt. <span class="br"></span><span class="lineNumber">6</span><span class="br"></span>navibus inde Postumius ad visendam oram Ingaunorum Intemeliorumque Ligurum processit.</p>
<p><span class="br"></span><span class="lineNumber">7</span><span class="br"></span>Priusquam hi consules venirent ad exercitum, qui Pisas indictus erat, praeerat A. Postumius. frater Q. Fulvi M. Fulvius Nobilior—<span class="br"></span><span class="lineNumber">8</span><span class="br"></span>secundae legionis tribunus<a class="footnoteLink" href="#note_LCL313_508_51" id="target_note_LCL313_508_51"><sup>51</sup></a> militum is erat—mensibus suis dimisit legionem, iureiurando adactis centurionibus aes in aerarium ad quaestores esse delaturos. <span class="br"></span><span class="lineNumber">9</span><span class="br"></span>hoc ubi Placentiam—nam eo forte erat profectus—Aulo nuntiatum est, cum equitibus expeditis secutus dimissos, quos eorum potuit adsequi reduxit castigatos Pisas; de ceteris consulem certiorem fecit. <span class="br"></span><span class="lineNumber">10</span><span class="br"></span>eo referente senatus consultum factum est ut M. Fulvius in Hispaniam relegaretur ultra novam Carthaginem; litteraeque ei datae sunt a consule ad P. Manlium in Hispaniam ulteriorem deferendae; <span class="br"></span><span class="lineNumber">11</span><span class="br"></span>milites iussi ad signa redire; ignominiae causa uti semestre stipendium in eum annum esset ei legioni decretum; qui miles ad exercitum non redisset, eum ipsum bonaque eius vendere consul iussus.</p>
</section><notes><section class="footnotes"><ul><li class="note" id="note_LCL313_508_51"><a class="footnoteCrossrefLink" href="#target_note_LCL313_508_51" title="Click to highlight in text"><sup class="lineRef">51</sup>tribunus <span class="italic">Madvig</span>: Fulvius tribunus <span class="italic">Mog</span>.</a></li><script type="text/javascript">document.getElementById('note_LCL313_508_51').style.display = "none";</script></ul></section></notes></section>