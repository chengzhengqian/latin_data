<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
cives Romani sociive in Hispaniam transportati essent, et praeterea, supplemento adducto, quo amplius duabus legionibus quam decem milia et quadringenti pedites sescenti equites essent, <span class="br"></span><span class="lineNumber">11</span><span class="br"></span>et socium Latini nominis duodecim milia sescenti equites, quorum forti opera duobus adversus Celtiberos proeliis usus Q. Fulvius esset, eos, si videretur, secum deportaret. <span class="br"></span><span class="lineNumber">12</span><span class="br"></span>et supplicationes decretae quod is prospere rem publicam gessisset. et ceteri praetores in provincias missi. Q. Fabio Buteoni prorogatum in Gallia imperium est. <span class="br"></span><span class="lineNumber">13</span><span class="br"></span>octo legiones praeter exercitum veterem, qui in Liguribus in spe propinqua missionis erat, eo anno esse placuit. <span class="br"></span><span class="lineNumber">14</span><span class="br"></span>Et is ipse exercitus aegre explebatur propter pestilentiam, quae tertium iam annum urbem Romanam atque Italiam vastabat.</p>
<p>37. Praetor Ti. Minucius et haud ita multo post consul C. Calpurnius moritur, multique alii omnium ordinum inlustres viri. postremo prodigii loco ea clades haberi coepta est. <span class="br"></span><span class="lineNumber">2</span><span class="br"></span>C. Servilius pontifex maximus piacula irae deum conquirere iussus, decemviri libros inspicere, consul Apollini Aesculapio Saluti dona vovere et dare signa inaurata; quae vovit deditque. <span class="br"></span><span class="lineNumber">3</span><span class="br"></span>decemviri supplicationem in biduum valetudinis causa in urbe et per omnia fora 






</p></section><notes></notes></section>