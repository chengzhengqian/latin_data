<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
esset hostes extra vallum non elaturos signa. <span class="br"></span><span class="lineNumber">3</span><span class="br"></span>adversus ita incompositos eos venientes, clamore pariter omnium qui in castris erant—calonum quoque et lixarum—sublato, simul omnibus portis Romani eruperunt.</p>
<p><span class="br"></span><span class="lineNumber">4</span><span class="br"></span>Liguribus adeo improvisa res fuit ut perinde ac si insidiis circumventi forent trepidarent. exiguum temporis aliqua forma fuit pugnae; fuga deinde effusa et fugientium passim caedes erat, <span class="br"></span><span class="lineNumber">5</span><span class="br"></span>equitibus dato signo ut conscenderent equos nec effugere quemquam sinerent. in castra omnes trepida fuga compulsi sunt, deinde ipsis exuti castris.</p>
<p><span class="br"></span><span class="lineNumber">6</span><span class="br"></span>Supra quindecim milia Ligurum eo die occisa, capti duo milia et quingenti.<a class="footnoteLink" href="#note_LCL313_468_33" id="target_note_LCL313_468_33"><sup>33</sup></a> triduo post Ligurum Ingaunorum nomen omne obsidibus datis in dicionem venit. <span class="br"></span><span class="lineNumber">7</span><span class="br"></span>gubernatores nautaeque conquisiti, qui in praedatoriis<a class="footnoteLink" href="#note_LCL313_468_34" id="target_note_LCL313_468_34"><sup>34</sup></a> fuissent navibus, atque omnes in custodiam coniecti. et a C. Matieno duumviro naves eius generis in Ligustina ora triginta duae captae sunt.</p>
<p><span class="br"></span><span class="lineNumber">8</span><span class="br"></span>Haec qui nuntiarent litterasque ad senatum ferrent L. Aurelius Cotta C. Sulpicius Galus<a class="footnoteLink" href="#note_LCL313_468_35" id="target_note_LCL313_468_35"><sup>35</sup></a> Romam missi, simulque peterent ut L. Aemilio confecta provincia decedere, et deducere secum milites liceret atque dimittere. <span class="br"></span><span class="lineNumber">9</span><span class="br"></span>utrumque permissum ab senatu et supplicatio ad omnia pulvinaria per triduum decreta, iussique praetores Petillius urbanas dimittere legiones, Fabius sociis atque nomini Latino remittere dilectum; <span class="br"></span><span class="lineNumber">10</span><span class="br"></span>et uti praetor urbanus consulibus 




</p></section><notes><section class="footnotes"><ul><li class="note" id="note_LCL313_468_33"><a class="footnoteCrossrefLink" href="#target_note_LCL313_468_33" title="Click to highlight in text"><sup class="lineRef">33</sup>quingenti χ: trecenti tres <span class="italic">Mg</span></a></li><script type="text/javascript">document.getElementById('note_LCL313_468_33').style.display = "none";</script><li class="note" id="note_LCL313_468_34"><a class="footnoteCrossrefLink" href="#target_note_LCL313_468_34" title="Click to highlight in text"><sup class="lineRef">34</sup>in praedatoriis <span class="italic">Crév.</span>: praedatores χ: praedatores <span class="italic">inter obelos Briscoe</span></a></li><script type="text/javascript">document.getElementById('note_LCL313_468_34').style.display = "none";</script><li class="note" id="note_LCL313_468_35"><a class="footnoteCrossrefLink" href="#target_note_LCL313_468_35" title="Click to highlight in text"><sup class="lineRef">35</sup>Galus <span class="italic">Briscoe</span>: Gallus χ</a></li><script type="text/javascript">document.getElementById('note_LCL313_468_35').style.display = "none";</script></ul></section></notes></section>