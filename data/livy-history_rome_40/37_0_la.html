<section class="div1 language" lang="la"><header><hgroup><h1>LIVY</h1></hgroup></header><section class="div2">
<p><span class="br"></span><span class="lineNumber">3</span><span class="br"></span>Ab Thessalonice Demetriadem ipsi cum iter esset, Astraeum Paeoniae Demetrium mittit cum eodem comite Dida, Perseum Amphipolim ad obsides Thracum accipiendos. <span class="br"></span><span class="lineNumber">4</span><span class="br"></span>digredienti ab se Didae mandata dedisse dicitur de filio occidendo. <span class="br"></span><span class="lineNumber">5</span><span class="br"></span>sacrificium ab Dida seu institutum seu simulatum est, ad quod celebrandum invitatus Demetrius ab Astraeo Heracleam venit. <span class="br"></span><span class="lineNumber">6</span><span class="br"></span>in ea cena dicitur venenum datum. poculo epoto extemplo sensit, et mox coortis doloribus, relicto convivio cum in cubiculum recepisset sese, crudelitatem patris conquerens, parricidium fratris ac Didae scelus incusans torquebatur. <span class="br"></span><span class="lineNumber">7</span><span class="br"></span>intromissi deinde Thyrsis quidam Stuberraeus et Beroeaeus Alexander, iniectis tapetibus in caput faucesque, spiritum intercluserunt. i<span class="br"></span><span class="lineNumber">8</span><span class="br"></span>ta innoxius adulescens, cum in eo ne simplici quidem genere mortis contenti inimici fuissent, interficitur.</p>
<p>25. Dum haec in Macedonia geruntur, L. Aemilius prorogato ex consulatu imperio, principio veris in Ligures Ingaunos legiones introduxit.<a class="footnoteLink" href="#note_LCL313_458_32" id="target_note_LCL313_458_32"><sup>32</sup></a> <span class="br"></span><span class="lineNumber">2</span><span class="br"></span>ubi primum in hostium finibus castra posuit, legati ad eum per speciem pacis petendae speculatum venerunt. <span class="br"></span><span class="lineNumber">3</span><span class="br"></span>neganti Paullo nisi cum deditis pacisci se pacem, non tam id recusabant quam tempore aiebant opus esse, ut generi agresti hominum persuaderetur. <span class="br"></span><span class="lineNumber">4</span><span class="br"></span>ad hoc decem dierum indutiae cum darentur,




</p></section><notes><section class="footnotes"><ul><li class="note" id="note_LCL313_458_32"><a class="footnoteCrossrefLink" href="#target_note_LCL313_458_32" title="Click to highlight in text"><sup class="lineRef">32</sup>legiones introduxit <span class="italic">M. Müller</span>: introduxit χ: exercitum introduxit<span class="italic"> ed. Rom.</span></a></li><script type="text/javascript">document.getElementById('note_LCL313_458_32').style.display = "none";</script></ul></section></notes></section>