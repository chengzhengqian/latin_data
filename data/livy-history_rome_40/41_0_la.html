<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
indutiis datis, per ipsum indutiarum tempus contra ius gentium ad castra oppugnanda venissent, <span class="br"></span><span class="lineNumber">10</span><span class="br"></span>nunc quantus pudor esset edocens ab Liguribus, latronibus verius quam hostibus iustis, Romanum exercitum obsideri.</p>
<p><span class="br"></span><span class="lineNumber">11</span><span class="br"></span>“Quo ore quisquam vestrum, si hinc alieno praesidio non vestra virtute evaseritis, occurret, non dico eis militibus qui Hannibalem qui Philippum qui Antiochum, maximos aetatis nostrae reges ducesque, <span class="br"></span><span class="lineNumber">12</span><span class="br"></span>vicerunt, sed eis qui hos ipsos Ligures aliquotiens pecorum modo fugientes per saltus invios consectati ceciderunt? <span class="br"></span><span class="lineNumber">13</span><span class="br"></span>quod Hispani quod Galli quod Macedones Poenive non audeant, Ligustinus hostis vallum Romanum subit, obsidet ultro et oppugnat, quem scrutantes ante devios saltus abditum et latentem vix inveniebamus.”</p>
<p><span class="br"></span><span class="lineNumber">14</span><span class="br"></span>Ad haec consentiens reddebatur clamor, nullam militum culpam esse, quibus nemo ad erumpendum signum dedisset: <span class="br"></span><span class="lineNumber">15</span><span class="br"></span>daret signum; intellecturum eosdem qui antea fuerint et Romanos et Ligures esse.</p>
<p>28. Bina cis montes castra Ligurum erant. ex iis primis diebus sole orto pariter omnes compositi et instructi procedebant: <span class="br"></span><span class="lineNumber">2</span><span class="br"></span>tum nisi exsatiati cibo vinoque arma non capiebant, dispersi inordinati exibant, ut quibus prope certum 
</p></section><notes></notes></section>