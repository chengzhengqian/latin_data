<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
magnae parti ad fugam saluti fuit: <span class="br"></span><span class="lineNumber">7</span><span class="br"></span>sparsi enim toto passim campo se diffuderunt, nec usquam confertos eos hostis circumvenit. tamen ad duodecim milia sunt caesa, capta plus quinque milia hominum, equi quadringenti, signa militaria sexaginta duo. <span class="br"></span><span class="lineNumber">8</span><span class="br"></span>qui palati e fuga domum se recipiebant, alterum agmen venientium Celtiberorum deditionem Contrebiae et suam cladem narrando averterunt. extemplo in vicos castellaque sua omnes dilapsi. <span class="br"></span><span class="lineNumber">9</span><span class="br"></span>Flaccus a Contrebia profectus per Celtiberiam populabundus ducit legiones multa castella oppugnando,<a class="footnoteLink" href="#note_LCL313_482_39" id="target_note_LCL313_482_39"><sup>39</sup></a> donec maxima pars Celtiberorum in deditionem venit.</p>
<p>34. Haec in citeriore Hispania eo anno gesta. in ulteriore P.<a class="footnoteLink" href="#note_LCL313_482_40" id="target_note_LCL313_482_40"><sup>40</sup></a> Manlius praetor secunda aliquot proelia cum Lusitanis fecit.</p>
<p><span class="br"></span><span class="lineNumber">2</span><span class="br"></span>Aquileia colonia Latina eodem anno in agrum Gallorum est deducta. tria milia peditum quinquagena iugera, centuriones centena, centena quadragena equites acceperunt. <span class="br"></span><span class="lineNumber">3</span><span class="br"></span>triumviri deduxerunt P. Cornelius Scipio Nasica C. Flaminius L. Manlius Acidinus. <span class="br"></span><span class="lineNumber">4</span><span class="br"></span>aedes duae eo anno dedicatae sunt. una Veneris Erycinae ad portam Collinam; dedicavit L. Porcius L. f. Licinus duumvir; vota erat a consule L. Porcio Ligustino bello. <span class="br"></span><span class="lineNumber">5</span><span class="br"></span>altera in foro holitorio 






</p></section><notes><section class="footnotes"><ul><li class="note" id="note_LCL313_482_39"><a class="footnoteCrossrefLink" href="#target_note_LCL313_482_39" title="Click to highlight in text"><sup class="lineRef">39</sup>oppugnando χ: oppugnavit <span class="italic">Fr. 2</span>: expugnavit <span class="italic">Gron.</span>: oppugnans <span class="italic">vel</span> expugnans <span class="italic">Madvig</span>: expugnando <span class="italic">Wesenberg</span></a></li><script type="text/javascript">document.getElementById('note_LCL313_482_39').style.display = "none";</script><li class="note" id="note_LCL313_482_40"><a class="footnoteCrossrefLink" href="#target_note_LCL313_482_40" title="Click to highlight in text"><sup class="lineRef">40</sup>P. <span class="italic">Weiss.</span>: M. <span class="italic">Mg</span>: <span class="italic">om χ</span></a></li><script type="text/javascript">document.getElementById('note_LCL313_482_40').style.display = "none";</script></ul></section></notes></section>