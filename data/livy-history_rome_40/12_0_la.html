<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
P. et L. Scipionum, qui Antiochum devicerunt, patris patruique eorum, quorum perpetuam vitae concordiam mors quoque miscuit. <span class="br"></span><span class="lineNumber">16</span><span class="br"></span>neque vos illorum scelus similisque sceleri eventus deterrere a vecordi discordia potuit, neque horum bona mens bona fortuna ad sanitatem flectere.</p>
<p><span class="br"></span><span class="lineNumber">17</span><span class="br"></span>“Vivo et spirante me hereditatem meam ambo et spe et cupiditate improba crevistis. <span class="br"></span><span class="lineNumber">18</span><span class="br"></span>eo usque vivere me voltis, donec alterius vestrum superstes haud ambiguum regem alterum mea morte faciam. nec fratrem nec patrem potestis pati. nihil cari nihil sancti est. in omnium vicem regni unius insatiabilis amor successit. <span class="br"></span><span class="lineNumber">19</span><span class="br"></span>agite, conscelerate aures paternas, decernite criminibus, mox ferro decreturi; dicite palam quidquid aut veri potestis aut libet comminisci; <span class="br"></span><span class="lineNumber">20</span><span class="br"></span>reseratae aures sunt, quae posthac secretis alterius ab altero criminibus claudentur.” haec furens ira cum dixisset, lacrimae omnibus obortae, et diu maestum silentium tenuit.</p>
<p>9. Tum Perseus: “aperienda nimirum nocte ianua fuit, et armati comissatores accipiendi, praebendumque ferro iugulum, quoniam non creditur nisi perpetratum facinus, et eadem petitus insidiis audio quae latro atque insidiator. <span class="br"></span><span class="lineNumber">2</span><span class="br"></span>non nequiquam isti unum Demetrium filium te habere, 



</p></section><notes></notes></section>