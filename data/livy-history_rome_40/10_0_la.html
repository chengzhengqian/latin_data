<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
arcet. <span class="br"></span><span class="lineNumber">9</span><span class="br"></span>Demetrius, per vinum quod excluderetur paulisper vociferatus, in convivium redit, totius rei ignarus.</p>
<p>8. Postero die Perseus, cum primum conveniendi patris potestas fuit, regiam ingressus perturbato voltu in conspectu patris tacitus procul constitit.</p>
<p><span class="br"></span><span class="lineNumber">2</span><span class="br"></span>Cui cum pater “satin salve?,” et quaenam ea maestitia esset interrogaret eum, “de lucro tibi” inquit “vivere me scito. iam non occultis a fratre petimur insidiis; nocte cum armatis domum ad interficiendum me venit, clausisque foribus parietum praesidio me a furore eius sum tutatus.” <span class="br"></span><span class="lineNumber">3</span><span class="br"></span>cum pavorem mixtum admiratione patri iniecisset, “atqui si aures praebere potes” inquit, “manifestam rem teneas faciam.” <span class="br"></span><span class="lineNumber">4</span><span class="br"></span>enimvero se Philippus dicere auditurum, vocarique extemplo Demetrium iussit; et seniores amicos duos, expertes iuvenalium inter fratres certaminum, infrequentes iam in regia, Lysimachum et Onomastum accersit, quos in consilio haberet. <span class="br"></span><span class="lineNumber">5</span><span class="br"></span>dum veniunt amici, solus, filio procul stante, multa secum animo volutans inambulavit. <span class="br"></span><span class="lineNumber">6</span><span class="br"></span>postquam venisse eos nuntiatum est, secessit in partem interiorem cum duobus amicis et totidem custodibus corporis; filiis ut ternos inermes secum introducerent permisit.</p>
<p><span class="br"></span><span class="lineNumber">7</span><span class="br"></span>Ibi cum consedisset, “sedeo” inquit “miserrimus pater iudex inter duos filios, accusatorem parricidii et reum, aut 

</p></section><notes></notes></section>