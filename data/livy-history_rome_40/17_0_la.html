<section class="div1 language" lang="la"><header><hgroup><h1>LIVY</h1></hgroup></header><section class="div2">
<p>“Haec si indignor, audiendum est statim non ab aliis solum sed etiam a te, pater, cupiditatis regni crimen. <span class="br"></span><span class="lineNumber">5</span><span class="br"></span>ego vero, si in medio ponitur, non agnosco. quem enim suo loco moveo, ut ipse in eius locum succedam? unus ante me pater est, <span class="br"></span><span class="lineNumber">6</span><span class="br"></span>et ut diu sit deos rogo. superstes—et ita sim, si merebor, ut ipse me esse velit—hereditatem regni, si pater tradet, accipiam. <span class="br"></span><span class="lineNumber">7</span><span class="br"></span>cupit regnum, et quidem scelerate cupit, qui transcendere festinat ordinem aetatis, naturae, moris Macedonum, iuris gentium. ‘obstat frater maior, ad quem iure, voluntate etiam patris, regnum pertinet. <span class="br"></span><span class="lineNumber">8</span><span class="br"></span>tollatur; non primus regnum fraterna caede petiero. pater senex et solus<a class="footnoteLink" href="#note_LCL313_418_16" id="target_note_LCL313_418_16"><sup>16</sup></a> de se<a class="footnoteLink" href="#note_LCL313_418_17" id="target_note_LCL313_418_17"><sup>17</sup></a> magis timebit quam ut filii necem ulciscatur. Romani laetabuntur, probabunt, defendent factum.’ </p>
<p><span class="br"></span><span class="lineNumber">9</span><span class="br"></span>“Hae spes incertae, pater, sed non inanes sunt. <span class="br"></span><span class="lineNumber">10</span><span class="br"></span>ita enim se res habet: periculum vitae propellere a me potes, puniendo eos qui ad me interficiendum ferrum sumpserunt; si facinori eorum successerit, mortem meam idem tu persequi non poteris.”</p>
<p>12. Postquam dicendi finem Perseus fecit, coniecti eorum qui aderant oculi in Demetrium sunt, velut confestim responsurus esset. <span class="br"></span><span class="lineNumber">2</span><span class="br"></span>deinde diu silentium fuit, cum perfusum fletu appareret omnibus loqui non posse. tandem vicit dolorem ipsa necessitas, cum dicere iuberent, atque ita orsus est.</p>
</section><notes><section class="footnotes"><ul><li class="note" id="note_LCL313_418_16"><a class="footnoteCrossrefLink" href="#target_note_LCL313_418_16" title="Click to highlight in text"><sup class="lineRef">16</sup>solus <span class="italic">Madvig</span>: filio solus orbatus <span class="italic">χMg</span>*: filio orbatus solus <span class="italic">vel</span> solus filio orbatus<span class="italic"> Duker</span></a></li><script type="text/javascript">document.getElementById('note_LCL313_418_16').style.display = "none";</script><li class="note" id="note_LCL313_418_17"><a class="footnoteCrossrefLink" href="#target_note_LCL313_418_17" title="Click to highlight in text"><sup class="lineRef">17</sup>de se <span class="italic">Mg</span>: et χ</a></li><script type="text/javascript">document.getElementById('note_LCL313_418_17').style.display = "none";</script></ul></section></notes></section>