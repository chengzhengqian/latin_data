<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
scriberet senatum aequum censere subitarios milites, tumultus causa conscriptos, primo quoque tempore dimitti.</p>
<p>29. Colonia Graviscae eo anno deducta est in agrum Etruscum, de Tarquiniensibus quondam captum; q<span class="br"></span><span class="lineNumber">2</span><span class="br"></span>uina iugera agri data; triumviri deduxerunt C. Calpurnius Piso P. Claudius Pulcher C. Terentius Histra.<a class="footnoteLink" href="#note_LCL313_470_36" id="target_note_LCL313_470_36"><sup>36</sup></a> siccitate et inopia frugum insignis annus fuit: sex menses nusquam pluvisse memoriae proditum.</p>
<p><span class="br"></span><span class="lineNumber">3</span><span class="br"></span>Eodem anno in agro L. Petilli scribae sub Ianiculo, dum cultores agri<a class="footnoteLink" href="#note_LCL313_470_37" id="target_note_LCL313_470_37"><sup>37</sup></a> altius moliuntur terram, duae lapideae arcae, octonos ferme pedes longae quaternos latae, inventae sunt, operculis plumbo devinctis. <span class="br"></span><span class="lineNumber">4</span><span class="br"></span>litteris Latinis Graecisque utraque arca inscripta erat, in altera Numam Pompilium Pomponis filium, regem Romanorum, sepultum esse, in altera libros Numae Pompili inesse. <span class="br"></span><span class="lineNumber">5</span><span class="br"></span>eas arcas cum ex amicorum sententia dominus aperuisset, quae titulum sepulti regis habuerat, inanis inventa, sine vestigio ullo corporis humani aut ullius rei, per tabem tot annorum omnibus absumptis. <span class="br"></span><span class="lineNumber">6</span><span class="br"></span>in altera duo fasces candela involuti septenos habuere libros, non integros modo sed recentissima





</p></section><notes><section class="footnotes"><ul><li class="note" id="note_LCL313_470_36"><a class="footnoteCrossrefLink" href="#target_note_LCL313_470_36" title="Click to highlight in text"><sup class="lineRef">36</sup>Histra χ: Istra <span class="italic">Mg</span></a></li><script type="text/javascript">document.getElementById('note_LCL313_470_36').style.display = "none";</script><li class="note" id="note_LCL313_470_37"><a class="footnoteCrossrefLink" href="#target_note_LCL313_470_37" title="Click to highlight in text"><sup class="lineRef">37</sup>agri <span class="italic">Mg</span>: <span class="italic">om</span>. χ</a></li><script type="text/javascript">document.getElementById('note_LCL313_470_37').style.display = "none";</script></ul></section></notes></section>