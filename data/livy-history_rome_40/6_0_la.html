<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
mortis instabat. alii alio leto absumpti semianimes e nave praecipitantur. ipsa deinde virum comitem mortis complexa in mare sese deiecit. nave vacua dominis regii potiti sunt.</p>
<p>5. Huius atrocitas facinoris novam velut flammam regis invidiae adiecit, ut volgo ipsum liberosque exsecrarentur; quae dirae, brevi ab omnibus dis exauditae, ut saeviret ipse in suum sanguinem effecerunt. </p>
<p><span class="br"></span><span class="lineNumber">2</span><span class="br"></span>Perseus enim cum in dies magis cerneret favorem et dignitatem Demetri fratris apud multitudinem Macedonum crescere, et gratiam apud Romanos, sibi spem nullam regni superesse nisi in scelere ratus, ad id unum omnes cogitationes intendit. <span class="br"></span><span class="lineNumber">3</span><span class="br"></span>ceterum cum se ne ad id quidem quod muliebri cogitabat animo satis per se validum crederet, singulos patris amicorum temptare sermonibus perplexis institit. <span class="br"></span><span class="lineNumber">4</span><span class="br"></span>et primo quidam ex iis aspernantium tale quicquam praebuerunt speciem, quia plus in Demetrio spei ponebant; <span class="br"></span><span class="lineNumber">5</span><span class="br"></span>deinde crescente in dies Philippi odio in Romanos, cui Perseus indulgeret, Demetrius summa ope adversaretur, prospicientes animo exitum incauti a fraude fraterna iuvenis, adiuvandum quod futurum erat rati fovendamque spem potentioris, Perseo se adiungunt.</p>
<p><span class="br"></span><span class="lineNumber">6</span><span class="br"></span>Cetera in suum quaeque tempus agenda<a class="footnoteLink" href="#note_LCL313_396_4" id="target_note_LCL313_396_4"><sup>4</sup></a> differunt: in praesentia placet omni ope in Romanos accendi regem 

</p></section><notes><section class="footnotes"><ul><li class="note" id="note_LCL313_396_4"><a class="footnoteCrossrefLink" href="#target_note_LCL313_396_4" title="Click to highlight in text"><sup class="lineRef">4</sup>agenda <span class="italic">Gel.</span>: <span class="italic">om</span>. Ï‡</a></li><script type="text/javascript">document.getElementById('note_LCL313_396_4').style.display = "none";</script></ul></section></notes></section>