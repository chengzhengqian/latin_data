<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 silvestria et pleraque invia loca excipiebant; <span class="br"></span><span class="lineNumber">3</span><span class="br"></span>pervenere deinde in tam opacum iter ut prae densitate arborum immissorumque aliorum in alios ramorum perspici caelum vix posset. <span class="br"></span><span class="lineNumber">4</span><span class="br"></span>ut vero iugis adpropinquabant, quod rarum<a class="footnoteLink" href="#note_LCL313_452_30" id="target_note_LCL313_452_30"><sup>30</sup></a> in altis locis est,<a class="footnoteLink" href="#note_LCL313_452_31" id="target_note_LCL313_452_31"><sup>31</sup></a> adeo omnia contecta nebula ut haud secus quam nocturno itinere impedirentur. tertio demum die ad verticem perventum.</p>
<p><span class="br"></span><span class="lineNumber">5</span><span class="br"></span>Nihil volgatae opinioni degressi inde detraxerunt, magis, credo, ne vanitas itineris ludibrio esset quam quod diversa inter se maria montesque et amnes ex uno loco conspici potuerint. <span class="br"></span><span class="lineNumber">6</span><span class="br"></span>vexati omnes, et ante alios rex ipse, quo gravior aetate erat, difficultate viae est. <span class="br"></span><span class="lineNumber">7</span><span class="br"></span>duabus aris ibi Iovi et Soli sacratis cum immolasset, qua triduo ascenderat biduo est degressus, frigora nocturna maxime metuens, quae caniculae ortu similia brumalibus erant.</p>
<p><span class="br"></span><span class="lineNumber">8</span><span class="br"></span>Multis per eos dies difficultatibus conflictatus nihilo laetiora in castris invenit, ubi summa penuria erat, ut in regione quam ab omni parte solitudines clauderent. <span class="br"></span><span class="lineNumber">9</span><span class="br"></span>itaque unum tantum moratus diem, quietis eorum causa quos habuerat secum, itinere inde simili fugae in Dentheletos transcurrit. <span class="br"></span><span class="lineNumber">10</span><span class="br"></span>socii erant, sed propter inopiam haud secus quam hostium fines Macedones populati sunt: <span class="br"></span><span class="lineNumber">11</span><span class="br"></span>rapiendo






</p></section><notes><section class="footnotes"><ul><li class="note" id="note_LCL313_452_30"><a class="footnoteCrossrefLink" href="#target_note_LCL313_452_30" title="Click to highlight in text"><sup class="lineRef">30</sup>rarum χ: non (<span class="italic">vel</span> haud) rarum <span class="italic">Weiss.</span></a></li><script type="text/javascript">document.getElementById('note_LCL313_452_30').style.display = "none";</script><li class="note" id="note_LCL313_452_31"><a class="footnoteCrossrefLink" href="#target_note_LCL313_452_31" title="Click to highlight in text"><sup class="lineRef">31</sup>altis . . . est <span class="italic">Madvig</span>: aliis . . . esset χ</a></li><script type="text/javascript">document.getElementById('note_LCL313_452_31').style.display = "none";</script></ul></section></notes></section>