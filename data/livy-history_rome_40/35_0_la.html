<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 enim passim villas primum, dein quosdam etiam vicos evastarunt, non sine magno pudore regis, cum sociorum voces nequiquam deos sociales nomenque suum implorantes audiret.</p>
<p><span class="br"></span><span class="lineNumber">12</span><span class="br"></span>Frumento inde sublato in Maedicam regressus, urbem quam Petram appellant oppugnare est adortus. <span class="br"></span><span class="lineNumber">13</span><span class="br"></span>ipse a campestri aditu castra posuit, Perseum filium cum modica manu circummisit, ut ab superioribus locis urbem adgrederetur. <span class="br"></span><span class="lineNumber">14</span><span class="br"></span>oppidani, cum terror undique instaret, obsidibus datis in praesentia dediderunt sese; iidem, postquam exercitus recessit, obliti obsidum, relicta urbe in loca munita et montes refugerunt.</p>
<p><span class="br"></span><span class="lineNumber">15</span><span class="br"></span>Philippus, omni genere laboris sine ullo effectu fatigatis militibus, et fraude Didae praetoris auctis in filium suspicionibus, in Macedoniam rediit.</p>
<p>23. Missus hic comes, ut ante dictum est, cum simplicitatem iuvenis incauti et suis haud immerito suscensentis adsentando indignandoque et ipse vicem eius captaret, in omnia ultro suam offerens operam, fide data arcana eius elicuit. <span class="br"></span><span class="lineNumber">2</span><span class="br"></span>fugam ad Romanos Demetrius meditabatur; cui consilio adiutor deum beneficio oblatus videbatur Paeoniae praetor, per cuius provinciam spem ceperat elabi tuto posse. <span class="br"></span><span class="lineNumber">3</span><span class="br"></span>hoc consilium extemplo et fratri proditur et auctore eo indicatur patri. <span class="br"></span><span class="lineNumber">4</span><span class="br"></span>litterae primum ad obsidentem Petram 

</p></section><notes></notes></section>