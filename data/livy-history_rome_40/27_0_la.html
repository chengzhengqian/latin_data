<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
unum coacto, qui dissipatus fuerat, nulla alia memorabili gesta re, exercitus in hiberna deduxerunt.</p>
<p><span class="br"></span><span class="lineNumber">11</span><span class="br"></span>Haec ea aestate in Hispania gesta. Terentius, qui ex ea provincia decesserat, ovans urbem iniit. translatum argenti pondo novem milia trecenta viginti, auri octoginta pondo et duo, coronae aureae sexaginta septem.</p>
<p>17. Eodem anno inter populum Carthaginiensem et regem Masinissam in re praesenti disceptatores Romani de agro fuerunt. <span class="br"></span><span class="lineNumber">2</span><span class="br"></span>ceperat eum ab Carthaginiensibus pater Masinissae Gala; Galam Syphax inde expulerat, postea in gratiam soceri Hasdrubalis Carthaginiensibus dono dederat; <span class="br"></span><span class="lineNumber">3</span><span class="br"></span>Carthaginienses eo anno Masinissa expulerat. haud minore certamine animorum quam cum ferro et acie dimicarunt res acta apud Romanos. <span class="br"></span><span class="lineNumber">4</span><span class="br"></span>Carthaginienses quod maiorum suorum fuisset, deinde ab Syphace ad se pervenisset, repetebant. Masinissa paterni regni agrum se et recepisse et habere gentium iure aiebat; et causa et possessione superiorem esse; <span class="br"></span><span class="lineNumber">5</span><span class="br"></span>nihil aliud se in ea disceptatione metuere quam ne pudor Romanorum, dum vereantur ne quid socio atque amico regi adversus communes suos atque illius hostes indulsisse videantur, damno sit. l<span class="br"></span><span class="lineNumber">6</span><span class="br"></span>egati possessionis ius non mutarunt, causam integram Romam ad senatum reiecerunt.</p>
</section><notes></notes></section>