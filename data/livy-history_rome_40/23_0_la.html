<section class="div1 language" lang="la"><header><hgroup><h1>LIVY</h1></hgroup></header><section class="div2">
<p>15. “Quin tu omissa ista nocturna fabula ad id quod doles, quod invidia urit, reverteris? <span class="br"></span><span class="lineNumber">2</span><span class="br"></span>‘cur usquam regni tui mentio fuit, Demetri? cur dignior patris fortunae successor quibusdam videris quam ego? cur spem meam, quae, si tu non esses, certa erat, dubiam et sollicitam facis?’ <span class="br"></span><span class="lineNumber">3</span><span class="br"></span>haec sentit Perseus, etsi non dicit; haec istum inimicum, haec accusatorem faciunt; haec domum, haec regnum tuum criminibus et suspicionibus replent. <span class="br"></span><span class="lineNumber">4</span><span class="br"></span>ego autem, pater, quem ad modum nec nunc sperare regnum nec ambigere unquam de eo forsitan debeam, quia minor sum, quia tu me maiori cedere vis, sic illud nec debui facere nec debeo, ut indignus te patre omnibus<a class="footnoteLink" href="#note_LCL313_430_21" id="target_note_LCL313_430_21"><sup>21</sup></a> videar. <span class="br"></span><span class="lineNumber">5</span><span class="br"></span>id enim vitiis meis, non cedendi cui ius fasque est modestia consequar.</p>
<p>“Romanos obicis mihi, et ea quae gloriae esse debent in crimen vertis. <span class="br"></span><span class="lineNumber">6</span><span class="br"></span>ego nec obses Romanis ut traderer nec ut legatus mitterer Romam petii. a te missus, ire non recusavi. utroque tempore ita me gessi ne tibi pudori ne regno tuo ne genti Macedonum essem. <span class="br"></span><span class="lineNumber">7</span><span class="br"></span>itaque mihi cum Romanis, pater, causa amicitiae tu fuisti. quoad tecum illis pax manebit, mecum quoque gratia erit: si bellum esse coeperit, qui obses qui legatus pro patre non inutilis fui, idem hostis illis acerrimus ero. <span class="br"></span><span class="lineNumber">8</span><span class="br"></span>nec hodie ut prosit mihi gratia Romanorum postulo; ne obsit tantum deprecor. nec in 


</p></section><notes><section class="footnotes"><ul><li class="note" id="note_LCL313_430_21"><a class="footnoteCrossrefLink" href="#target_note_LCL313_430_21" title="Click to highlight in text"><sup class="lineRef">21</sup>indignus te patre omnibus <span class="italic">Bauer</span>: indignus te patre indignus omnibus χ: <span class="italic">inter obelos Briscoe</span>: indignus te, pater, omnibus <span class="italic">H.J.M.</span></a></li><script type="text/javascript">document.getElementById('note_LCL313_430_21').style.display = "none";</script></ul></section></notes></section>