<section class="div1 language" lang="la"><header><hgroup><h1>LIVY</h1></hgroup></header><section class="div2">
<p><span class="br"></span><span class="lineNumber">6</span><span class="br"></span>Eadem aestate et L. Postumium in Hispania ulteriore bis cum Vaccaeis egregie pugnasse scribunt; ad triginta et quinque milia hostium occidisse et castra expugnasse. <span class="br"></span><span class="lineNumber">7</span><span class="br"></span>propius vero est serius in provinciam pervenisse quam ut ea aestate potuerit res gerere.</p>
<p>51. Censores fideli concordia senatum legerunt. princeps lectus est ipse censor M. Aemilius Lepidus pontifex maximus; tres eiecti de senatu; retinuit quosdam Lepidus a collega praeteritos. <span class="br"></span><span class="lineNumber">2</span><span class="br"></span>opera ex pecunia attributa divisaque inter se haec confecerunt.</p>
<p>Lepidus molem ad Tarracinam, ingratum opus quod praedia habebat ibi, privatamque publicae rei impensam inseruerat; <span class="br"></span><span class="lineNumber">3</span><span class="br"></span>theatrum et proscaenium ad Apollinis, aedem Iovis in Capitolio, columnasque circa poliendas albo locavit; et ab his columnis, quae incommode opposita videbantur, signa amovit, clipeaque de columnis et signa militaria adfixa omnis generis dempsit.</p>
<p><span class="br"></span><span class="lineNumber">4</span><span class="br"></span>M. Fulvius plura et maioris locavit usus: portum et pilas pontis in Tiberi, quibus pilis fornices post aliquot annos P. Scipio Africanus et L. Mummius censores locaverunt imponendos; <span class="br"></span><span class="lineNumber">5</span><span class="br"></span>basilicam post argentarias novas et 







</p></section><notes></notes></section>