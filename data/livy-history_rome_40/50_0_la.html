<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
Pietatis; eam aedem dedicavit M’. Acilius Glabrio duumvir; statuamque auratam, quae prima omnium in Italia statuta aurata est, patris Glabrionis posuit; <span class="br"></span><span class="lineNumber">6</span><span class="br"></span>is erat qui ipse eam aedem voverat quo die cum rege Antiocho ad Thermopylas depugnavit,<a class="footnoteLink" href="#note_LCL313_484_41" id="target_note_LCL313_484_41"><sup>41</sup></a> locaveratque idem ex senatus consulto.</p>
<p><span class="br"></span><span class="lineNumber">7</span><span class="br"></span>Per eosdem dies quibus aedes hae dedicatae sunt L. Aemilius Paullus proconsul ex Liguribus Ingaunis triumphavit. <span class="br"></span><span class="lineNumber">8</span><span class="br"></span>transtulit coronas aureas quinque et viginti, nec praeterea quicquam auri argentique in eo triumpho latum. captivi multi principes Ligurum ante currum ducti. aeris tricenos militibus divisit. <span class="br"></span><span class="lineNumber">9</span><span class="br"></span>auxerunt eius triumphi famam legati Ligurum pacem perpetuam orantes; ita in animum induxisse Ligurum gentem nulla unquam arma nisi imperata a populo Romano sumere. <span class="br"></span><span class="lineNumber">10</span><span class="br"></span>responsum a Q. Fabio praetore est Liguribus iussu senatus orationem eam non novam Liguribus esse: mens vero ut nova et orationi conveniens esset, ipsorum id plurimum referre; <span class="br"></span><span class="lineNumber">11</span><span class="br"></span>ad consules irent, et quae ab iis imperata essent facerent; nulli alii quam consulibus senatum crediturum esse sincera fide in pace Ligures esse. <span class="br"></span><span class="lineNumber">12</span><span class="br"></span>pax in Liguribus fuit.</p>
</section><notes><section class="footnotes"><ul><li class="note" id="note_LCL313_484_41"><a class="footnoteCrossrefLink" href="#target_note_LCL313_484_41" title="Click to highlight in text"><sup class="lineRef">41</sup>depugnavit <span class="italic">Briscoe</span>: depugnasset χ: depugnatumst <span class="italic">Madvig</span></a></li><script type="text/javascript">document.getElementById('note_LCL313_484_41').style.display = "none";</script></ul></section></notes></section>