<section class="div1 language" lang="la"><header><hgroup><h1>LIVY</h1></hgroup></header><section class="div2">
<p>26. Romae magnam trepidationem litterae Baebi fecerunt, <span class="br"></span><span class="lineNumber">2</span><span class="br"></span>eo maiorem quod paucos post dies Marcellus, tradito exercitu Fabio Romam cum venisset, spem ademit eum qui in Gallia esset exercitum in Ligures traduci posse, quia bellum cum Histris esset, prohibentibus coloniam Aquileiam deduci: <span class="br"></span><span class="lineNumber">3</span><span class="br"></span>eo profectum Fabium, neque inde regredi bello incohato posse.</p>
<p><span class="br"></span><span class="lineNumber">4</span><span class="br"></span>Una, et ea ipsa tardior quam tempus postulabat, subsidii spes erat, si consules maturassent in provinciam ire. id ut facerent pro se quisque patrum vociferari. <span class="br"></span><span class="lineNumber">5</span><span class="br"></span>consules nisi confecto dilectu negare ituros se, nec suam segnitiam sed vim morbi in causa esse quo serius perficeretur. <span class="br"></span><span class="lineNumber">6</span><span class="br"></span>non tamen potuerunt sustinere consensum senatus quin paludati exirent, et militibus quos conscriptos haberent diem edicerent quo Pisas convenirent. permissum ut qua irent protinus subitarios milites scriberent ducerentque secum. <span class="br"></span><span class="lineNumber">7</span><span class="br"></span>et praetoribus Q. Petillio et Q. Fabio imperatum est ut Petillius duas legiones civium Romanorum tumultuarias scriberet, et omnes minores quinquaginta annis sacramento rogaret, Fabio ut sociis Latini nominis quindecim milia peditum octingentos equites imperaret. d<span class="br"></span><span class="lineNumber">8</span><span class="br"></span>uumviri navales creati C. Matienus et C. Lucretius, navesque iis ornatae sunt, Matienoque, cuius ad Gallicum sinum provincia erat, imperatum est ut classem primo quoque tempore




</p></section><notes></notes></section>