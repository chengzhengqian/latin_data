<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
percunctationem Gracchus exercitu se egregio fidentem venisse respondit; quem si ipsi visere velint, quo certiora ad suos referant, potestatem se eis facturum esse. <span class="br"></span><span class="lineNumber">8</span><span class="br"></span>tribunisque<a class="footnoteLink" href="#note_LCL313_528_61" id="target_note_LCL313_528_61"><sup>61</sup></a> militum imperat, ut ornari omnes copias peditum equitumque et decurrere iubeant armatas. ab hoc spectaculo legati dimissi deterruerunt suos ab auxilio circumsessae urbi ferendo. <span class="br"></span><span class="lineNumber">9</span><span class="br"></span>oppidani cum ignes nocte e turribus nequiquam, quod signum convenerat, sustulissent, destituti ab unica spe auxilii in deditionem venerunt. <span class="br"></span><span class="lineNumber">10</span><span class="br"></span>nummum quater et viciens ab iis est exactum, quadraginta nobilissimi equites, nec obsidum nomine—nam militare iussi sunt—, et tamen re ipsa ut pignus fidei essent.</p>
<p>48. Inde iam duxit ad Alcen urbem, ubi castra Celtiberorum erant, a quibus venerant nuper legati. <span class="br"></span><span class="lineNumber">2</span><span class="br"></span>eos cum per aliquot dies, armaturam levem immittendo in stationes, lacessisset parvis proeliis, in dies maiora certamina serebat, ut omnes extra munitiones eliceret. <span class="br"></span><span class="lineNumber">3</span><span class="br"></span>ubi quod petebat satis sensit effectum, auxiliorum praefectis imperat ut contracto certamine, tamquam multitudine superarentur, repente tergis datis ad castra effuse fugerent; ipse intra vallum ad omnes portas instruxit copias.</p>
<p><span class="br"></span><span class="lineNumber">4</span><span class="br"></span>Haud multum temporis intercessit cum ex composito refugientium suorum agmen, post effuse sequentes barbaros conspexit. <span class="br"></span><span class="lineNumber">5</span><span class="br"></span>instructam ad hoc ipsum intra vallum habebat aciem. itaque tantum moratus ut suos refugere in 


</p></section><notes><section class="footnotes"><ul><li class="note" id="note_LCL313_528_61"><a class="footnoteCrossrefLink" href="#target_note_LCL313_528_61" title="Click to highlight in text"><sup class="lineRef">61</sup>tribunisque . . . iubeant <span class="italic">Fr. 2</span>: tribunoque . . . iubeat <span class="italic">Mog.</span></a></li><script type="text/javascript">document.getElementById('note_LCL313_528_61').style.display = "none";</script></ul></section></notes></section>