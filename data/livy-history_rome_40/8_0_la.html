<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 aiunt quam quem Romani dedissent.” <span class="br"></span><span class="lineNumber">14</span><span class="br"></span>his per se aegra mens senis stimulabatur, et animo magis quam voltu ea crimina accipiebat.</p>
<p>6. Forte lustrandi exercitus advenit tempus, cuius sollemne est tale: caput mediae canis praecisae et prior pars ad dextram, cum extis<a class="footnoteLink" href="#note_LCL313_400_7" id="target_note_LCL313_400_7"><sup>7</sup></a> posterior ad laevam viae ponitur; <span class="br"></span><span class="lineNumber">2</span><span class="br"></span>inter hanc divisam hostiam copiae armatae traducuntur. praeferuntur primo agmini arma insignia omnium ab ultima origine Macedoniae regum; <span class="br"></span><span class="lineNumber">3</span><span class="br"></span>deinde rex ipse cum liberis sequitur; proxima est regia cohors custodesque corporis; postremum agmen Macedonum cetera multitudo claudit.</p>
<p><span class="br"></span><span class="lineNumber">4</span><span class="br"></span>Latera regis duo filii iuvenes cingebant, Perseus iam tricesimum annum agens, Demetrius quinquennio minor, medio iuventae robore ille, hic flore, fortunati patris matura suboles, si mens sana esset. <span class="br"></span><span class="lineNumber">5</span><span class="br"></span>mos erat lustrationis sacro peracto decurrere exercitum, et divisas bifariam duas acies<a class="footnoteLink" href="#note_LCL313_400_8" id="target_note_LCL313_400_8"><sup>8</sup></a> concurrere ad simulacrum pugnae. <span class="br"></span><span class="lineNumber">6</span><span class="br"></span>regii iuvenes duces ei ludicro certamini dati; ceterum non imago pugnae fuit, sed tamquam de regno dimicaretur, ita concurrerunt, multaque volnera rudibus<a class="footnoteLink" href="#note_LCL313_400_9" id="target_note_LCL313_400_9"><sup>9</sup></a> facta, nec praeter ferrum quicquam defuit ad iustam belli speciem. <span class="br"></span><span class="lineNumber">7</span><span class="br"></span>pars ea quae sub Demetrio erat longe superior fuit. id aegre patiente Perseo,




</p></section><notes><section class="footnotes"><ul><li class="note" id="note_LCL313_400_7"><a class="footnoteCrossrefLink" href="#target_note_LCL313_400_7" title="Click to highlight in text"><sup class="lineRef">7</sup>caput . . . extis <span class="italic">Fr. 2</span>: <span class="italic">sic sed om. </span>prior<span class="italic"> Mg</span>: et mediae (<span class="italic">vel</span> media) canis praecisae pars <span class="italic">Wolff</span>, ea <span class="italic">pro</span> prior <span class="italic">Damsté</span>: dextram φ: extram ψ</a></li><script type="text/javascript">document.getElementById('note_LCL313_400_7').style.display = "none";</script><li class="note" id="note_LCL313_400_8"><a class="footnoteCrossrefLink" href="#target_note_LCL313_400_8" title="Click to highlight in text"><sup class="lineRef">8</sup>duas acies χ: acies <span class="italic">Par. 5741</span></a></li><script type="text/javascript">document.getElementById('note_LCL313_400_8').style.display = "none";</script><li class="note" id="note_LCL313_400_9"><a class="footnoteCrossrefLink" href="#target_note_LCL313_400_9" title="Click to highlight in text"><sup class="lineRef">9</sup>rudibus <span class="italic">Gron.</span>: subidus χ; sudibus <span class="italic">Vat. Lat. 1852 Mg*</span></a></li><script type="text/javascript">document.getElementById('note_LCL313_400_9').style.display = "none";</script></ul></section></notes></section>