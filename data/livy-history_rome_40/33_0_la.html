<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 casus; et quoniam maiorem filium secum duceret, minorem ad subsidia spei et custodiam regni remissurum in Macedoniam esse.</p>
<p><span class="br"></span><span class="lineNumber">7</span><span class="br"></span>Non fallebat Demetrium ablegari se, ne adesset consilio, cum in conspectu locorum consultaret<a class="footnoteLink" href="#note_LCL313_450_29" id="target_note_LCL313_450_29"><sup>29</sup></a> quae proxime itinera ad mare Hadriaticum atque Italiam ducerent, quaeque ratio belli futura esset. <span class="br"></span><span class="lineNumber">8</span><span class="br"></span>sed non solum parendum patri, sed etiam adsentiendum erat, ne invitum parere suspicionem faceret. <span class="br"></span><span class="lineNumber">9</span><span class="br"></span>ut tamen iter ei tutum in Macedoniam esset, Didas ex praetoribus regiis unus, qui Paeoniae praeerat, iussus est prosequi eum cum modico praesidio. <span class="br"></span><span class="lineNumber">10</span><span class="br"></span>hunc quoque Perseus, sicut plerosque patris amicorum, ex quo haud cuiquam dubium esse coeperat ad quem ita inclinato regis animo hereditas regni pertineret, inter coniuratos in fratris perniciem habuit. <span class="br"></span><span class="lineNumber">11</span><span class="br"></span>in praesentia dat ei mandata, ut per omne obsequium insinuaret se in quam maxime familiarem usum, ut elicere omnia arcana specularique abditos eius sensus posset. ita digreditur Demetrius cum infestioribus quam si solus iret praesidiis.</p>
<p>22. Philippus, Maedicam primum deinde solitudines interiacentes Maedicae atque Haemo transgressus, septimis demum castris ad radices montis pervenit. ibi unum moratus diem ad deligendos quos duceret secum, tertio die iter est ingressus. <span class="br"></span><span class="lineNumber">2</span><span class="br"></span>modicus primo labor in imis collibus fuit. quantum in altitudinem egrediebantur, magis magisque


</p></section><notes><section class="footnotes"><ul><li class="note" id="note_LCL313_450_29"><a class="footnoteCrossrefLink" href="#target_note_LCL313_450_29" title="Click to highlight in text"><sup class="lineRef">29</sup>consultaret Ï‡: consultarent <span class="italic">Voss.</span>: consultaretur <span class="italic">H.J.M.</span></a></li><script type="text/javascript">document.getElementById('note_LCL313_450_29').style.display = "none";</script></ul></section></notes></section>