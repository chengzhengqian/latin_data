<section class="div1 language" lang="la"><header><hgroup><h1>LIVY</h1></hgroup></header><section class="div2">
<p>47. Eodem anno in Hispania L. Postumius et Ti. Sempronius propraetores comparaverunt ita inter se, ut in Vaccaeos per Lusitaniam iret Albinus; in Celtiberiam inde reverteretur, si maius ibi bellum esset; Gracchus in ultima Celtiberiae penetraret. <span class="br"></span><span class="lineNumber">2</span><span class="br"></span>Mundam<a class="footnoteLink" href="#note_LCL313_526_59" id="target_note_LCL313_526_59"><sup>59</sup></a> urbem primo vi cepit, nocte ex improviso adgressus. acceptis deinde obsidibus, praesidioque imposito, castella oppugnare agros urere, donec ad praevalidam aliam urbem—Cartimam<a class="footnoteLink" href="#note_LCL313_526_60" id="target_note_LCL313_526_60"><sup>60</sup></a> appellant Celtiberi—pervenit. <span class="br"></span><span class="lineNumber">3</span><span class="br"></span>ubi cum iam opera admoveret, veniunt legati ex oppido, quorum sermo antiquae simplicitatis fuit, non dissimulantium bellaturos si vires essent. <span class="br"></span><span class="lineNumber">4</span><span class="br"></span>petierunt enim ut sibi in castra Celtiberorum ire liceret ad auxilia accienda: si non impetrassent, tum separatim ab illis se consulturos. permittente Graccho ierunt, et post paucis diebus alios decem legatos secum adduxerunt.</p>
<p><span class="br"></span><span class="lineNumber">5</span><span class="br"></span>Meridianum tempus erat. nihil prius petierunt a praetore quam ut bibere sibi iuberet dari. epotis primis poculis iterum poposcerunt, magno risu circumstantium in tam rudibus et moris omnis ignaris ingeniis. <span class="br"></span><span class="lineNumber">6</span><span class="br"></span>tum maximus natu ex iis “missi sumus” inquit “a gente nostra qui sciscitaremur qua tandem re fretus arma nobis inferres.” <span class="br"></span><span class="lineNumber">7</span><span class="br"></span>ad hanc 





</p></section><notes><section class="footnotes"><ul><li class="note" id="note_LCL313_526_59"><a class="footnoteCrossrefLink" href="#target_note_LCL313_526_59" title="Click to highlight in text"><sup class="lineRef">59</sup>si . . . Mundam <span class="italic">Gron.</span>: <span class="italic">sic, sed</span> is Mundam <span class="italic">Weiss., </span>Graccho maius<span class="italic"> Damsté, </span>Albinus, . . . reverteretur; si . . . esset<span class="italic">,</span> . . . <span class="italic">Ronconi</span>: si Gracchus maius ibi bellum esset in . . . Mundam <span class="italic">Mog.</span>: Gracchus, si maius ibi . . . esset, in . . . penetraret. Mundam <span class="italic">Drak; vid. Briscoe, comm. 3.533–35</span></a></li><script type="text/javascript">document.getElementById('note_LCL313_526_59').style.display = "none";</script><li class="note" id="note_LCL313_526_60"><a class="footnoteCrossrefLink" href="#target_note_LCL313_526_60" title="Click to highlight in text"><sup class="lineRef">60</sup>Cartimam <span class="italic">Hübner</span>: Certimam <span class="italic">Mog.</span></a></li><script type="text/javascript">document.getElementById('note_LCL313_526_60').style.display = "none";</script></ul></section></notes></section>