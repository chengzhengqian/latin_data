<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
bello coepit nec ad bellum reservatur; pacis pignus fui, ad pacem retinendam legatus missus sum; <span class="br"></span><span class="lineNumber">9</span><span class="br"></span>neutra res mihi nec gloriae nec crimini sit.</p>
<p>â€œEgo si quid impie in te, pater, si quid scelerate in fratrem admisi, nullam deprecor poenam; si innocens sum, ne invidia conflagrem, cum crimine non possim, deprecor. <span class="br"></span><span class="lineNumber">10</span><span class="br"></span>non hodie me primum frater accusat, sed hodie primum aperte, nullo meo in se merito. si mihi pater suscenseret, te maiorem fratrem pro minore deprecari oportebat, te adulescentiae te errori veniam impetrare meo. ubi praesidium esse oportebat, ibi exitium est. <span class="br"></span><span class="lineNumber">11</span><span class="br"></span>e convivio et comissatione prope semisomnus raptus sum ad causam parricidii dicendam. sine advocatis sine patronis ipse pro me dicere cogor. <span class="br"></span><span class="lineNumber">12</span><span class="br"></span>si pro alio dicendum esset, tempus ad meditandum et componendam orationem sumpsissem, cum quid aliud quam ingenii fama periclitarer? ignarus quid accersitus essem, te iratum et iubentem dicere causam, fratrem accusantem audivi. <span class="br"></span><span class="lineNumber">13</span><span class="br"></span>ille diu ante praeparata ac meditata in me oratione est usus: ego id tantum temporis quo accusatus sum ad cognoscendum quid ageretur habui. <span class="br"></span><span class="lineNumber">14</span><span class="br"></span>utrum illo momento horae accusatorem audirem an defensionem meditarer? attonitus repentino atque inopinato malo, vix quid obiceretur intellegere potui, nedum satis sciam quo modo me tuear. <span class="br"></span><span class="lineNumber">15</span><span class="br"></span>quid mihi spei esset, nisi patrem
</p></section><notes></notes></section>