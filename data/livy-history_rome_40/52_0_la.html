<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
Q. Fulvio Flacco, L. Minucius legatus et duo tribuni militum, T. Maenius et L. Terentius Massaliota. <span class="br"></span><span class="lineNumber">4</span><span class="br"></span>hi cum duo secunda proelia, deditionem Celtiberiae, confectam provinciam nuntiassent, nec stipendio quod mitti soleret nec frumento portato ad exercitum in eum annum opus esse, <span class="br"></span><span class="lineNumber">5</span><span class="br"></span>petierunt ab senatu primum ut ob res prospere gestas dis immortalibus honos haberetur, <span class="br"></span><span class="lineNumber">6</span><span class="br"></span>deinde ut Q. Fulvio decedenti de provincia deportare inde exercitum, cuius forti opera et ipse et multi ante eum praetores usi essent, liceret. quod fieri, praeterquam quod ita deberet, etiam prope necessarium esse: <span class="br"></span><span class="lineNumber">7</span><span class="br"></span>ita enim obstinatos esse milites ut non ultra retineri posse in provincia viderentur, iniussuque inde abituri essent, si non dimitterentur, aut in perniciosam, si quis impense retineret, seditionem exarsuri.</p>
<p><span class="br"></span><span class="lineNumber">8</span><span class="br"></span>Consulibus ambobus provinciam esse Ligures senatus iussit. praetores inde sortiti sunt: A. Hostilio urbana Ti. Minucio peregrina obvenit, P. Cornelio Sicilia, C. Maenio Sardinia.</p>
<p><span class="br"></span><span class="lineNumber">9</span><span class="br"></span>Hispanias sortiti L. Postumius ulteriorem Ti. Sempronius citeriorem. <span class="br"></span><span class="lineNumber">10</span><span class="br"></span>is quia successurus Q. Fulvio erat, ne vetere exercitu provincia spoliaretur, “quaero” inquit “de te, L. Minuci, cum confectam provinciam nunties, existimesne Celtiberos perpetuo in fide mansuros, ita ut sine exercitu ea provincia obtineri possit. <span class="br"></span><span class="lineNumber">11</span><span class="br"></span>si neque de fide barbarorum

</p></section><notes></notes></section>