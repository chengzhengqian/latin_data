<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
triumphans urbem est invectus. <span class="br"></span><span class="lineNumber">6</span><span class="br"></span>tulit in triumpho coronas aureas centum viginti quattuor, praeterea auri pondo triginta unum, argenti. . . ,<a class="footnoteLink" href="#note_LCL313_516_55" id="target_note_LCL313_516_55"><sup>55</sup></a> et signati Oscensis nummum centum septuaginta tria milia ducentos. <span class="br"></span><span class="lineNumber">7</span><span class="br"></span>militibus de praeda quinquagenos denarios dedit, duplex centurionibus, triplex equiti, tantundem sociis Latini nominis, et stipendium omnibus duplex.</p>
<p>44. Eo anno rogatio primum lata est ab L. Villio tribuno plebis quot annos nati quemque magistratum peterent caperentque. inde cognomen familiae inditum, ut Annales appellarentur. <span class="br"></span><span class="lineNumber">2</span><span class="br"></span>praetores quattuor post multos annos lege Baebia creati, quae alternis quaternos iubebat creari. hi facti, Cn. Cornelius Scipio, C. Valerius Laevinus, Q. et P. Mucii Q. f. Scaevolae. </p>
<p><span class="br"></span><span class="lineNumber">3</span><span class="br"></span>Q. Fulvio et L. Manlio consulibus eadem provincia quae superioribus, pari numero copiae peditum equitum civium sociorum decretae. <span class="br"></span><span class="lineNumber">4</span><span class="br"></span>in Hispaniis duabus Ti. Sempronio et L. Postumio cum iisdem exercitibus quos haberent prorogatum imperium est; <span class="br"></span><span class="lineNumber">5</span><span class="br"></span>et in supplementum consules scribere iussi ad tria milia peditum Romanorum trecentos equites, quinque milia sociorum Latini nominis 




</p></section><notes><section class="footnotes"><ul><li class="note" id="note_LCL313_516_55"><a class="footnoteCrossrefLink" href="#target_note_LCL313_516_55" title="Click to highlight in text"><sup class="lineRef">55</sup>argenti . . . <span class="italic">sic lac. indicat</span> <span class="italic">Briscoe</span>: argenti infecti . . . <span class="italic">Madvig</span></a></li><script type="text/javascript">document.getElementById('note_LCL313_516_55').style.display = "none";</script></ul></section></notes></section>