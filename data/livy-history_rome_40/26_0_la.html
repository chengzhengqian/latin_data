<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
quorum provincia esset, quam se quid e re publica esset decernere;<a class="footnoteLink" href="#note_LCL313_436_23" id="target_note_LCL313_436_23"><sup>23</sup></a> tum quoque non placere nisi per deditionem Ligures recipi, et receptis arma adimi atque eos ad consules mitti senatum aequum censere.</p>
<p><span class="br"></span><span class="lineNumber">7</span><span class="br"></span>Praetores eodem tempore, P. Manlius in ulteriorem Hispaniam, quam et priore praetura provinciam obtinuerat, Q. Fulvius Flaccus in citeriorem pervenit, exercitumque ab A. Terentio accepit: nam ulterior morte P. Semproni proconsulis sine imperio fuerat.</p>
<p><span class="br"></span><span class="lineNumber">8</span><span class="br"></span>Fulvium Flaccum oppidum Hispanum Urbiacam<a class="footnoteLink" href="#note_LCL313_436_24" id="target_note_LCL313_436_24"><sup>24</sup></a> nomine oppugnantem Celtiberi adorti sunt. dura ibi proelia aliquot facta, multi Romani milites et volnerati et interfecti sunt. vicit perseverantia Fulvius, quod nulla vi abstrahi ab obsidione potuit; Celtiberi fessi proeliis variis abscesserunt. <span class="br"></span><span class="lineNumber">9</span><span class="br"></span>urbs amoto auxilio eorum intra paucos dies capta et direpta est; praedam militibus praetor concessit. <span class="br"></span><span class="lineNumber">10</span><span class="br"></span>Fulvius hoc oppido capto, Manlius exercitu tantum in 





</p></section><notes><section class="footnotes"><ul><li class="note" id="note_LCL313_436_23"><a class="footnoteCrossrefLink" href="#target_note_LCL313_436_23" title="Click to highlight in text"><sup class="lineRef">23</sup>quid e re publica esset decernere <span class="italic">Holk. 351.3²</span>: om. χ: <span class="italic">lac. indic. Briscoe</span></a></li><script type="text/javascript">document.getElementById('note_LCL313_436_23').style.display = "none";</script><li class="note" id="note_LCL313_436_24"><a class="footnoteCrossrefLink" href="#target_note_LCL313_436_24" title="Click to highlight in text"><sup class="lineRef">24</sup>Urbiacam<span class="italic"> Briscoe</span>: ut hic nam φ: utinam ψ: Urbicnam <span class="italic">ed. Rom</span>.: Uticnam <span class="italic">Heraeus</span>: Urbicuam <span class="italic">Asc.</span></a></li><script type="text/javascript">document.getElementById('note_LCL313_436_24').style.display = "none";</script></ul></section></notes></section>