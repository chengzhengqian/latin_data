<section class="div1 language" lang="la"><header><hgroup><h1>LIVY</h1></hgroup></header><section class="div2">
<p><span class="br"></span><span class="lineNumber">4</span><span class="br"></span>Compositum autem sic fuerat, transitum per Thraciam tutum et commeatus Bastarnis ut Philippus praestaret.<a class="footnoteLink" href="#note_LCL313_550_82" id="target_note_LCL313_550_82"><sup>82</sup></a> id ut facere posset, regionum principes donis coluerat, fide sua obligata pacato agmine transituros Bastarnas. <span class="br"></span><span class="lineNumber">5</span><span class="br"></span>Dardanorum gentem delere propositum erat, inque eorum agro sedes dare Bastarnis. <span class="br"></span><span class="lineNumber">6</span><span class="br"></span>duplex inde erat commodum futurum, si et Dardani, gens semper infestissima Macedoniae temporibusque iniquis regum imminens, tolleretur, et Bastarnae, relictis in Dardania coniugibus liberisque, ad populandam Italiam possent mitti. <span class="br"></span><span class="lineNumber">7</span><span class="br"></span>per Scordiscos iter esse ad mare Hadriaticum Italiamque; alia via traduci exercitum non posse. facile Bastarnis Scordiscos iter daturos; nec enim aut lingua aut moribus abhorrere; et ipsos adiuncturos se, cum ad praedam opulentissimae gentis ire vidissent. <span class="br"></span><span class="lineNumber">8</span><span class="br"></span>inde in omnem eventum consilia accommodabantur: sive caesi ab Romanis forent Bastarnae, Dardanos tamen sublatos praedamque ex reliquiis Bastarnarum et possessionem liberam Dardaniae solacio fore; <span class="br"></span><span class="lineNumber">9</span><span class="br"></span>sive prospere rem gessissent, Romanis aversis in Bastarnarum bellum reciperaturum se in Graecia quae amisisset. haec Philippi consilia fuerant.</p>
<p>58. Primum<a class="footnoteLink" href="#note_LCL313_550_83" id="target_note_LCL313_550_83"><sup>83</sup></a> ingressi sunt pacato agmine;<a class="footnoteLink" href="#note_LCL313_550_84" id="target_note_LCL313_550_84"><sup>84</sup></a> digressu 





</p></section><notes><section class="footnotes"><ul><li class="note" id="note_LCL313_550_82"><a class="footnoteCrossrefLink" href="#target_note_LCL313_550_82" title="Click to highlight in text"><sup class="lineRef">82</sup>praestaret <span class="italic">Fr. 2</span>: daret <span class="italic">Mog.</span></a></li><script type="text/javascript">document.getElementById('note_LCL313_550_82').style.display = "none";</script><li class="note" id="note_LCL313_550_83"><a class="footnoteCrossrefLink" href="#target_note_LCL313_550_83" title="Click to highlight in text"><sup class="lineRef">83</sup>primum<span class="italic"> Madvig</span>:<span class="italic"> om. Mog.</span></a></li><script type="text/javascript">document.getElementById('note_LCL313_550_83').style.display = "none";</script><li class="note" id="note_LCL313_550_84"><a class="footnoteCrossrefLink" href="#target_note_LCL313_550_84" title="Click to highlight in text"><sup class="lineRef">84</sup>ingressi sunt pacato agmine <span class="italic">Fr. 1</span>: digressi sunt pacato agmine <span class="italic">Mog</span>.: digressi sunt pacato agmine <span class="italic">inter obelos Briscoe</span></a></li><script type="text/javascript">document.getElementById('note_LCL313_550_84').style.display = "none";</script></ul></section></notes></section>