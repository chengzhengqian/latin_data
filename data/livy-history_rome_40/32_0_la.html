<section class="div1 language" lang="la"><header><hgroup><h1>LIVY</h1></hgroup></header><section class="div2">
<p>21. Philippus, simul ne otio miles deterior fieret, simul avertendae suspicionis causa quicquam a se agitari de Romano bello, Stobos Paeoniae exercitu indicto in Maedicam ducere pergit. <span class="br"></span><span class="lineNumber">2</span><span class="br"></span>cupido eum ceperat in verticem Haemi montis ascendendi, quia volgatae opinioni crediderat Ponticum simul et Hadriaticum mare et Histrum amnem et Alpes conspici posse; subiecta oculis ea haud parvi sibi momenti futura ad cogitationem Romani belli. <span class="br"></span><span class="lineNumber">3</span><span class="br"></span>percontatus regionis peritos de ascensu Haemi, cum satis inter omnes constaret viam exercitui nullam esse, paucis et expeditis per invia difficillimum<a class="footnoteLink" href="#note_LCL313_448_28" id="target_note_LCL313_448_28"><sup>28</sup></a> aditum, <span class="br"></span><span class="lineNumber">4</span><span class="br"></span>ut sermone familiari minorem filium permulceret, quem statuerat non ducere secum, primum quaerit ab eo, cum tanta difficultas itineris proponatur, utrum perseverandum sit in incepto an abstinendum. <span class="br"></span><span class="lineNumber">5</span><span class="br"></span>si pergat tamen ire, non posse oblivisci se in talibus rebus Antigoni, qui saeva tempestate iactatus, in eadem nave secum cum suos omnes habuisset, praecepisse liberis diceretur, ut et ipsi meminissent et ita posteris proderent, ne quis cum tota gente simul in rebus dubiis periclitari auderet. <span class="br"></span><span class="lineNumber">6</span><span class="br"></span>memorem ergo se praecepti eius duos simul filios non commissurum in aleam eius qui proponeretur




</p></section><notes><section class="footnotes"><ul><li class="note" id="note_LCL313_448_28"><a class="footnoteCrossrefLink" href="#target_note_LCL313_448_28" title="Click to highlight in text"><sup class="lineRef">28</sup>per invia difficillimum <span class="italic">Watt</span>:<span class="italic"> </span>perdifficilem <span class="italic">Briscoe</span> (<span class="italic">comm</span>. 3.465): perdifficillimum Ï‡: per difficillima <span class="italic">Gron.</span></a></li><script type="text/javascript">document.getElementById('note_LCL313_448_28').style.display = "none";</script></ul></section></notes></section>