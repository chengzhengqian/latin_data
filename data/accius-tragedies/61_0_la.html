<section class="div1 language" lang="la"><header><hgroup><h1>Accius</h1></hgroup></header><section class="div2"><p class="noindent">
</p>
<blockquote><p>
<span class="line"> . . . qui rem publicam animo certo adiuverit</span><span class="linebreak"></span>
<span class="line">statuerit, steterit cum Achivis,</span><span class="linebreak"></span>
</p></blockquote>
<p class="noindent">vobiscum me stetisse dicebat, vestros ordines monstrabat. Revocabatur ad universis—</p>
<blockquote><p>
<span class="line indent10">Re dubia</span><span class="linebreak"></span>
<span class="line">haut dubitarit vitam offerre nec capiti pepercerit.</span><span class="linebreak"></span>
</p></blockquote>
<p class="noindent">Haec quantis ab illo clamoribus agebantur . . . Iam illa quanto cum gemitu populi Romani ab eodem paulo post in eadem fabula haec sunt acta—
</p>
<blockquote><p>
<span class="line">
<span class="br"></span><span class="lineNumber">355</span><span class="br"></span>O pater . . .</span><span class="linebreak"></span>
</p></blockquote>
<p class="noindent">Me, me ille absentem ut patrem deplorandum putarat. . . . Quanto cum fletu de illis nostris incendiis ac ruinis, cum ‘patrem pulsum, patriam afflictam’ deploraret,’ domum incensam eversam,’ quae sic egit, ut demonstrata pristina fortuna cum se convortisset—
</p>
<blockquote><p>
<span class="line">Haec omnia vidi inflammari,</span><span class="linebreak"></span>
</p></blockquote>
<p class="noindent">fletum etiam inimicis atque invidis excitaret—
</p>
<blockquote><p>
<span class="line">Pro di immortales!</span><span class="linebreak"></span>
</p></blockquote>
<p class="noindent">Quid? Illa quemadmodum dixit idem! . . . —
</p>
<blockquote><p>
<span class="line">O ingratifici Argivi, inmoenes Grai, inmemores</span><span class="linebreak"></span>
<span class="line indent2">benefici!</span><span class="linebreak"></span>
</p></blockquote>
<p class="noindent">Non erat illud verum. . . . sed tamen illud scripsit disertissimus
poeta pro me; egit fortissimus actor, non solum optimus, de me, cum omnes ordines demonstraret, senatum, equites Romanos, universum populum Romanum accusaret—</p>
</section><notes></notes></section>