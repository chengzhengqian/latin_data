<section class="div1 language" lang="la"><header><hgroup><h1>Georgics</h1></hgroup></header><section class="div2">
<p class="lineGroup">
<span class="line">Caesaris et nomen fama tot ferre per annos,</span><span class="linebreak"></span>
<span class="line">Tithoni prima quot abest ab origine Caesar.</span><span class="linebreak"></span>
<span class="line indent2">Seu quis Olympiacae miratus praemia palmae</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>pascit equos, seu quis fortis ad aratra iuvencos,</span><span class="linebreak"></span>
<span class="line">corpora praecipue matrum legat. optima torvae</span><span class="linebreak"></span>
<span class="line">forma bovis, cui turpe caput, cui plurima cervix,</span><span class="linebreak"></span>
<span class="line">et crurum tenus a mento palearia pendent;</span><span class="linebreak"></span>
<span class="line">tum longo nullus lateri modus; omnia magna,</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>pes etiam; et camuris hirtae sub cornibus aures.</span><span class="linebreak"></span>
<span class="line">nec mihi displiceat maculis insignis et albo,</span><span class="linebreak"></span>
<span class="line">aut iuga detrectans interdumque aspera cornu</span><span class="linebreak"></span>
<span class="line">et faciem tauro propior, quaeque ardua tota</span><span class="linebreak"></span>
<span class="line">et gradiens ima verrit vestigia cauda.</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>aetas Lucinam iustosque pati hymenaeos</span><span class="linebreak"></span>
<span class="line">desinit ante decem, post quattuor incipit annos;</span><span class="linebreak"></span>
<span class="line">cetera nec feturae habilis nec fortis aratris.</span><span class="linebreak"></span>
<span class="line">interea, superat gregibus dum laeta iuventas,</span><span class="linebreak"></span>
<span class="line">solve mares; mitte in Venerem pecuaria primus,</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>atque aliam ex alia generando suffice prolem.</span><span class="linebreak"></span>
<span class="line">optima quaeque dies miseris mortalibus aevi</span><span class="linebreak"></span>
<span class="line">prima fugit; subeunt morbi tristisque senectus</span><span class="linebreak"></span>
<span class="line">et labor, et durae rapit inclementia mortis.</span><span class="linebreak"></span>
<span class="line">semper erunt, quarum mutari corpora malis:</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>semper enim refice ac, ne post amissa requiras,</span><span class="linebreak"></span>
<span class="line">anteveni et subolem armento sortire quotannis.</span><span class="linebreak"></span>
<span class="line indent2">Nec non et pecori est idem delectus equino.</span><span class="linebreak"></span>
<span class="line">tu modo, quos in spem statues submittere gentis,</span><span class="linebreak"></span>
<span class="line">praecipuum iam inde a teneris impende laborem.</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>continuo pecoris generosi pullus in arvis</span><span class="linebreak"></span>
<span class="line">altius ingreditur et mollia crura reponit;</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_180_50"><sup class="lineRef">50</sup>pascit <span class="italic">MR</span>: -et <span class="italic">P</span>
</li></ul></section></notes></section>