<section class="div1 language" lang="la"><header><hgroup><h1>Georgics</h1></hgroup></header><section class="div2">
<p class="lineGroup">
<span class="line">in quascumque voles artes haud tarda sequentur.</span><span class="linebreak"></span>
<span class="line">nec non et sterilis quae stirpibus exit ab imis,</span><span class="linebreak"></span>
<span class="line">hoc faciat, vacuos si sit digesta per agros:</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>nunc altae frondes et rami matris opacant</span><span class="linebreak"></span>
<span class="line">crescentique adimunt fetus uruntque ferentem.</span><span class="linebreak"></span>
<span class="line">iam quae seminibus iactis se sustulit arbos,</span><span class="linebreak"></span>
<span class="line">tarda venit, seris factura nepotibus umbram,</span><span class="linebreak"></span>
<span class="line">pomaque degenerant sucos oblita priores</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>et turpis avibus praedam fert uva racemos.</span><span class="linebreak"></span>
<span class="line indent2">Scilicet omnibus est labor impendendus et omnes</span><span class="linebreak"></span>
<span class="line">cogendae in sulcum ac multa mercede domandae.</span><span class="linebreak"></span>
<span class="line">sed truncis oleae melius, propagine vites</span><span class="linebreak"></span>
<span class="line">respondent, solido Paphiae de robore myrtus;</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>plantis edurae coryli nascuntur et ingens</span><span class="linebreak"></span>
<span class="line">fraxinus Herculeaeque arbos umbrosa coronae,</span><span class="linebreak"></span>
<span class="line">Chaoniique patris glandes; etiam ardua palma</span><span class="linebreak"></span>
<span class="line">nascitur et casus abies visura marinos.</span><span class="linebreak"></span>
<span class="line">inseritur vero et nucis arbutus horrida fetu,</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>et steriles platani malos gessere valentis;</span><span class="linebreak"></span>
<span class="line">castaneae fagus, ornusque incanuit albo</span><span class="linebreak"></span>
<span class="line">flore piri, glandemque sues fregere sub ulmis.</span><span class="linebreak"></span>
<span class="line indent2">Nec modus inserere atque oculos imponere simplex.</span><span class="linebreak"></span>
<span class="line">nam qua se medio trudunt de cortice gemmae</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>et tenuis rumpunt tunicas, angustus in ipso</span><span class="linebreak"></span>
<span class="line">fit nodo sinus; huc aliena ex arbore germen</span><span class="linebreak"></span>
<span class="line">includunt udoque docent inolescere libro.</span><span class="linebreak"></span>
<span class="line">aut rursum enodes trunci resecantur et alte</span><span class="linebreak"></span>
<span class="line">finditur in solidum cuneis via, deinde feraces</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>plantae immittuntur: nec longum tempus, et ingens</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_140_65"><sup class="lineRef">65</sup>edurae <span class="italic">Servius</span>: et durae <span class="italic">Mγa</span>
</li><li class="note text" id="note_LCL063_140_69"><sup class="lineRef">69</sup>nucis a. h. fetu <span class="italic">Pomponius Laetus</span> (<span class="italic">M</span>
<sup>7</sup>): fetu nucis a. h. (<span class="italic">hypermetrically</span>) <span class="italic">Mγa</span>
</li><li class="note text" id="note_LCL063_140_71"><sup class="lineRef">71</sup>fagus <span class="italic">Priscian</span> 8.85: fagos <span class="italic">Mγ</span>
<span class="italic">a, Servius</span>
</li></ul></section></notes></section>