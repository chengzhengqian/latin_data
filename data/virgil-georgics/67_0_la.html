<section class="div1 language" lang="la"><header><hgroup><h1>Georgics</h1></hgroup></header><section class="div2">
<p class="lineGroup">
<span class="line">suspendunt ceras; aliae spem gentis adultos</span><span class="linebreak"></span>
<span class="line">educunt fetus; aliae purissima mella</span><span class="linebreak"></span>
<span class="line">stipant et liquido distendunt nectare cellas;</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>sunt quibus ad portas cecidit custodia sorti,</span><span class="linebreak"></span>
<span class="line">inque vicem speculantur aquas et nubila caeli,</span><span class="linebreak"></span>
<span class="line">aut onera accipiunt venientum, aut agmine facto</span><span class="linebreak"></span>
<span class="line">ignavum fucos pecus a praesepibus arcent:</span><span class="linebreak"></span>
<span class="line">fervet opus, redolentque thymo fragrantia mella.</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>ac veluti lentis Cyclopes fulmina massis</span><span class="linebreak"></span>
<span class="line">cum properant, alii taurinis follibus auras</span><span class="linebreak"></span>
<span class="line">accipiunt redduntque, alii stridentia tingunt</span><span class="linebreak"></span>
<span class="line">aera lacu; gemit impositis incudibus Aetna;</span><span class="linebreak"></span>
<span class="line">illi inter sese magna vi bracchia tollunt</span><span class="linebreak"></span>
<span class="line"><span class="marginNote left"><span class="sc">mp</span></span> in numerum, versantque tenaci forcipe ferrum:</span><span class="linebreak"></span>
<span class="line"><span class="br"></span><span class="lineNumber">176</span><span class="br"></span>non aliter, si parva licet componere magnis,</span><span class="linebreak"></span>
<span class="line">Cecropias innatus apes amor urget habendi</span><span class="linebreak"></span>
<span class="line">munere quamque suo. grandaevis oppida curae</span><span class="linebreak"></span>
<span class="line">et munire favos et daedala fingere tecta.</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>at fessae multa referunt se nocte minores,</span><span class="linebreak"></span>
<span class="line"><span class="marginNote left"><span class="sc">mpr</span></span> crura thymo plenae; pascuntur et arbuta passim</span><span class="linebreak"></span>
<span class="line">et glaucas salices casiamque crocumque rubentem</span><span class="linebreak"></span>
<span class="line">et pinguem tiliam et ferrugineos hyacinthos.</span><span class="linebreak"></span>
<span class="line">omnibus una quies operum, labor omnibus unus:</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>mane ruunt portis, nusquam mora; rursus easdem</span><span class="linebreak"></span>
<span class="line">Vesper ubi e pastu tandem decedere campis</span><span class="linebreak"></span>
<span class="line">admonuit, tum tecta petunt, tum corpora curant;</span><span class="linebreak"></span>
<span class="line">fit sonitus, mussantque oras et limina circum.</span><span class="linebreak"></span>
<span class="line">post, ubi iam thalamis se composuere, siletur</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>in noctem, fessosque sopor suus occupat artus.</span><span class="linebreak"></span>
<span class="line">nec vero a stabulis pluvia impendente recedunt</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_230_173"><sup class="lineRef">173</sup>Aetna <span class="italic">M</span>: antrum <span class="italic">FP</span> (<span class="italic">A</span>.8.451)</li></ul></section></notes></section>