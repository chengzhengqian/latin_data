<section class="div1 language" lang="la"><header><hgroup><h1>Georgics</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">335</span><span class="br"></span>sed trudit gemmas et frondes explicat omnis.</span><span class="linebreak"></span>
<span class="line">non alios prima crescentis origine mundi</span><span class="linebreak"></span>
<span class="line">inluxisse dies aliumve habuisse tenorem</span><span class="linebreak"></span>
<span class="line">crediderim: ver illud erat, ver magnus agebat</span><span class="linebreak"></span>
<span class="line">orbis et hibernis parcebant flatibus Euri,</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>cum primae lucem pecudes hausere, virumque</span><span class="linebreak"></span>
<span class="line">terrea progenies duris caput extulit arvis,</span><span class="linebreak"></span>
<span class="line">immissaeque ferae silvis et sidera caelo.</span><span class="linebreak"></span>
<span class="line">nec res hunc tenerae possent perferre laborem,</span><span class="linebreak"></span>
<span class="line">si non tanta quies iret frigusque caloremque</span><span class="linebreak"></span>
<span class="line"><span class="br"></span><span class="lineNumber">345</span><span class="br"></span>inter, et exciperet caeli indulgentia terras.</span><span class="linebreak"></span>
<span class="line indent2">Quod superest, quaecumque premes virgulta per agros,</span><span class="linebreak"></span>
<span class="line">sparge fimo pingui et multa memor occule terra,</span><span class="linebreak"></span>
<span class="line">aut lapidem bibulum aut squalentis infode conchas;</span><span class="linebreak"></span>
<span class="line">inter enim labentur aquae, tenuisque subibit</span><span class="linebreak"></span>
<span class="line"><span class="br"></span><span class="lineNumber">350</span><span class="br"></span>halitus atque animos tollent sata. iamque reperti,</span><span class="linebreak"></span>
<span class="line">qui saxo super atque ingentis pondere testae</span><span class="linebreak"></span>
<span class="line"><span class="marginNote left"><span class="sc">mprv</span></span> urgerent: hoc effusos munimen ad imbres,</span><span class="linebreak"></span>
<span class="line">hoc, ubi hiulca siti findit Canis aestifer arva.</span><span class="linebreak"></span>
<span class="line indent2">Seminibus positis superest diducere terram</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>saepius ad capita et duros iactare bidentis,</span><span class="linebreak"></span>
<span class="line">aut presso exercere solum sub vomere et ipsa</span><span class="linebreak"></span>
<span class="line">flectere luctantis inter vineta iuvencos;</span><span class="linebreak"></span>
<span class="line">tum levis calamos et rasae hastilia virgae</span><span class="linebreak"></span>
<span class="line">fraxineasque aptare sudes furcasque valentis,</span><span class="linebreak"></span>
<span class="line"><span class="br"></span><span class="lineNumber">360</span><span class="br"></span>viribus eniti quarum et contemnere ventos</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_160_341"><sup class="lineRef">341</sup>terrea <span class="italic">M</span>
<sup>2</sup>: ferrea <span class="italic">MPR</span>
</li><li class="note text" id="note_LCL063_160_359"><sup class="lineRef">359</sup>valentis <span class="italic">MPR</span>: bicornes <span class="italic">V</span> (1.264)</li></ul></section></notes></section>