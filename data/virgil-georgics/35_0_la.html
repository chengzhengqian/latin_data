<section class="div1 language" lang="la"><header><hgroup><h1>Georgics</h1></hgroup></header><section class="div2">
<p class="lineGroup">
<span class="line">iam vinctae vites, iam falcem arbusta reponunt,</span><span class="linebreak"></span>
<span class="line">iam canit effectos extremus vinitor antes:</span><span class="linebreak"></span>
<span class="line">sollicitanda tamen tellus pulvisque movendus,</span><span class="linebreak"></span>
<span class="line">et iam maturis metuendus Iuppiter uvis.</span><span class="linebreak"></span>
<span class="line indent2"><span class="br"></span><span class="lineNumber">420</span><span class="br"></span> Contra, non ulla est oleis cultura, neque illae</span><span class="linebreak"></span>
<span class="line">procurvam exspectant falcem rastrosque tenacis,</span><span class="linebreak"></span>
<span class="line">cum semel haeserunt arvis aurasque tulerunt;</span><span class="linebreak"></span>
<span class="line">ipsa satis tellus, cum dente recluditur unco,</span><span class="linebreak"></span>
<span class="line">sufficit umorem et gravidas, cum vomere, fruges.</span><span class="linebreak"></span>
<span class="line"><span class="br"></span><span class="lineNumber">425</span><span class="br"></span>hoc pinguem et placitam Paci nutritor olivam.</span><span class="linebreak"></span>
<span class="line indent2">Poma quoque, ut primum truncos sensere valentis</span><span class="linebreak"></span>
<span class="line">et vires habuere suas, ad sidera raptim</span><span class="linebreak"></span>
<span class="line">vi propria nituntur opisque haud indiga nostrae.</span><span class="linebreak"></span>
<span class="line">nec minus interea fetu nemus omne gravescit,</span><span class="linebreak"></span>
<span class="line"><span class="br"></span><span class="lineNumber">430</span><span class="br"></span>sanguineisque inculta rubent aviaria bacis.</span><span class="linebreak"></span>
<span class="line">tondentur cytisi, taedas silva alta ministrat,</span><span class="linebreak"></span>
<span class="line">pascunturque ignes nocturni et lumina fundunt.</span><span class="linebreak"></span>
<span class="line">
<span class="italic">et dubitant homines serere atque impendere curam?</span>
</span><span class="linebreak"></span>
<span class="line">quid maiora sequar? salices humilesque genistae,</span><span class="linebreak"></span>
<span class="line"><span class="br"></span><span class="lineNumber">435</span><span class="br"></span>aut illae pecori frondem aut pastoribus umbram</span><span class="linebreak"></span>
<span class="line">sufficiunt saepemque satis et pabula melli.</span><span class="linebreak"></span>
<span class="line">et iuvat undantem buxo spectare Cytorum</span><span class="linebreak"></span>
<span class="line">Naryciaeque picis lucos, iuvat arva videre</span><span class="linebreak"></span>
<span class="line">non rastris, hominum non ulli obnoxia curae.</span><span class="linebreak"></span>
<span class="line"><span class="br"></span><span class="lineNumber">440</span><span class="br"></span>ipsae Caucasio steriles in vertice silvae,</span><span class="linebreak"></span>
<span class="line">quas animosi Euri adsidue franguntque feruntque,</span><span class="linebreak"></span>
<span class="line">dant alios aliae fetus, dant utile lignum</span><span class="linebreak"></span>
<span class="line">navigiis pinos, domibus cedrumque cupressosque;</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_166_425"><sup class="lineRef">425</sup>nutritor <span class="italic">R</span>: -itur <span class="italic">MP</span>
</li><li class="note text" id="note_LCL063_166_435"><sup class="lineRef">435</sup>umbram <span class="italic">MP</span>: -as <span class="italic">R</span> (4.146)</li></ul></section></notes></section>