<section class="div1 language" lang="la"><header><hgroup><h1>Georgics</h1></hgroup></header><section class="div2"><p class="lineGroup">
<span class="line">undaque iam tergo ferratos sustinet orbes,</span><span class="linebreak"></span>
<span class="line">puppibus illa prius, patulis nunc hospita plaustris;</span><span class="linebreak"></span>
<span class="line">aeraque dissiliunt vulgo, vestesque rigescunt</span><span class="linebreak"></span>
<span class="line">indutae, caeduntque securibus umida vina,</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>et totae solidam in glaciem vertere lacunae,</span><span class="linebreak"></span>
<span class="line">stiriaque impexis induruit horrida barbis.</span><span class="linebreak"></span>
<span class="line">interea toto non setius aÃ«re ninguit:</span><span class="linebreak"></span>
<span class="line">intereunt pecudes, stant circumfusa pruinis</span><span class="linebreak"></span>
<span class="line">corpora magna boum, confertoque agmine cervi</span><span class="linebreak"></span>
<span class="line"><span class="br"></span><span class="lineNumber">370</span><span class="br"></span>torpent mole nova et summis vix cornibus exstant.</span><span class="linebreak"></span>
<span class="line">hos non immissis canibus, non cassibus ullis</span><span class="linebreak"></span>
<span class="line">puniceaeve agitant pavidos formidine pinnae,</span><span class="linebreak"></span>
<span class="line">sed frustra oppositum trudentis pectore montem</span><span class="linebreak"></span>
<span class="line">comminus obtruncant ferro, graviterque rudentis</span><span class="linebreak"></span>
<span class="line"><span class="br"></span><span class="lineNumber">375</span><span class="br"></span>caedunt, et magno laeti clamore reportant.</span><span class="linebreak"></span>
<span class="line">ipsi in defossis specubus secura sub alta</span><span class="linebreak"></span>
<span class="line">otia agunt terra, congestaque robora, totasque</span><span class="linebreak"></span>
<span class="line">advolvere focis ulmos, ignique dedere.</span><span class="linebreak"></span>
<span class="line">hic noctem ludo ducunt, et pocula laeti</span><span class="linebreak"></span>
<span class="line"><span class="br"></span><span class="lineNumber">380</span><span class="br"></span>fermento atque acidis imitantur vitea sorbis.</span><span class="linebreak"></span>
<span class="line">talis Hyperboreo septem subiecta trioni</span><span class="linebreak"></span>
<span class="line">gens effrena virum Riphaeo tunditur Euro</span><span class="linebreak"></span>
<span class="line">et pecudum fulvis velatur corpora saetis.</span><span class="linebreak"></span>
<span class="line indent2">Si tibi lanitium curae, primum aspera silva</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>lappaeque tribolique absint; fuge pabula laeta,</span><span class="linebreak"></span>
<span class="line">continuoque greges villis lege mollibus albos.</span><span class="linebreak"></span>
<span class="line">illum autem, quamvis aries sit candidus ipse,</span><span class="linebreak"></span>
<span class="line">nigra subest udo tantum cui lingua palato,</span><span class="linebreak"></span>
<span class="line">reice, ne maculis infuscet vellera pullis</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_202_369"><sup class="lineRef">369</sup>conferto <span class="italic">MP</span>: confecto <span class="italic">RV</span>
</li></ul></section></notes></section>