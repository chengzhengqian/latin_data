<section class="div1 language" lang="la"><header><hgroup><h1>Georgics</h1></hgroup></header><section class="div2">
<p class="lineGroup">
<span class="line indent2">Sunt alii, quos ipse via sibi repperit usus.</span><span class="linebreak"></span>
<span class="line">hic plantas tenero abscindens de corpore matrum</span><span class="linebreak"></span>
<span class="line">deposuit sulcis, hic stirpes obruit arvo</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>quadrifidasque sudes et acuto robore vallos;</span><span class="linebreak"></span>
<span class="line">silvarumque aliae pressos propaginis arcus</span><span class="linebreak"></span>
<span class="line">exspectant et viva sua plantaria terra;</span><span class="linebreak"></span>
<span class="line">nil radicis egent aliae summumque putator</span><span class="linebreak"></span>
<span class="line">haud dubitat terrae referens mandare cacumen.</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>quin et caudicibus sectis (mirabile dictu)</span><span class="linebreak"></span>
<span class="line">truditur e sicco radix oleagina ligno.</span><span class="linebreak"></span>
<span class="line">et saepe alterius ramos impune videmus</span><span class="linebreak"></span>
<span class="line">vertere in alterius, mutatamque insita mala</span><span class="linebreak"></span>
<span class="line">ferre pirum et prunis lapidosa rubescere corna.</span><span class="linebreak"></span>
<span class="line indent2"><span class="br"></span><span class="lineNumber">35</span><span class="br"></span> Quare agite o proprios generatim discite cultus,</span><span class="linebreak"></span>
<span class="line">agricolae, fructusque feros mollite colendo,</span><span class="linebreak"></span>
<span class="line">neu segnes iaceant terrae. iuvat Ismara Baccho</span><span class="linebreak"></span>
<span class="line">conserere atque olea magnum vestire Taburnum.</span><span class="linebreak"></span>
<span class="line">tuque ades inceptumque una decurre laborem,</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>o decus, o famae merito pars maxima nostrae,</span><span class="linebreak"></span>
<span class="line">Maecenas, pelagoque volans da vela patenti.</span><span class="linebreak"></span>
<span class="line">non ego cuncta meis amplecti versibus opto,</span><span class="linebreak"></span>
<span class="line">non mihi si linguae centum sint oraque centum,</span><span class="linebreak"></span>
<span class="line">ferrea vox. ades et primi lege litoris oram;</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>in manibus terrae: non hic te carmine ficto</span><span class="linebreak"></span>
<span class="line">atque per ambages et longa exorsa tenebo.</span><span class="linebreak"></span>
<span class="line indent2">Sponte sua quae se tollunt in luminis oras,</span><span class="linebreak"></span>
<span class="line">infecunda quidem, sed laeta et fortia surgunt;</span><span class="linebreak"></span>
<span class="line">quippe solo natura subest. tamen haec quoque, si quis</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>inserat aut scrobibus mandet mutata subactis,</span><span class="linebreak"></span>
<span class="line">exuerint silvestrem animum, cultuque frequenti</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_138_22"><sup class="lineRef">22</sup>alii Î³<span class="italic">a</span>: ali(a)e <span class="italic">M</span>
</li></ul></section></notes></section>