<section class="div1 language" lang="la"><header><hgroup><h1>Georgics</h1></hgroup></header><section class="div2">
<p class="lineGroup">
<span class="line">aut ubi navigiis violentior incidit Eurus,</span><span class="linebreak"></span>
<span class="line">nosse quot Ionii veniant ad litora fluctus.</span><span class="linebreak"></span>
<span class="line indent2">Nec vero terrae ferre omnes omnia possunt.</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>fluminibus salices crassisque paludibus alni</span><span class="linebreak"></span>
<span class="line">nascuntur, steriles saxosis montibus orni;</span><span class="linebreak"></span>
<span class="line">litora myrtetis laetissima; denique apertos</span><span class="linebreak"></span>
<span class="line">Bacchus amat colles, Aquilonem et frigora taxi.</span><span class="linebreak"></span>
<span class="line">aspice et extremis domitum cultoribus orbem</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>Eoasque domos Arabum pictosque Gelonos:</span><span class="linebreak"></span>
<span class="line">divisae arboribus patriae. sola India nigrum</span><span class="linebreak"></span>
<span class="line">fert hebenum, solis est turea virga Sabaeis.</span><span class="linebreak"></span>
<span class="line"><span class="marginNote left"><span class="sc">m</span></span> quid tibi odorato referam sudantia ligno</span><span class="linebreak"></span>
<span class="line">balsamaque et bacas semper frondentis acanthi?</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>quid nemora Aethiopum molli canentia lana,</span><span class="linebreak"></span>
<span class="line">velleraque ut foliis depectant tenuia Seres?</span><span class="linebreak"></span>
<span class="line">aut quos Oceano propior gerit India lucos,</span><span class="linebreak"></span>
<span class="line">extremi sinus orbis, ubi aÃ«ra vincere summum</span><span class="linebreak"></span>
<span class="line">arboris haud ullae iactu potuere sagittae?</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>et gens illa quidem sumptis non tarda pharetris.</span><span class="linebreak"></span>
<span class="line">Media fert tristis sucos tardumque saporem</span><span class="linebreak"></span>
<span class="line">felicis mali, quo non praesentius ullum,</span><span class="linebreak"></span>
<span class="line">pocula si quando saevae infecere novercae</span><span class="linebreak"></span>
<span class="line">
<span class="italic">miscueruntque herbas et non innoxia verba,</span>
</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>auxilium venit ac membris agit atra venena.</span><span class="linebreak"></span>
<span class="line">ipsa ingens arbos faciemque simillima lauro</span><span class="linebreak"></span>
<span class="line">(et, si non alium late iactaret odorem,</span><span class="linebreak"></span>
<span class="line">laurus erat); folia haud ullis labentia ventis;</span><span class="linebreak"></span>
<span class="line">flos ad prima tenax; animas et olentia Medi</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>ora fovent illo et senibus medicantur anhelis.</span><span class="linebreak"></span>
</p>
</section><notes></notes></section>