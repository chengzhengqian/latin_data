<section class="div1 language" lang="la"><header><hgroup><h1>Georgics</h1></hgroup></header><section class="div2">
<p class="lineGroup">
<span class="line">illae continuo saltus silvasque peragrant</span><span class="linebreak"></span>
<span class="line">purpureosque metunt flores et flumina libant</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>summa leves. hinc nescio qua dulcedine laetae</span><span class="linebreak"></span>
<span class="line">progeniem nidosque fovent, hinc arte recentis</span><span class="linebreak"></span>
<span class="line">excudunt ceras et mella tenacia fingunt.</span><span class="linebreak"></span>
<span class="line">hinc ubi iam emissum caveis ad sidera caeli</span><span class="linebreak"></span>
<span class="line">nare per aestatem liquidam suspexeris agmen</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>obscuramque trahi vento mirabere nubem,</span><span class="linebreak"></span>
<span class="line">contemplator: aquas dulcis et frondea semper</span><span class="linebreak"></span>
<span class="line">tecta petunt. huc tu iussos adsperge sapores,</span><span class="linebreak"></span>
<span class="line">trita melisphylla et cerinthae ignobile gramen,</span><span class="linebreak"></span>
<span class="line">tinnitusque cie et Matris quate cymbala circum.</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>ipsae consident medicatis sedibus, ipsae</span><span class="linebreak"></span>
<span class="line">intima more suo sese in cunabula condent.</span><span class="linebreak"></span>
<span class="line indent2">Sin autem ad pugnam exierintâ€”nam saepe duobus</span><span class="linebreak"></span>
<span class="line">regibus incessit magno discordia motu;</span><span class="linebreak"></span>
<span class="line">continuoque animos vulgi et trepidantia bello</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>corda licet longe praesciscere; namque morantis</span><span class="linebreak"></span>
<span class="line">Martius ille aeris rauci canor increpat et vox</span><span class="linebreak"></span>
<span class="line">auditur fractos sonitus imitata tubarum;</span><span class="linebreak"></span>
<span class="line">tum trepidae inter se coeunt pinnisque coruscant</span><span class="linebreak"></span>
<span class="line">spiculaque exacuunt rostris aptantque lacertos</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>et circa regem atque ipsa ad praetoria densae</span><span class="linebreak"></span>
<span class="line">miscentur magnisque vocant clamoribus hostem:</span><span class="linebreak"></span>
<span class="line">ergo ubi ver nactae sudum camposque patentis,</span><span class="linebreak"></span>
<span class="line">erumpunt portis: concurritur, aethere in alto</span><span class="linebreak"></span>
<span class="line">fit sonitus, magnum mixtae glomerantur in orbem</span><span class="linebreak"></span>
</p></section><notes></notes></section>