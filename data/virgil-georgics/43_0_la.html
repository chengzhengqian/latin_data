<section class="div1 language" lang="la"><header><hgroup><h1>Georgics</h1></hgroup></header><section class="div2">
<p class="lineGroup">
<span class="line">primus et ire viam et fluvios temptare minacis</span><span class="linebreak"></span>
<span class="line">audet et ignoto sese committere ponti,</span><span class="linebreak"></span>
<span class="line">nec vanos horret strepitus. illi ardua cervix</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>argutumque caput, brevis alvus obesaque terga,</span><span class="linebreak"></span>
<span class="line">luxuriatque toris animosum pectus. honesti</span><span class="linebreak"></span>
<span class="line">spadices glaucique, color deterrimus albis</span><span class="linebreak"></span>
<span class="line">et gilvo. tum, si qua sonum procul arma dedere,</span><span class="linebreak"></span>
<span class="line">stare loco nescit, micat auribus et tremit artus,</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>collectumque fremens volvit sub naribus ignem.</span><span class="linebreak"></span>
<span class="line">densa iuba, et dextro iactata recumbit in armo;</span><span class="linebreak"></span>
<span class="line">at duplex agitur per lumbos spina, cavatque</span><span class="linebreak"></span>
<span class="line">tellurem et solido graviter sonat ungula cornu.</span><span class="linebreak"></span>
<span class="line">talis Amyclaei domitus Pollucis habenis</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>Cyllarus et, quorum Grai meminere poetae,</span><span class="linebreak"></span>
<span class="line">Martis equi biiuges et magni currus Achilli.</span><span class="linebreak"></span>
<span class="line">talis et ipse iubam cervice effundit equina</span><span class="linebreak"></span>
<span class="line">coniugis adventu pernix Saturnus, et altum</span><span class="linebreak"></span>
<span class="line">Pelion hinnitu fugiens implevit acuto.</span><span class="linebreak"></span>
<span class="line indent2"><span class="br"></span><span class="lineNumber">95</span><span class="br"></span> Hunc quoque, ubi aut morbo gravis aut iam segnior annis</span><span class="linebreak"></span>
<span class="line">deficit, abde domo, nec turpi ignosce senectae,</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>quamvis saepe fuga versos ille egerit hostis</span><span class="linebreak"></span>
<span class="line"><span class="br"></span><span class="lineNumber">121</span><span class="br"></span>et patriam Epirum referat fortisque Mycenas,</span><span class="linebreak"></span>
<span class="line"><span class="br"></span><span class="lineNumber">122</span><span class="br"></span>Neptunique ipsa deducat origine gentem.</span><span class="linebreak"></span>
<span class="line">frigidus in Venerem senior, frustraque laborem</span><span class="linebreak"></span>
<span class="line">ingratum trahit; et, si quando ad proelia ventum est,</span><span class="linebreak"></span>
<span class="line">ut quondam in stipulis magnus sine viribus ignis,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_182_77"><sup class="lineRef">77</sup>minacis <span class="italic">MR</span>: -antis <span class="italic">P</span>
</li><li class="note text" id="note_LCL063_182_85"><sup class="lineRef">85</sup>fremens <span class="italic">M</span>: premens <span class="italic">PR</span>
</li><li class="note text" id="note_LCL063_182_88"><sup class="lineRef">88</sup>sonat <span class="italic">MP</span>: quatit <span class="italic">R</span> (<span class="italic">A.</span> 8.596)</li><li class="note text" id="note_LCL063_182_122"><sup class="lineRef">122</sup>gentem <span class="italic">MP</span>: nomen <span class="italic">R</span> (<span class="italic">A.</span> 10.618)</li></ul></section></notes></section>