<section class="div1 language" lang="la"><header><hgroup><h1>Georgics</h1></hgroup></header><section class="div2">
<p class="lineGroup">
<span class="line">pocula, Panchaeis adolescunt ignibus arae.</span><span class="linebreak"></span>
<span class="line"><span class="br"></span><span class="lineNumber">380</span><span class="br"></span>et mater “cape Maeonii carchesia Bacchi:</span><span class="linebreak"></span>
<span class="line">Oceano libemus” ait: simul ipsa precatur</span><span class="linebreak"></span>
<span class="line">Oceanumque patrem rerum Nymphasque sorores,</span><span class="linebreak"></span>
<span class="line">centum quae silvas, centum quae flumina servant.</span><span class="linebreak"></span>
<span class="line">ter liquido ardentem perfundit nectare Vestam,</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>ter flamma ad summum tecti subiecta reluxit.</span><span class="linebreak"></span>
<span class="line">omine quo firmans animum sic incipit ipsa:</span><span class="linebreak"></span>
<span class="line indent2">“Est in Carpathio Neptuni gurgite vates,</span><span class="linebreak"></span>
<span class="line">caeruleus Proteus, magnum qui piscibus aequor</span><span class="linebreak"></span>
<span class="line">et iuncto bipedum curru metitur equorum.</span><span class="linebreak"></span>
<span class="line"><span class="br"></span><span class="lineNumber">390</span><span class="br"></span>hic nunc Emathiae portus patriamque revisit</span><span class="linebreak"></span>
<span class="line">Pallenen; hunc et Nymphae veneramur et ipse</span><span class="linebreak"></span>
<span class="line">grandaevus Nereus; novit namque omnia vates,</span><span class="linebreak"></span>
<span class="line">quae sint, quae fuerint, quae mox ventura trahantur;</span><span class="linebreak"></span>
<span class="line">quippe ita Neptuno visum est, immania cuius</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>armenta et turpis pascit sub gurgite phocas.</span><span class="linebreak"></span>
<span class="line">hic tibi, nate, prius vinclis capiendus, ut omnem</span><span class="linebreak"></span>
<span class="line">expediat morbi causam eventusque secundet.</span><span class="linebreak"></span>
<span class="line">nam sine vi non ulla dabit praecepta, neque illum</span><span class="linebreak"></span>
<span class="line">orando flectes; vim duram et vincula capto</span><span class="linebreak"></span>
<span class="line"><span class="br"></span><span class="lineNumber">400</span><span class="br"></span>tende; doli circum haec demum frangentur inanes.</span><span class="linebreak"></span>
<span class="line">ipsa ego te, medios cum sol accenderit aestus,</span><span class="linebreak"></span>
<span class="line">cum sitiunt herbae et pecori iam gratior umbra est,</span><span class="linebreak"></span>
<span class="line">in secreta senis ducam, quo fessus ab undis</span><span class="linebreak"></span>
<span class="line">se recipit, facile ut somno adgrediare iacentem.</span><span class="linebreak"></span>
<span class="line"><span class="br"></span><span class="lineNumber">405</span><span class="br"></span>verum ubi correptum manibus vinclisque tenebis,</span><span class="linebreak"></span>
<span class="line">tum variae eludent species atque ora ferarum.</span><span class="linebreak"></span>
<span class="line">fiet enim subito sus horridus atraque tigris</span><span class="linebreak"></span>
</p></section><notes></notes></section>