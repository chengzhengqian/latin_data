<section class="div1 language" lang="la"><header><hgroup><h1>Georgics</h1></hgroup></header><section class="div2">
<p class="lineGroup">
<span class="line">tam multa informes ursi stragemque dedere</span><span class="linebreak"></span>
<span class="line">per silvas; tum saevus aper, tum pessima tigris;</span><span class="linebreak"></span>
<span class="line">heu male tum Libyae solis erratur in agris.</span><span class="linebreak"></span>
<span class="line"><span class="br"></span><span class="lineNumber">250</span><span class="br"></span>nonne vides, ut tota tremor pertemptet equorum</span><span class="linebreak"></span>
<span class="line">corpora, si tantum notas odor attulit auras?</span><span class="linebreak"></span>
<span class="line">ac neque eos iam frena virum neque verbera saeva,</span><span class="linebreak"></span>
<span class="line">non scopuli rupesque cavae atque obiecta retardant</span><span class="linebreak"></span>
<span class="line">flumina correptosque unda torquentia montis.</span><span class="linebreak"></span>
<span class="line"><span class="br"></span><span class="lineNumber">255</span><span class="br"></span>ipse ruit dentesque Sabellicus exacuit sus,</span><span class="linebreak"></span>
<span class="line">et pede prosubigit terram, fricat arbore costas,</span><span class="linebreak"></span>
<span class="line">atque hinc atque illinc umeros ad vulnera durat.</span><span class="linebreak"></span>
<span class="line">quid iuvenis, magnum cui versat in ossibus ignem</span><span class="linebreak"></span>
<span class="line">durus amor? nempe abruptis turbata procellis</span><span class="linebreak"></span>
<span class="line"><span class="br"></span><span class="lineNumber">260</span><span class="br"></span>nocte natat caeca serus freta; quem super ingens</span><span class="linebreak"></span>
<span class="line">porta tonat caeli, et scopulis inlisa reclamant</span><span class="linebreak"></span>
<span class="line">aequora; nec miseri possunt revocare parentes,</span><span class="linebreak"></span>
<span class="line">nec moritura super crudeli funere virgo.</span><span class="linebreak"></span>
<span class="line">quid lynces Bacchi variae et genus acre luporum</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>atque canum? quid quae imbelles dant proelia cervi?</span><span class="linebreak"></span>
<span class="line">scilicet ante omnis furor est insignis equarum;</span><span class="linebreak"></span>
<span class="line">et mentem Venus ipsa dedit, quo tempore Glauci</span><span class="linebreak"></span>
<span class="line">Potniades malis membra absumpsere quadrigae.</span><span class="linebreak"></span>
<span class="line">illas ducit amor trans Gargara transque sonantem</span><span class="linebreak"></span>
<span class="line"><span class="br"></span><span class="lineNumber">270</span><span class="br"></span>Ascanium; superant montis et flumina tranant.</span><span class="linebreak"></span>
<span class="line">continuoque avidis ubi subdita flamma medullis</span><span class="linebreak"></span>
<span class="line">(vere magis, quia vere calor redit ossibus), illae</span><span class="linebreak"></span>
<span class="line">ore omnes versae in Zephyrum stant rupibus altis</span><span class="linebreak"></span>
<span class="line">exceptantque levis auras, et saepe sine ullis</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_194_257"><sup class="lineRef">257</sup>umeros <span class="italic">M</span>: umerosque <span class="italic">PR</span>
</li><li class="note text" id="note_LCL063_194_263"><sup class="lineRef">263</sup>super <span class="italic">MR</span>: supra <span class="italic">P</span>
</li><li class="note text" id="note_LCL063_194_274"><sup class="lineRef">274</sup>exceptantque <span class="italic">R, Servius</span>: ex(s)pectantque <span class="italic">MP</span>
</li></ul></section></notes></section>