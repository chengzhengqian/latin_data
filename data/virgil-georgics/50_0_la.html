<section class="div1 language" lang="la"><header><hgroup><h1>Georgics</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">275</span><span class="br"></span>coniugiis vento gravidae (mirabile dictu)</span><span class="linebreak"></span>
<span class="line">saxa per et scopulos et depressas convallis</span><span class="linebreak"></span>
<span class="line">diffugiunt, non, Eure, tuos, neque solis ad ortus,</span><span class="linebreak"></span>
<span class="line">in Borean Caurumque, aut unde nigerrimus Auster</span><span class="linebreak"></span>
<span class="line">nascitur et pluvio contristat frigore caelum.</span><span class="linebreak"></span>
<span class="line"><span class="br"></span><span class="lineNumber">280</span><span class="br"></span>hic demum, hippomanes vero quod nomine dicunt</span><span class="linebreak"></span>
<span class="line">pastores, lentum destillat ab inguine virus,</span><span class="linebreak"></span>
<span class="line">hippomanes, quod saepe malae legere novercae</span><span class="linebreak"></span>
<span class="line">miscueruntque herbas et non innoxia verba.</span><span class="linebreak"></span>
<span class="line indent2">Sed fugit interea, fugit inreparabile tempus,</span><span class="linebreak"></span>
<span class="line"><span class="marginNote left"><span class="sc">fmpr</span></span> singula dum capti circumvectamur amore.</span><span class="linebreak"></span>
<span class="line"><span class="br"></span><span class="lineNumber">286</span><span class="br"></span>hoc satis armentis: superat pars altera curae,</span><span class="linebreak"></span>
<span class="line">lanigeros agitare greges hirtasque capellas.</span><span class="linebreak"></span>
<span class="line">hic labor, hinc laudem fortes sperate coloni.</span><span class="linebreak"></span>
<span class="line">nec sum animi dubius, verbis ea vincere magnum</span><span class="linebreak"></span>
<span class="line"><span class="br"></span><span class="lineNumber">290</span><span class="br"></span>quam sit et angustis hunc addere rebus honorem:</span><span class="linebreak"></span>
<span class="line">sed me Parnasi deserta per ardua dulcis</span><span class="linebreak"></span>
<span class="line">raptat amor; iuvat ire iugis, qua nulla priorum</span><span class="linebreak"></span>
<span class="line">Castaliam molli devertitur orbita clivo.</span><span class="linebreak"></span>
<span class="line">nunc, veneranda Pales, magno nunc ore sonandum.</span><span class="linebreak"></span>
<span class="line indent2"><span class="br"></span><span class="lineNumber">295</span><span class="br"></span> Incipiens stabulis edico in mollibus herbam</span><span class="linebreak"></span>
<span class="line">carpere ovis, dum mox frondosa reducitur aestas,</span><span class="linebreak"></span>
<span class="line">et multa duram stipula filicumque maniplis</span><span class="linebreak"></span>
<span class="line">sternere subter humum, glacies ne frigida laedat</span><span class="linebreak"></span>
<span class="line">molle pecus scabiemque ferat turpisque podagras.</span><span class="linebreak"></span>
<span class="line"><span class="br"></span><span class="lineNumber">300</span><span class="br"></span>post hinc digressus iubeo frondentia capris</span><span class="linebreak"></span>
<span class="line">arbuta sufficere et fluvios praebere recentis,</span><span class="linebreak"></span>
<span class="line">et stabula a ventis hiberno opponere soli</span><span class="linebreak"></span>
<span class="line">ad medium conversa diem, cum frigidus olim</span><span class="linebreak"></span>
</p></section><notes></notes></section>