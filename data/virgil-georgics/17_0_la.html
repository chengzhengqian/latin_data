<section class="div1 language" lang="la"><header><hgroup><h1>Georgics</h1></hgroup></header><section class="div2">
<p class="lineGroup">
<span class="line">conditus in nubem medioque refugerit orbe,</span><span class="linebreak"></span>
<span class="line">suspecti tibi sint imbres; namque urget ab alto</span><span class="linebreak"></span>
<span class="line">arboribusque satisque Notus pecorique sinister.</span><span class="linebreak"></span>
<span class="line"><span class="br"></span><span class="lineNumber">445</span><span class="br"></span>aut ubi sub lucem densa inter nubila sese</span><span class="linebreak"></span>
<span class="line">diversi rumpent radii, aut ubi pallida surget</span><span class="linebreak"></span>
<span class="line">Tithoni croceum linquens Aurora cubile,</span><span class="linebreak"></span>
<span class="line">heu! male tum mitis defendet pampinus uvas:</span><span class="linebreak"></span>
<span class="line">tam multa in tectis crepitans salit horrida grando.</span><span class="linebreak"></span>
<span class="line"><span class="br"></span><span class="lineNumber">450</span><span class="br"></span>hoc etiam, emenso cum iam decedit Olympo,</span><span class="linebreak"></span>
<span class="line">profuerit meminisse magis; nam saepe videmus</span><span class="linebreak"></span>
<span class="line">ipsius in vultu varios errare colores:</span><span class="linebreak"></span>
<span class="line">caeruleus pluviam denuntiat, igneus Euros;</span><span class="linebreak"></span>
<span class="line">sin maculae incipiunt rutilo immiscerier igni,</span><span class="linebreak"></span>
<span class="line"><span class="br"></span><span class="lineNumber">455</span><span class="br"></span>omnia tum pariter vento nimbisque videbis</span><span class="linebreak"></span>
<span class="line">fervere. non illa quisquam me nocte per altum</span><span class="linebreak"></span>
<span class="line">ire neque a terra moneat convellere funem.</span><span class="linebreak"></span>
<span class="line">at si, cum referetque diem condetque relatum,</span><span class="linebreak"></span>
<span class="line">lucidus orbis erit, frustra terrebere nimbis</span><span class="linebreak"></span>
<span class="line"><span class="br"></span><span class="lineNumber">460</span><span class="br"></span>et claro silvas cernes Aquilone moveri.</span><span class="linebreak"></span>
<span class="line indent2">Denique, quid vesper serus vehat, unde serenas</span><span class="linebreak"></span>
<span class="line">ventus agat nubes, quid cogitet umidus Auster,</span><span class="linebreak"></span>
<span class="line">sol tibi signa dabit. solem quis dicere falsum</span><span class="linebreak"></span>
<span class="line">audeat? ille etiam caecos instare tumultus</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>saepe monet fraudemque et operta tumescere bella.</span><span class="linebreak"></span>
<span class="line">ille etiam exstincto miseratus Caesare Romam,</span><span class="linebreak"></span>
<span class="line">cum caput obscura nitidum ferrugine texit</span><span class="linebreak"></span>
<span class="line">impiaque aeternam timuerunt saecula noctem.</span><span class="linebreak"></span>
<span class="line">tempore quamquam illo tellus quoque et aequora ponti,</span><span class="linebreak"></span>
<span class="line"><span class="br"></span><span class="lineNumber">470</span><span class="br"></span>obscenaeque canes importunaeque volucres</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_130_461"><sup class="lineRef">461</sup>vehat <span class="italic">Gellius</span> 13.11.1, <span class="italic">Servius</span>: veat Î³: ferat <span class="italic">MR</span>
</li></ul></section></notes></section>