<section class="div1 language" lang="la"><header><hgroup><h1>Georgics</h1></hgroup></header><section class="div2">
<p class="lineGroup">
<span class="line indent2">Sed neque Medorum silvae, ditissima terra,</span><span class="linebreak"></span>
<span class="line">nec pulcher Ganges atque auro turbidus Hermus</span><span class="linebreak"></span>
<span class="line">laudibus Italiae certent, non Bactra neque Indi</span><span class="linebreak"></span>
<span class="line"><span class="marginNote left"><span class="sc">mp</span></span> totaque turiferis Panchaia pinguis harenis.</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>haec loca non tauri spirantes naribus ignem</span><span class="linebreak"></span>
<span class="line">invertere satis immanis dentibus hydri,</span><span class="linebreak"></span>
<span class="line">nec galeis densisque virum seges horruit hastis;</span><span class="linebreak"></span>
<span class="line">sed gravidae fruges et Bacchi Massicus umor</span><span class="linebreak"></span>
<span class="line">implevere; tenent oleae armentaque laeta.</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>hinc bellator equus campo sese arduus infert,</span><span class="linebreak"></span>
<span class="line">hinc albi, Clitumne, greges et maxima taurus</span><span class="linebreak"></span>
<span class="line">victima, saepe tuo perfusi flumine sacro,</span><span class="linebreak"></span>
<span class="line">Romanos ad templa deum duxere triumphos.</span><span class="linebreak"></span>
<span class="line">hic ver adsiduum atque alienis mensibus aestas:</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>bis gravidae pecudes, bis pomis utilis arbos.</span><span class="linebreak"></span>
<span class="line">at rabidae tigres absunt et saeva leonum</span><span class="linebreak"></span>
<span class="line">semina, nec miseros fallunt aconita legentis,</span><span class="linebreak"></span>
<span class="line">nec rapit immensos orbis per humum neque tanto</span><span class="linebreak"></span>
<span class="line">squameus in spiram tractu se colligit anguis.</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>adde tot egregias urbes operumque laborem,</span><span class="linebreak"></span>
<span class="line">tot congesta manu praeruptis oppida saxis</span><span class="linebreak"></span>
<span class="line">fluminaque antiquos subterlabentia muros.</span><span class="linebreak"></span>
<span class="line">an mare, quod supra, memorem, quodque adluit infra?</span><span class="linebreak"></span>
<span class="line">anne lacus tantos? te, Lari maxime, teque,</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>fluctibus et fremitu adsurgens Benace marino?</span><span class="linebreak"></span>
<span class="line">an memorem portus Lucrinoque addita claustra</span><span class="linebreak"></span>
<span class="line">atque indignatum magnis stridoribus aequor,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_146_136"><sup class="lineRef">136</sup>terra <span class="italic">MÎ³</span>
<span class="italic">a</span>: regna <span class="italic">M</span>
<sup>2</sup>
</li></ul></section></notes></section>