<section class="div1 language" lang="la"><header><hgroup><h1>Georgics</h1></hgroup></header><section class="div2"><p class="lineGroup">
<span class="line">et campum horrentem fractis invertere glaebis.</span><span class="linebreak"></span>
<span class="line">cetera pascuntur viridis armenta per herbas.</span><span class="linebreak"></span>
<span class="line">tu quos ad studium atque usum formabis agrestem,</span><span class="linebreak"></span>
<span class="line">iam vitulos hortare viamque insiste domandi,</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>dum faciles animi iuvenum, dum mobilis aetas.</span><span class="linebreak"></span>
<span class="line">ac primum laxos tenui de vimine circlos</span><span class="linebreak"></span>
<span class="line">cervici subnecte; dehinc, ubi libera colla</span><span class="linebreak"></span>
<span class="line">servitio adsuerint, ipsis e torquibus aptos</span><span class="linebreak"></span>
<span class="line">iunge pares, et coge gradum conferre iuvencos;</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>atque illis iam saepe rotae ducantur inanes</span><span class="linebreak"></span>
<span class="line">per terram, et summo vestigia pulvere signent;</span><span class="linebreak"></span>
<span class="line">post valido nitens sub pondere faginus axis</span><span class="linebreak"></span>
<span class="line">instrepat, et iunctos temo trahat aereus orbis.</span><span class="linebreak"></span>
<span class="line">interea pubi indomitae non gramina tantum</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>nec vescas salicum frondes ulvamque palustrem,</span><span class="linebreak"></span>
<span class="line">sed frumenta manu carpes sata; nec tibi fetae</span><span class="linebreak"></span>
<span class="line">more patrum nivea implebunt mulctraria vaccae,</span><span class="linebreak"></span>
<span class="line">sed tota in dulcis consument ubera natos.</span><span class="linebreak"></span>
<span class="line indent2">Sin ad bella magis studium turmasque ferocis,</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>aut Alphea rotis praelabi flumina Pisae</span><span class="linebreak"></span>
<span class="line"><span class="marginNote left"><span class="sc">afmpr</span></span> et Iovis in luco currus agitare volantis:</span><span class="linebreak"></span>
<span class="line">primus equi labor est animos atque arma videre</span><span class="linebreak"></span>
<span class="line">bellantum lituosque pati, tractuque gementem</span><span class="linebreak"></span>
<span class="line">ferre rotam et stabulo frenos audire sonantis;</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>tum magis atque magis blandis gaudere magistri</span><span class="linebreak"></span>
<span class="line">laudibus et plausae sonitum cervicis amare.</span><span class="linebreak"></span>
<span class="line">atque haec iam primo depulsus ab ubere matris</span><span class="linebreak"></span>
<span class="line">audeat, inque vicem det mollibus ora capistris</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_188_163"><sup class="lineRef">163</sup>studium <span class="italic">MP</span>: -ia <span class="italic">FR</span>
</li></ul></section></notes></section>