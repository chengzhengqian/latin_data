<section class="div1 language" lang="la"><header><hgroup><h1>Georgics</h1></hgroup></header><section class="div2">
<p class="lineGroup">
<span class="line">exiit ad caelum ramis felicibus arbos,</span><span class="linebreak"></span>
<span class="line">miratastque novas frondes et non sua poma.</span><span class="linebreak"></span>
<span class="line indent2">Praeterea genus haud unum nec fortibus ulmis</span><span class="linebreak"></span>
<span class="line">nec salici lotoque neque Idaeis cyparissis,</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>nec pingues unam in faciem nascuntur olivae,</span><span class="linebreak"></span>
<span class="line">orchades et radii et amara pausia baca,</span><span class="linebreak"></span>
<span class="line">pomaque et Alcinoi silvae, nec surculus idem</span><span class="linebreak"></span>
<span class="line">Crustumiis Syriisque piris gravigusque volemis.</span><span class="linebreak"></span>
<span class="line">non eadem arboribus pendet vindemia nostris,</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>quam Methymnaeo carpit de palmite Lesbos;</span><span class="linebreak"></span>
<span class="line">sunt Thasiae vites, sunt et Mareotides albae,</span><span class="linebreak"></span>
<span class="line"><span class="marginNote left"><span class="sc">mv</span></span> pinguibus hae terris habiles, levioribus illae,</span><span class="linebreak"></span>
<span class="line">et passo Psithia utilior tenuisque Lageos,</span><span class="linebreak"></span>
<span class="line">temptatura pedes olim vincturaque linguam,</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>purpureae preciaeque, et quo te carmine dicam</span><span class="linebreak"></span>
<span class="line">Rhaetica? nec cellis ideo contende Falernis.</span><span class="linebreak"></span>
<span class="line">sunt et Aminneae vites, firmissima vina,</span><span class="linebreak"></span>
<span class="line">Tmolius adsurgit quibus et rex ipse Phanaeus;</span><span class="linebreak"></span>
<span class="line">Argitisque minor, cui non certaverit ulla</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>aut tantum fluere aut totidem durare per annos.</span><span class="linebreak"></span>
<span class="line">non ego te, dis et mensis accepta secundis,</span><span class="linebreak"></span>
<span class="line">transierim, Rhodia, et tumidis, Bumaste, racemis.</span><span class="linebreak"></span>
<span class="line">sed neque quam multae species nec nomina quae sint,</span><span class="linebreak"></span>
<span class="line">est numerus: neque enim numero comprendere refert;</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>quem qui scire velit, Libyci velit aequoris idem</span><span class="linebreak"></span>
<span class="line">discere quam multae Zephyro turbentur harenae,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_142_106"><sup class="lineRef">106</sup>discere <span class="italic">d</span>: dicere <span class="italic">MÎ³</span>
<span class="italic">a V</span>
</li></ul></section></notes></section>