<section class="div1 language" lang="la"><header><hgroup><h1>Georgics</h1></hgroup></header><section class="div2">
<p class="lineGroup">
<span class="line">et bibit umorem et, cum vult, ex se ipsa remittit,</span><span class="linebreak"></span>
<span class="line">quaeque suo semper viridi se gramine vestit,</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>nec scabie et salsa laedit robigine ferrum,</span><span class="linebreak"></span>
<span class="line">illa tibi laetis intexet vitibus ulmos,</span><span class="linebreak"></span>
<span class="line">illa ferax oleae est, illam experiere colendo</span><span class="linebreak"></span>
<span class="line">et facilem pecori et patientem vomeris unci.</span><span class="linebreak"></span>
<span class="line">talem dives arat Capua et vicina Vesaevo</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>ora iugo et vacuis Clanius non aequus Acerris.</span><span class="linebreak"></span>
<span class="line indent2">Nunc quo quamque modo possis cognoscere dicam.</span><span class="linebreak"></span>
<span class="line">rara sit an supra morem si densa requires</span><span class="linebreak"></span>
<span class="line">(altera frumentis quoniam favet, altera Baccho,</span><span class="linebreak"></span>
<span class="line">densa magis Cereri, rarissima quaeque Lyaeo),</span><span class="linebreak"></span>
<span class="line"><span class="br"></span><span class="lineNumber">230</span><span class="br"></span>ante locum capies oculis, alteque iubebis</span><span class="linebreak"></span>
<span class="line">in solido puteum demitti, omnemque repones</span><span class="linebreak"></span>
<span class="line">rursus humum et pedibus summas aequabis harenas.</span><span class="linebreak"></span>
<span class="line">si derunt, rarum pecorique et vitibus almis</span><span class="linebreak"></span>
<span class="line">aptius uber erit; sin in sua posse negabunt</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>ire loca et scrobibus superabit terra repletis,</span><span class="linebreak"></span>
<span class="line">spissus ager: glaebas cunctantis crassaque terga</span><span class="linebreak"></span>
<span class="line">exspecta et validis terram proscinde iuvencis.</span><span class="linebreak"></span>
<span class="line">salsa autem tellus et quae perhibetur amara</span><span class="linebreak"></span>
<span class="line">(frugibus infelix ea, nec mansuescit arando</span><span class="linebreak"></span>
<span class="line"><span class="br"></span><span class="lineNumber">240</span><span class="br"></span>nec Baccho genus aut pomis sua nomina servat),</span><span class="linebreak"></span>
<span class="line">tale dabit specimen: tu spisso vimine qualos</span><span class="linebreak"></span>
<span class="line">colaque prelorum fumosis deripe tectis;</span><span class="linebreak"></span>
<span class="line">huc ager ille malus dulcesque a fontibus undae</span><span class="linebreak"></span>
<span class="line">ad plenum calcentur; aqua eluctabitur omnis</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>scilicet et grandes ibunt per vimina guttae;</span><span class="linebreak"></span>
<span class="line">at sapor indicium faciet manifestus, et ora</span><span class="linebreak"></span>
<span class="line">tristia temptantum sensu torquebit amaro.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_152_222"><sup class="lineRef">222</sup>oleae <span class="italic">M</span>: -eo <span class="italic">PR</span>
</li><li class="note text" id="note_LCL063_152_227"><sup class="lineRef">227</sup>requires <span class="italic">MP</span>: -as <span class="italic">R</span>
</li><li class="note text" id="note_LCL063_152_247"><sup class="lineRef">247</sup>sensu . . . amaro <span class="italic">codd.</span>: sensus . . . amaror <span class="italic">Gellius</span> 1.21</li></ul></section></notes></section>