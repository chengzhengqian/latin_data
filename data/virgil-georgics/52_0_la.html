<section class="div1 language" lang="la"><header><hgroup><h1>Georgics</h1></hgroup></header><section class="div2">
<p class="lineGroup">
<span class="line">sicubi magna Iovis antiquo robore quercus</span><span class="linebreak"></span>
<span class="line">ingentis tendat ramos, aut sicubi nigrum</span><span class="linebreak"></span>
<span class="line">ilicibus crebris sacra nemus accubet umbra;</span><span class="linebreak"></span>
<span class="line"><span class="br"></span><span class="lineNumber">335</span><span class="br"></span>tum tenuis dare rursus aquas et pascere rursus</span><span class="linebreak"></span>
<span class="line">solis ad occasum, cum frigidus aÃ«ra vesper</span><span class="linebreak"></span>
<span class="line">temperat, et saltus reficit iam roscida luna,</span><span class="linebreak"></span>
<span class="line">litoraque alcyonem resonant, acalanthida dumi.</span><span class="linebreak"></span>
<span class="line indent2">Quid tibi pastores Libyae, quid pascua versu</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>prosequar et raris habitata mapalia tectis?</span><span class="linebreak"></span>
<span class="line">saepe diem noctemque et totum ex ordine mensem</span><span class="linebreak"></span>
<span class="line">pascitur itque pecus longa in deserta sine ullis</span><span class="linebreak"></span>
<span class="line">hospitiis: tantum campi iacet. omnia secum</span><span class="linebreak"></span>
<span class="line">armentarius Afer agit, tectumque laremque</span><span class="linebreak"></span>
<span class="line"><span class="br"></span><span class="lineNumber">345</span><span class="br"></span>armaque Amyclaeumque canem Cressamque pharetram;</span><span class="linebreak"></span>
<span class="line">non secus ac patriis acer Romanus in armis</span><span class="linebreak"></span>
<span class="line">iniusto sub fasce viam cum carpit, et hosti</span><span class="linebreak"></span>
<span class="line">ante exspectatum positis stat in agmine castris.</span><span class="linebreak"></span>
<span class="line indent2">
<span class="sc">mpr</span> At non, qua Scythiae gentes Maeotiaque unda,</span><span class="linebreak"></span>
<span class="line"><span class="br"></span><span class="lineNumber">350</span><span class="br"></span>turbidus et torquens flaventis Hister harenas,</span><span class="linebreak"></span>
<span class="line"><span class="marginNote left"><span class="sc">mprv</span></span> quaque redit medium Rhodope porrecta sub axem.</span><span class="linebreak"></span>
<span class="line">illic clausa tenent stabulis armenta, neque ullae</span><span class="linebreak"></span>
<span class="line">aut herbae campo apparent aut arbore frondes;</span><span class="linebreak"></span>
<span class="line">sed iacet aggeribus niveis informis et alto</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>terra gelu late septemque adsurgit in ulnas.</span><span class="linebreak"></span>
<span class="line">semper hiems, semper spirantes frigora Cauri.</span><span class="linebreak"></span>
<span class="line">tum Sol pallentis haud umquam discutit umbras,</span><span class="linebreak"></span>
<span class="line">nec cum invectus equis altum petit aethera, nec cum</span><span class="linebreak"></span>
<span class="line">praecipitem Oceani rubro lavit aequore currum.</span><span class="linebreak"></span>
<span class="line"><span class="br"></span><span class="lineNumber">360</span><span class="br"></span>concrescunt subitae currenti in flumine crustae,</span><span class="linebreak"></span>
</p></section><notes></notes></section>