<section class="div1 language" lang="la"><header><hgroup><h1>Georgics</h1></hgroup></header><section class="div2">
<p class="lineGroup">
<span class="line">rumperet et glacie cursus frenaret aquarum,</span><span class="linebreak"></span>
<span class="line">ille comam mollis iam tondebat hyacinthi</span><span class="linebreak"></span>
<span class="line">aestatem increpitans seram Zephyrosque morantis.</span><span class="linebreak"></span>
<span class="line">ergo apibus fetis idem atque examine multo</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>primus abundare et spumantia cogere pressis</span><span class="linebreak"></span>
<span class="line">mella favis; illi tiliae atque uberrima tinus,</span><span class="linebreak"></span>
<span class="line">quotque in flore novo pomis se fertilis arbos</span><span class="linebreak"></span>
<span class="line">induerat, totidem autumno matura tenebat.</span><span class="linebreak"></span>
<span class="line">ille etiam seras in versum distulit ulmos</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>eduramque pirum et spinos iam pruna ferentis</span><span class="linebreak"></span>
<span class="line">iamque ministrantem platanum potantibus umbras.</span><span class="linebreak"></span>
<span class="line">verum haec ipse equidem spatiis exclusus iniquis</span><span class="linebreak"></span>
<span class="line">praetereo atque aliis post me memoranda relinquo.</span><span class="linebreak"></span>
<span class="line indent2">Nunc age, naturas apibus quas Iuppiter ipse</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>addidit expediam, pro qua mercede canoros</span><span class="linebreak"></span>
<span class="line">Curetum sonitus crepitantiaque aera secutae</span><span class="linebreak"></span>
<span class="line">Dictaeo caeli regem pavere sub antro.</span><span class="linebreak"></span>
<span class="line"><span class="marginNote left"><span class="sc">fmp</span></span> solae communis natos, consortia tecta</span><span class="linebreak"></span>
<span class="line">urbis habent, magnisque agitant sub legibus aevum.</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>et patriam solae et certos novere penates,</span><span class="linebreak"></span>
<span class="line">venturaeque hiemis memores aestate laborem</span><span class="linebreak"></span>
<span class="line">experiuntur et in medium quaesita reponunt.</span><span class="linebreak"></span>
<span class="line">namque aliae victu invigilant et foedere pacto</span><span class="linebreak"></span>
<span class="line">exercentur agris; pars intra saepta domorum</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>narcissi lacrimam et lentum de cortice gluten</span><span class="linebreak"></span>
<span class="line">prima favis ponunt fundamina, deinde tenacis</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_228_141"><sup class="lineRef">141</sup>tinus <span class="italic">M</span>: pinus <span class="italic">Pa</span>
</li><li class="note text" id="note_LCL063_228_148"><sup class="lineRef">148</sup>me <span class="italic">b</span>
<sup>2</sup>: <span class="italic">om. codd.</span> (<span class="italic">haplography</span>)</li></ul></section></notes></section>