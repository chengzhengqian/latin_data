<section class="div1 language" lang="la"><header><hgroup><h1>Georgics</h1></hgroup></header><section class="div2">
<p class="lineGroup">
<span class="line">felicemque trahunt limum) quique editus Austro</span><span class="linebreak"></span>
<span class="line">et filicem curvis invisam pascit aratris:</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>hic tibi praevalidas olim multoque fluentis</span><span class="linebreak"></span>
<span class="line">sufficiet Baccho vitis, hic fertilis uvae,</span><span class="linebreak"></span>
<span class="line">hic laticis, qualem pateris libamus et auro,</span><span class="linebreak"></span>
<span class="line">inflavit cum pinguis ebur Tyrrhenus ad aras,</span><span class="linebreak"></span>
<span class="line">lancibus et pandis fumantia reddimus exta.</span><span class="linebreak"></span>
<span class="line indent2"><span class="br"></span><span class="lineNumber">195</span><span class="br"></span> Sin armenta magis studium vitulosque tueri,</span><span class="linebreak"></span>
<span class="line">aut ovium fetum aut urentis culta capellas,</span><span class="linebreak"></span>
<span class="line">saltus et saturi petito longinqua Tarenti,</span><span class="linebreak"></span>
<span class="line">et qualem infelix amisit Mantua campum,</span><span class="linebreak"></span>
<span class="line">pascentem niveos herboso flumine cycnos:</span><span class="linebreak"></span>
<span class="line"><span class="br"></span><span class="lineNumber">200</span><span class="br"></span>non liquidi gregibus fontes, non gramina derunt,</span><span class="linebreak"></span>
<span class="line">et quantum longis carpent armenta diebus,</span><span class="linebreak"></span>
<span class="line">exigua tantum gelidus ros nocte reponet.</span><span class="linebreak"></span>
<span class="line indent2">Nigra fere et presso pinguis sub vomere terra</span><span class="linebreak"></span>
<span class="line">et cui putre solum (namque hoc imitamur arando),</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>optima frumentis: non ullo ex aequore cernes</span><span class="linebreak"></span>
<span class="line">plura domum tardis decedere plaustra iuvencis:</span><span class="linebreak"></span>
<span class="line">aut unde iratus silvam devexit arator</span><span class="linebreak"></span>
<span class="line">et nemora evertit multos ignava per annos,</span><span class="linebreak"></span>
<span class="line">antiquasque domos avium cum stirpibus imis</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>eruit; illae altum nidis petiere relictis,</span><span class="linebreak"></span>
<span class="line">at rudis enituit impulso vomere campus.</span><span class="linebreak"></span>
<span class="line">nam ieiuna quidem clivosi glarea ruris</span><span class="linebreak"></span>
<span class="line">vix humilis apibus casias roremque ministrat,</span><span class="linebreak"></span>
<span class="line">et tofus scaber et nigris exesa chelydris</span><span class="linebreak"></span>
<span class="line"><span class="marginNote left"><span class="sc">mpr</span></span> creta negant alios aeque serpentibus agros</span><span class="linebreak"></span>
<span class="line"><span class="br"></span><span class="lineNumber">216</span><span class="br"></span>dulcem ferre cibum et curvas praebere latebras.</span><span class="linebreak"></span>
<span class="line">quae tenuem exhalat nebulam fumosque volucres</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_150_196"><sup class="lineRef">196</sup>fetum <span class="italic">P</span>: -us <span class="italic">Ma</span>
</li></ul></section></notes></section>