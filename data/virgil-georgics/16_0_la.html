<section class="div1 language" lang="la"><header><hgroup><h1>Georgics</h1></hgroup></header><section class="div2">
<p class="lineGroup">
<span class="line">nescio qua praeter solitum dulcedine laeti</span><span class="linebreak"></span>
<span class="line">inter se in foliis strepitant; iuvat imbribus actis</span><span class="linebreak"></span>
<span class="line">progeniem parvam dulcisque revisere nidos.</span><span class="linebreak"></span>
<span class="line"><span class="br"></span><span class="lineNumber">415</span><span class="br"></span>haud equidem credo, quia sit divinitus illis</span><span class="linebreak"></span>
<span class="line">ingenium aut rerum Fato prudentia maior;</span><span class="linebreak"></span>
<span class="line">verum ubi tempestas et caeli mobilis umor</span><span class="linebreak"></span>
<span class="line">mutavere vias et Iuppiter uvidus Austris</span><span class="linebreak"></span>
<span class="line">denset erant quae rara modo, et quae densa relaxat,</span><span class="linebreak"></span>
<span class="line"><span class="br"></span><span class="lineNumber">420</span><span class="br"></span>vertuntur species animorum, et pectora motus</span><span class="linebreak"></span>
<span class="line">nunc alios, alios dum nubila ventus agebat,</span><span class="linebreak"></span>
<span class="line">concipiunt: hinc ille avium concentus in agris</span><span class="linebreak"></span>
<span class="line">et laetae pecudes et ovantes gutture corvi.</span><span class="linebreak"></span>
<span class="line indent2">Si vero solem ad rapidum lunasque sequentis</span><span class="linebreak"></span>
<span class="line"><span class="br"></span><span class="lineNumber">425</span><span class="br"></span>ordine respicies, numquam te crastina fallet</span><span class="linebreak"></span>
<span class="line">hora, neque insidiis noctis capiere serenae.</span><span class="linebreak"></span>
<span class="line">luna revertentis cum primum colligit ignis,</span><span class="linebreak"></span>
<span class="line">si nigrum obscuro comprenderit aëra cornu,</span><span class="linebreak"></span>
<span class="line">maximus agricolis pelagoque parabitur imber:</span><span class="linebreak"></span>
<span class="line"><span class="br"></span><span class="lineNumber">430</span><span class="br"></span>at si virgineum suffuderit ore ruborem,</span><span class="linebreak"></span>
<span class="line">ventus erit; vento semper rubet aurea Phoebe.</span><span class="linebreak"></span>
<span class="line">sin ortu quarto (namque is certissimus auctor)</span><span class="linebreak"></span>
<span class="line">pura neque obtunsis per caelum cornibus ibit,</span><span class="linebreak"></span>
<span class="line">totus et ille dies et qui nascentur ab illo</span><span class="linebreak"></span>
<span class="line"><span class="br"></span><span class="lineNumber">435</span><span class="br"></span>exactum ad mensem pluvia ventisque carebunt,</span><span class="linebreak"></span>
<span class="line">votaque servati solvent in litore nautae</span><span class="linebreak"></span>
<span class="line">Glauco et Panopeae et Inoo Melicertae.</span><span class="linebreak"></span>
<span class="line indent2">Sol quoque et exoriens et cum se condet in undas</span><span class="linebreak"></span>
<span class="line">signa dabit; solem certissima signa sequentur,</span><span class="linebreak"></span>
<span class="line"><span class="br"></span><span class="lineNumber">440</span><span class="br"></span>et quae mane refert et quae surgentibus astris.</span><span class="linebreak"></span>
<span class="line">ille ubi nascentem maculis variaverit ortum</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_128_418"><sup class="lineRef">418</sup>uvidus <span class="italic">M</span>: umidus γ<span class="italic">R</span>
</li><li class="note text" id="note_LCL063_128_439"><sup class="lineRef">439</sup>sequentur <span class="italic">M</span>: -untur γ<span class="italic">R</span> (<span class="italic">because of</span> refert <span class="italic">in</span> 440)</li></ul></section></notes></section>