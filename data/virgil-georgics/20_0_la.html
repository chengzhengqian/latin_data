<section class="div1 language" lang="la"><header><hgroup><h1>Georgics</h1></hgroup></header><section class="div2">
</section>
<section class="div2">
<h2><span class="ac">Liber II</span></h2>
<p class="lineGroup">
<span class="line"><span class="marginNote left"><span class="sc">m</span></span> Hactenus arvorum cultus et sidera caeli:</span><span class="linebreak"></span>
<span class="line">nunc te, Bacche, canam, nec non silvestria tecum</span><span class="linebreak"></span>
<span class="line">virgulta et prolem tarde crescentis olivae.</span><span class="linebreak"></span>
<span class="line">huc, pater o Lenaee (tuis hic omnia plena</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>muneribus, tibi pampineo gravidus autumno</span><span class="linebreak"></span>
<span class="line">floret ager, spumat plenis vindemia labris),</span><span class="linebreak"></span>
<span class="line">huc, pater o Lenaee, veni nudataque musto</span><span class="linebreak"></span>
<span class="line">tingue novo mecum dereptis crura cothurnis.</span><span class="linebreak"></span>
<span class="line indent2">Principio arboribus varia est natura creandis.</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>namque aliae nullis hominum cogentibus ipsae</span><span class="linebreak"></span>
<span class="line">sponte sua veniunt camposque et flumina late</span><span class="linebreak"></span>
<span class="line">curva tenent, ut molle siler lentaeque genistae,</span><span class="linebreak"></span>
<span class="line">populus et glauca canentia fronde salicta;</span><span class="linebreak"></span>
<span class="line">pars autem posito surgunt de semine, ut altae</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>castaneae, nemorumque Iovi quae maxima frondet</span><span class="linebreak"></span>
<span class="line">aesculus, atque habitae Grais oracula quercus.</span><span class="linebreak"></span>
<span class="line">pullulat ab radice aliis densissima silva,</span><span class="linebreak"></span>
<span class="line">ut cerasis ulmisque; etiam Parnasia laurus</span><span class="linebreak"></span>
<span class="line">parva sub ingenti matris se subicit umbra.</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>hos natura modos primum dedit, his genus omne</span><span class="linebreak"></span>
<span class="line">silvarum fruticumque viret nemorumque sacrorum.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_136_8"><sup class="lineRef">8</sup>dereptis <span class="italic">a</span>: di- <span class="italic">MÎ³</span>
</li></ul></section></notes></section>