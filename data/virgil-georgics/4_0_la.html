<section class="div1 language" lang="la"><header><hgroup><h1>Georgics</h1></hgroup></header><section class="div2">
<p class="lineGroup">
<span class="line">urit enim lini campum seges, urit avenae,</span><span class="linebreak"></span>
<span class="line">urunt Lethaeo perfusa papavera somno:</span><span class="linebreak"></span>
<span class="line">sed tamen alternis facilis labor, arida tantum</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>ne saturare fimo pingui pudeat sola neve</span><span class="linebreak"></span>
<span class="line">effetos cinerem immundum iactare per agros.</span><span class="linebreak"></span>
<span class="line">sic quoque mutatis requiescunt fetibus arva,</span><span class="linebreak"></span>
<span class="line">nec nulla interea est inaratae gratia terrae.</span><span class="linebreak"></span>
<span class="line">saepe etiam steriles incendere profuit agros</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>atque levem stipulam crepitantibus urere flammis;</span><span class="linebreak"></span>
<span class="line">sive inde occultas vires et pabula terrae</span><span class="linebreak"></span>
<span class="line">pinguia concipiunt, sive illis omne per ignem</span><span class="linebreak"></span>
<span class="line">excoquitur vitium atque exsudat inutilis umor,</span><span class="linebreak"></span>
<span class="line">seu pluris calor ille vias et caeca relaxat</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>spiramenta, novas veniat qua sucus in herbas,</span><span class="linebreak"></span>
<span class="line">seu durat magis et venas adstringit hiantis,</span><span class="linebreak"></span>
<span class="line">ne tenues pluviae rapidive potentia solis</span><span class="linebreak"></span>
<span class="line">acrior aut Boreae penetrabile frigus adurat.</span><span class="linebreak"></span>
<span class="line indent2">Multum adeo, rastris glaebas qui frangit inertis</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>vimineasque trahit crates, iuvat arva, neque illum</span><span class="linebreak"></span>
<span class="line">flava Ceres alto nequiquam spectat Olympo;</span><span class="linebreak"></span>
<span class="line">et qui, proscisso quae suscitat aequore terga,</span><span class="linebreak"></span>
<span class="line">rursus in obliquum verso perrumpit aratro</span><span class="linebreak"></span>
<span class="line">exercetque frequens tellurem atque imperat arvis.</span><span class="linebreak"></span>
<span class="line indent2"><span class="br"></span><span class="lineNumber">100</span><span class="br"></span> Umida solstitia atque hiemes orate serenas,</span><span class="linebreak"></span>
<span class="line">agricolae: hiberno laetissima pulvere farra,</span><span class="linebreak"></span>
<span class="line">laetus ager; nullo tantum se Mysia cultu</span><span class="linebreak"></span>
<span class="line">iactat et ipsa suas mirantur Gargara messes.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_104_102"><sup class="lineRef">102</sup>Mysia <span class="italic">MPR</span>: Moesia <span class="italic">A</span>: <span class="italic">Servius knows both</span>
</li></ul></section></notes></section>