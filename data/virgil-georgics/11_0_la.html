<section class="div1 language" lang="la"><header><hgroup><h1>Georgics</h1></hgroup></header><section class="div2">
<p class="lineGroup">
<span class="line">balantumque gregem fluvio mersare salubri.</span><span class="linebreak"></span>
<span class="line">saepe oleo tardi costas agitator aselli</span><span class="linebreak"></span>
<span class="line">vilibus aut onerat pomis, lapidemque revertens</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>incusum aut atrae massam picis urbe reportat.</span><span class="linebreak"></span>
<span class="line indent2">Ipsa dies alios alio dedit ordine Luna</span><span class="linebreak"></span>
<span class="line">felicis operum. quintam fuge: pallidus Orcus</span><span class="linebreak"></span>
<span class="line">Eumenidesque satae; tum partu Terra nefando</span><span class="linebreak"></span>
<span class="line">Coeumque Iapetumque creat saevumque Typhoea</span><span class="linebreak"></span>
<span class="line"><span class="br"></span><span class="lineNumber">280</span><span class="br"></span>et coniuratos caelum rescindere fratres.</span><span class="linebreak"></span>
<span class="line"><span class="marginNote left"><span class="sc">mpr</span></span> ter sunt conati imponere Pelio Ossam</span><span class="linebreak"></span>
<span class="line">scilicet, atque Ossae frondosum involvere Olympum;</span><span class="linebreak"></span>
<span class="line">ter pater exstructos disiecit fulmine montis.</span><span class="linebreak"></span>
<span class="line">septima post decimam felix et ponere vitem</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>et prensos domitare boves et licia telae</span><span class="linebreak"></span>
<span class="line">addere. nona fugae melior, contraria furtis.</span><span class="linebreak"></span>
<span class="line indent2">Multa adeo gelida melius se nocte dedere,</span><span class="linebreak"></span>
<span class="line">aut cum sole novo terras inrorat Eous.</span><span class="linebreak"></span>
<span class="line">nocte leves melius stipulae, nocte arida prata</span><span class="linebreak"></span>
<span class="line"><span class="br"></span><span class="lineNumber">290</span><span class="br"></span>tondentur, noctes lentus non deficit umor.</span><span class="linebreak"></span>
<span class="line">et quidam seros hiberni ad luminis ignes</span><span class="linebreak"></span>
<span class="line">pervigilat ferroque faces inspicat acuto;</span><span class="linebreak"></span>
<span class="line">interea longum cantu solata laborem</span><span class="linebreak"></span>
<span class="line">arguto coniunx percurrit pectine telas,</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>aut dulcis musti Volcano decoquit umorem</span><span class="linebreak"></span>
<span class="line">et foliis undam trepidi despumat aÃ«ni.</span><span class="linebreak"></span>
<span class="line">at rubicunda Ceres medio succiditur aestu,</span><span class="linebreak"></span>
<span class="line">et medio tostas aestu terit area fruges.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_118_296"><sup class="lineRef">296</sup>trepidi . . . aeni <span class="italic">P</span>: -is . . . -is <span class="italic">MR</span>
</li></ul></section></notes></section>