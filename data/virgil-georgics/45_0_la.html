<section class="div1 language" lang="la"><header><hgroup><h1>Georgics</h1></hgroup></header><section class="div2">
<p class="lineGroup">
<span class="line">sollicitat, frondesque negant et fontibus arcent.</span><span class="linebreak"></span>
<span class="line">saepe etiam cursu quatiunt et sole fatigant,</span><span class="linebreak"></span>
<span class="line">cum graviter tunsis gemit area frugibus, et cum</span><span class="linebreak"></span>
<span class="line">surgentem ad Zephyrum paleae iactantur inanes.</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>hoc faciunt, nimio ne luxu obtunsior usus</span><span class="linebreak"></span>
<span class="line">sit genitali arvo et sulcos oblimet inertis,</span><span class="linebreak"></span>
<span class="line">sed rapiat sitiens Venerem interiusque recondat.</span><span class="linebreak"></span>
<span class="line indent2">Rursus cura patrum cadere et succedere matrum</span><span class="linebreak"></span>
<span class="line">incipit. exactis gravidae cum mensibus errant,</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>non illas gravibus quisquam iuga ducere plaustris,</span><span class="linebreak"></span>
<span class="line">non saltu superare viam sit passus et acri</span><span class="linebreak"></span>
<span class="line">carpere prata fuga fluviosque innare rapacis.</span><span class="linebreak"></span>
<span class="line">saltibus in vacuis pascunt et plena secundum</span><span class="linebreak"></span>
<span class="line">flumina, muscus ubi et viridissima gramine ripa,</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>speluncaeque tegant et saxea procubet umbra.</span><span class="linebreak"></span>
<span class="line">
<span class="marginNote left">
<span class="sc">fmpr</span>
</span> est lucos Silari circa ilicibusque virentem</span><span class="linebreak"></span>
<span class="line">plurimus Alburnum volitans, cui nomen asilo</span><span class="linebreak"></span>
<span class="line">Romanum est, oestrum Grai vertere vocantes,</span><span class="linebreak"></span>
<span class="line">asper, acerba sonans, quo tota exterrita silvis</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>diffugiunt armenta, furit mugitibus aether</span><span class="linebreak"></span>
<span class="line">concussus silvaeque et sicci ripa Tanagri.</span><span class="linebreak"></span>
<span class="line">hoc quondam monstro horribilis exercuit iras</span><span class="linebreak"></span>
<span class="line">Inachiae Iuno pestem meditata iuvencae.</span><span class="linebreak"></span>
<span class="line">hunc quoque (nam mediis fervoribus acrior instat)</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>arcebis gravido pecori, armentaque pasces</span><span class="linebreak"></span>
<span class="line">sole recens orto aut noctem ducentibus astris.</span><span class="linebreak"></span>
<span class="line indent2">Post partum cura in vitulos traducitur omnis;</span><span class="linebreak"></span>
<span class="line">continuoque notas et nomina gentis inurunt,</span><span class="linebreak"></span>
<span class="line">et quos aut pecori malint submittere habendo</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>aut aris servare sacros aut scindere terram</span><span class="linebreak"></span>
</p></section><notes></notes></section>