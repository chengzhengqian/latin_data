<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

quam esse legem neget, et, quae pars provinciae sit, cui non possit intercedi, hanc se avellere, quae defensorem
habeat, non tangere; simul et illud facit, ut, quod illi a populo datum sit, id non violet, quod senatus <span class="br"></span><span class="lineNumber">37</span><span class="br"></span>dederit, id senator properet auferre. Alter belli Gallici rationem habet, fungitur officio boni senatoris, legem quam non putat, eam quoque servat; praefinit enim successori diem. Quamquam mihi nihil videtur alienius<a class="footnoteLink" href="#note_LCL447_584_1" id="target_note_LCL447_584_1"><sup>1</sup></a> a dignitate disciplinaque maiorum, quam ut, qui consul Kalendis Ianuariis habere provinciam debet, is ut eam desponsam, non decretam habere videatur. Fuerit toto in consulatu sine provincia, cui fuerit, antequam designatus est, decreta provincia. Sortietur an non? Nam et non sortiri absurdum est et, quod sortitus sis, non habere. Proficiscetur paludatus? Quo? Quo pervenire ante certam diem





</p></section><notes><section class="footnotes"><ul><li class="note" id="note_LCL447_584_1"><a class="footnoteCrossrefLink" href="#target_note_LCL447_584_1" title="Click to highlight in text"><sup class="lineRef">1</sup>Quac . . . minus <span class="sc"><span class="italic">mss</span></span>.; quo <span class="italic">Manutius, who also proposed</span> magis <span class="italic">for</span> minus; alienius <span class="italic">is Madvigâ€™s alteration for</span> minus; <span class="italic">Butler-Cary and Peterson substitute</span> quamquam <span class="italic">for</span> quo <span class="italic">or</span> quae. Quamquam <span class="italic">is adopted.</span></a></li><script type="text/javascript">document.getElementById('note_LCL447_584_1').style.display = "none";</script></ul></section></notes></section>