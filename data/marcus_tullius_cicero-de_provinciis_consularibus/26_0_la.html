<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ne citerior Gallia nobis invitis alicui detur<a class="footnoteLink" href="#note_LCL447_588_1" id="target_note_LCL447_588_1"><sup>1</sup></a> post eos consules, qui nunc erunt designati, perpetuoque posthac ab iis, qui hunc ordinem oppugnent, populari ac turbulenta ratione teneatur. Quam ego plagam etsi non contemno, patres conscripti, praesertim monitus
a sapientissimo consule et diligentissimo custode pacis atque otii, tamen vehementius arbitror pertimescendum,
si hominum clarissimorum ac potentissimorum
aut honorem minuero aut studium erga hunc ordinem repudiaro. Nam ut C. Iulius omnibus a senatu eximiis aut novis rebus ornatus per manus hanc provinciam tradat ei, cui minime vos velitis, per quem ordinem ipse amplissimam sit gloriam consecutus, ei ne libertatem quidem relinquat, adduci ad suspicandum
nullo modo possum. Postremo, quo quisque animo futurus sit, nescio; quid sperem, video; praestare
hoc senator debeo, quantum possum, ne quis vir clarus aut potens huic ordini iure irasci posse <span class="br"></span><span class="lineNumber">40</span><span class="br"></span>videatur. Atque haec,si inimicissimus essem C. Caesari, sentirem tamen rei publicae causa.</p>
</section>
<section class="div2">
<p>XVII. Sed non alienum esse arbitror, quo minus saepe aut interpeller a non nullis aut tacitorum existimatione
reprendar, explicare breviter, quae mihi sit ratio et causa cum Caesare. Ac primum illud tempus




</p></section><notes><section class="footnotes"><ul><li class="note" id="note_LCL447_588_1"><a class="footnoteCrossrefLink" href="#target_note_LCL447_588_1" title="Click to highlight in text"><sup class="lineRef">1</sup>decernatur <span class="italic"><span class="sc">mss.</span></span>: detur <span class="italic">Madvig.</span></a></li><script type="text/javascript">document.getElementById('note_LCL447_588_1').style.display = "none";</script></ul></section></notes></section>