<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

aut quo veniret, ibi publicanum aut publicani servum esse vetuit. Quid multa? crudelis haberetur, si in hostes animo fuisset eo, quo fuit in cives Romanos, eius ordinis praesertim, qui est semper pro<a class="footnoteLink" href="#note_LCL447_552_1" id="target_note_LCL447_552_1"><sup>1</sup></a> dignitate
<span class="br"></span><span class="lineNumber">11</span><span class="br"></span>sua benignitate magistratus sustentatus. Itaque, patres conscripti, videtis non temeritate redemptionis aut negotii gerendi inscitia, sed avaritia, superbia, crudelitate Gabini paene adflictos iam atque eversos publicanos; quibus quidem vos in his angustiis aerarii tamen subveniatis necesse est; etsi iam multis non potestis, qui propter illum hostem senatus, inimicissimum
ordinis equestris bonorumque omnium non solum bona, sed etiam honestatem miseri deperdiderunt,
quos non parsimonia, non continentia, non virtus, non labor, non splendor tueri potuit contra
<span class="br"></span><span class="lineNumber">12</span><span class="br"></span>illius helluonis et praedonis audaciam. Quid? qui se etiam nunc subsidiis patrimonii aut amicorum liberalitate sustentant, hos perire patiemur? An, si qui frui publico non potuit per hostem, hic tegitur ipsa lege censoria; quem is frui non sinit, qui est, etiamsi non appellatur, hostis, huic ferri auxilium non oportet? Retinete igitur in provincia diutius eum,






</p></section><notes><section class="footnotes"><ul><li class="note" id="note_LCL447_552_1"><a class="footnoteCrossrefLink" href="#target_note_LCL447_552_1" title="Click to highlight in text"><sup class="lineRef">1</sup>pro <span class="italic">inserted by Pluygers.</span></a></li><script type="text/javascript">document.getElementById('note_LCL447_552_1').style.display = "none";</script></ul></section></notes></section>