<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Bellum adfectum videmus et, vere ut dicam, paene confectum, sed ita, ut, si idem extrema persequitur, qui inchoavit, iam omnia perfecta videamus, si succeditur,
periculum sit, ne instauratas maximi belli
<span class="br"></span><span class="lineNumber">20</span><span class="br"></span>reliquias ac renovatas audiamus. Ergo ego senator, inimicus, si ita vultis, homini, amicus esse, sicut semper
fui, rei publicae debeo. Quid? si ipsas inimicitias depono rei publicae causa, quis me tandem iure reprehendet, praesertim cum ego omnium meorum consiliorum atque factorum exempla semper ex summorum
hominum factis mihi censuerim petenda.</p>
</section>
<section class="div2">
<p><span class="br"></span><span class="lineNumber">21</span><span class="br"></span>IX. An vero M. ille Lepidus, qui bis consul et pontifex
maximus fuit, non solum memoriae testimonio, sed etiam annalium litteris et summi poetae voce laudatus est, quod cum M. Fulvio collega, quo die censor est factus, homine inimicissimo, in campo statim rediit in gratiam, ut commune officium censurae communi animo ac voluntate defenderent? Atque, ut vetera, quae sunt innumerabilia, mittam, tuus pater, Philippe, nonne uno tempore cum suis inimicissimis in gratiam rediit? quibus eum omnibus eadem res publica reconciliavit,
<span class="br"></span><span class="lineNumber">22</span><span class="br"></span>quae alienarat. Multa praetereo, quod intueor coram haec lumina atque ornamenta rei





</p></section><notes></notes></section>