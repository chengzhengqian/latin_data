<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

quotienscumque ei locus dicendi ac potestas fuit, Gabinium et Pisonem, duo rei publicae portenta ac paene funera, cum propter alias causas, tum maxime propter illud insigne scelus eorum et importunam in me crudelitatem non solum sententia sua, sed etiam verborum gravitate esse notandos putavit, quonam me animo in eos esse oportet, cuius illi salutem pro pignore tradiderunt ad explendas suas cupiditates? Sed ego in hac sententia dicenda non parebo dolori meo, non iracundiae serviam. Quo animo unus quisque
vestrum debet esse in illos, hoc ero; praecipuum illum et proprium sensum doloris mei, quem tamen vos communem semper vobis mecum esse duxistis, a sententia dicenda amovebo, ad ulciscendi tempora reservabo.</p>
</section>
<section class="div2">
<p><span class="br"></span><span class="lineNumber">3</span><span class="br"></span>II. Quattuor sunt provinciae, patres conscripti, de quibus adhuc intellego sententias esse dictas: Galliae duae, quas hoc tempore uno imperio videmus esse coniunctas, et Syria et Macedonia, quas vobis invitis et oppressis pestiferi illi consules pro perversae<a class="footnoteLink" href="#note_LCL447_540_1" id="target_note_LCL447_540_1"><sup>1</sup></a> rei publicae praemiis occupaverunt. Decernendae nobis sunt lege Sempronia duae. Quid est, quod possimus de Syria Macedoniaque dubitare? Mitto, quod eas ita partas habent ii, qui nunc optinent, ut non ante attigerint, quam hunc ordinem condemnarint, quam





</p></section><notes><section class="footnotes"><ul><li class="note" id="note_LCL447_540_1"><a class="footnoteCrossrefLink" href="#target_note_LCL447_540_1" title="Click to highlight in text"><sup class="lineRef">1</sup>eversae <span class="italic">most</span> <span class="sc"><span class="italic">mss.</span></span>: perversae <span class="italic">Baiter.</span></a></li><script type="text/javascript">document.getElementById('note_LCL447_540_1').style.display = "none";</script></ul></section></notes></section>