<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
publicae, P. Servilium et M. Lucullum. Utinam etiam L. Lucullus illic adsideret!<a class="footnoteLink" href="#note_LCL447_566_1" id="target_note_LCL447_566_1"><sup>1</sup></a> Quae fuerunt inimicitiae in civitate graviores quam Lucullorum atque Servili? quas in viris fortissimis non solum exstinxit rei publicae utilitas dignitasque<a class="footnoteLink" href="#note_LCL447_566_2" id="target_note_LCL447_566_2"><sup>2</sup></a> ipsorum, sed etiam ad amicitiam consuetudinemque traduxit. Quid? Q. Metellus Nepos nonne consul in templo Iovis optimi maximi permotus cum auctoritate vestra, tum illius P. Servili incredibili gravitate dicendi absens mecum summo suo beneficio rediit in gratiam? An ego possum huic esse inimicus, cuius litteris, fama, nuntiis celebrantur aures cotidie meae novis nominibus
<span class="br"></span><span class="lineNumber">23</span><span class="br"></span>gentium, nationum, locorum? Ardeo, mihi credite, patres conscripti,—id quod vosmet de me existimatis et facitis ipsi,—incredibili quodam amore patriae, qui me amor et subvenire olim impendentibus
periculis maximis cum dimicatione capitis, et rursum,
cum omnia tela undique esse intenta in patriam viderem, subire coegit atque excipere unum pro universis.
Hic me meus in rem publicam animus pristinus







</p></section><notes><section class="footnotes"><ul><li class="note" id="note_LCL447_566_1"><a class="footnoteCrossrefLink" href="#target_note_LCL447_566_1" title="Click to highlight in text"><sup class="lineRef">1</sup><span class="italic">Madvig’s correction of</span> ille desideret <span class="italic">of most <span class="sc">mss</span></span>.; <span class="italic">an older reading is</span> ille viveret.</a></li><script type="text/javascript">document.getElementById('note_LCL447_566_1').style.display = "none";</script><li class="note" id="note_LCL447_566_2"><a class="footnoteCrossrefLink" href="#target_note_LCL447_566_2" title="Click to highlight in text"><sup class="lineRef">2</sup>rei publicae dignitasque <span class="italic"><span class="sc">mss.</span> There is apparently a word omitted</span>: utilitas <span class="italic">inserted by Baiter. The ordinary reading is</span> res publica dignitasque.</a></li><script type="text/javascript">document.getElementById('note_LCL447_566_2').style.display = "none";</script></ul></section></notes></section>