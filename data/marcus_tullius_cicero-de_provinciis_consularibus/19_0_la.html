<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

exempla quaerebant, alii tempus differebant, alii sine ullis verborum ornamentis dabant; in ea quoque re sic sum locutus, ut omnes intellegerent me id, quod rei publicae causa sentirem, facere uberius propter ipsius Caesaris dignitatem.</p>
</section>
<section class="div2">
<p><span class="br"></span><span class="lineNumber">29</span><span class="br"></span>XII. At ego idem nunc in<a class="footnoteLink" href="#note_LCL447_574_1" id="target_note_LCL447_574_1"><sup>1</sup></a> provinciis decernendis, qui illas omnes res egi silentio, interpellor, cum in superioribus causis hominis ornamenta<a class="footnoteLink" href="#note_LCL447_574_2" id="target_note_LCL447_574_2"><sup>2</sup></a> fuerint, in hac me nihil aliud nisi ratio belli, nisi summa utilitas rei publicae moveat. Nam ipse Caesar quid est cur in provincia commorari velit, nisi ut ea, quae per eum adfecta sunt, perfecta rei publicae tradat? Amoenitas eum, credo, locorum, urbium pulchritudo, hominum nationumque illarum humanitas et lepos, victoriae cupiditas, finium imperii propagatio retinet. Quid illis terris asperius, quid incultius oppidis, quid nationibus
immanius, quid porro tot victoriis praestabilius, quid Oceano longius inveniri potest? An reditus in patriam habet aliquam offensionem? utrum apud populum, a quo missus, an apud senatum, a quo ornatus est? an dies auget eius desiderium, an magis oblivionem, ac laurea illa magnis periculis parta amittit longo intervallo viriditatem? Quare, si qui hominem


</p></section><notes><section class="footnotes"><ul><li class="note" id="note_LCL447_574_1"><a class="footnoteCrossrefLink" href="#target_note_LCL447_574_1" title="Click to highlight in text"><sup class="lineRef">1</sup><span class="italic">Inserted by Lambinus.</span></a></li><script type="text/javascript">document.getElementById('note_LCL447_574_1').style.display = "none";</script><li class="note" id="note_LCL447_574_2"><a class="footnoteCrossrefLink" href="#target_note_LCL447_574_2" title="Click to highlight in text"><sup class="lineRef">2</sup><span class="italic">Peterson inserts</span> adiumento <span class="italic">after</span> ornamenta: <span class="italic">MÃ¼ller suggests</span> apud me valuerint <span class="italic">for</span> fuerint.</a></li><script type="text/javascript">document.getElementById('note_LCL447_574_2').style.display = "none";</script></ul></section></notes></section>