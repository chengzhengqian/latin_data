<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

dinia cum mastrucatis latrunculis a propraetore una cohorte auxiliaria gesta et bellum cum maximis Syriae gentibus et<a class="footnoteLink" href="#note_LCL447_558_1" id="target_note_LCL447_558_1"><sup>1</sup></a> tyrannis consulari exercitu imperioque confectum. Deinde Albucius, quod a senatu petebat, ipse sibi in Sardinia ante decreverat. Constabat enim Graecum hominem ac levem in ipsa provincia quasi triumphasse, itaque hanc eius temeritatem senatus
<span class="br"></span><span class="lineNumber">16</span><span class="br"></span>supplicatione denegata notavit. Sed fruatur sane hoc solacio atque hanc insignem ignominiam, quoniam
uni praeter se inusta sit, putet esse leviorem, dum modo, cuius exemplo se consolatur, eius exitum exspectet, praesertim cum in Albucio nec Pisonis libidines nec audacia Gabini fuerit ac tamen hac una plaga conciderit, ignominia senatus.</p>
<p><span class="br"></span><span class="lineNumber">17</span><span class="br"></span>Atqui duas Gallias qui decernit consulibus duobus, hos retinet ambo; qui autem alteram Galliam et aut Syriam aut Macedoniam, tamen alterum retinet et<a class="footnoteLink" href="#note_LCL447_558_2" id="target_note_LCL447_558_2"><sup>2</sup></a> in utriusque pari scelere disparem condicionem facit. “Faciam,” inquit, “illas praetorias, ut Pisoni et Gabinio succedatur statim.” Si hic sinat! Tum










</p></section><notes><section class="footnotes"><ul><li class="note" id="note_LCL447_558_1"><a class="footnoteCrossrefLink" href="#target_note_LCL447_558_1" title="Click to highlight in text"><sup class="lineRef">1</sup>et <span class="italic">added by Baiter.</span></a></li><script type="text/javascript">document.getElementById('note_LCL447_558_1').style.display = "none";</script><li class="note" id="note_LCL447_558_2"><a class="footnoteCrossrefLink" href="#target_note_LCL447_558_2" title="Click to highlight in text"><sup class="lineRef">2</sup>et <span class="italic">added in a first edition published in Rome in 1471.</span></a></li><script type="text/javascript">document.getElementById('note_LCL447_558_2').style.display = "none";</script></ul></section></notes></section>