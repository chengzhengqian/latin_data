<section class="div1 language" lang="la"><header><hgroup><h1>Cicero</h1></hgroup></header><section class="div2">
<p><span class="br"></span><span class="lineNumber">9</span><span class="br"></span>An vero in Syria diutius est Semiramis illa retinenda?
cuius iter in provinciam fuit eius modi, ut rex Ariobarzanes consulem vestrum ad caedem faciendam
tamquam aliquem Thraecem conduceret. Deinde adventus in Syriam primus equitatus habuit interitum,
post concisae sunt optimae cohortes. Igitur in Syria imperatore illo nihil aliud neque gestum<a class="footnoteLink" href="#note_LCL447_550_1" id="target_note_LCL447_550_1"><sup>1</sup></a> neque actum est nisi pactiones pecuniarum cum tyrannis, decisiones, direptiones, latrocinia, caedes, cum palam populi Romani imperator instructo exercitu dexteram tendens non ad laudem milites hortaretur, sed omnia sibi et empta et emenda esse clamaret.</p>
</section>
<section class="div2">
<p><span class="br"></span><span class="lineNumber">10</span><span class="br"></span>V. Iam vero publicanos miseros (me etiam miserum illorum ita de me meritorum miseriis ac dolore!) tradidit
in servitutem Iudaeis et Syris, nationibus natis servituti. Statuit ab initio et in eo perseveravit, ius publicano non dicere; pactiones sine ulla iniuria factas rescidit, custodias sustulit; vectigales multos ac stipendiarios liberavit; quo in oppido ipse esset








</p></section><notes><section class="footnotes"><ul><li class="note" id="note_LCL447_550_1"><a class="footnoteCrossrefLink" href="#target_note_LCL447_550_1" title="Click to highlight in text"><sup class="lineRef">1</sup><span class="italic">A word has dropped out after</span> neque: gestum <span class="italic">Orelli</span>: cogitatum <span class="italic">Madvig</span>: nihil aliud umquam actum est <span class="italic">Butler-Cary</span>, <span class="italic">Peterson.</span></a></li><script type="text/javascript">document.getElementById('note_LCL447_550_1').style.display = "none";</script></ul></section></notes></section>