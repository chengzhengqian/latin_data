<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

fanum in Achaia, qui locus aut lucus in Graecia tota tam sanctus fuit, in quo ullum simulacrum, ullum ornamentum reliquum sit? Emisti a foedissimo tribuno
pl. tum in illo naufragio huius urbis, quam tu idem, qui gubernare debueras, everteras, tum, inquam, emisti grandi pecunia, ut tibi de pecuniis creditis ius in liberos populos contra senatus consulta et contra legem generi tui dicere liceret. Id emptum ita vendidisti, ut aut ius non diceres aut bonis cives
<span class="br"></span><span class="lineNumber">8</span><span class="br"></span>Romanos everteres. Quorum ego nihil dico, patres conscripti, nunc in hominem ipsum; de provincia disputo. Itaque omnia illa, quae et saepe audistis et tenetis animis, etiamsi non audiatis, praetermitto; nihil de hac eius urbana, quam ille praesens in mentibus
vestris oculisque defixit, audacia loquor; nihil de superbia, nihil de contumacia, nihil de crudelitate disputo. Lateant libidines eius illae tenebricosae, quas fronte et supercilio, non pudore et temperantia contegebat; de provincia quod agitur, id disputo. Huic vos non summittetis, hunc diutius manere patiemini?
cuius, ut provinciam tetigit, sic fortuna cum improbitate certavit, ut nemo posset, utrum posterior<a class="footnoteLink" href="#note_LCL447_548_1" id="target_note_LCL447_548_1"><sup>1</sup></a>
an infelicior esset, iudicare.</p>
</section><notes><section class="footnotes"><ul><li class="note" id="note_LCL447_548_1"><a class="footnoteCrossrefLink" href="#target_note_LCL447_548_1" title="Click to highlight in text"><sup class="lineRef">1</sup>posterior <span class="sc">mss.</span> (= “<span class="italic">worse</span>”) <span class="italic">should be retained</span>: protervior
<span class="italic">Lambinus</span>, <span class="italic">followed by Baiter</span>: probrosior <span class="italic">suggested by Butler-Cary. C. Gracchus frag.</span> 27 (Malcovati, <span class="italic">ORF<sup>2</sup></span>): omnium nationum postremissimum nequissimumque <span class="italic">supports</span>
posterior. <span class="italic">See</span> Pro Roscio Amerino, 137 (<span class="italic">G. Landgraf</span>, 1914).</a></li><script type="text/javascript">document.getElementById('note_LCL447_548_1').style.display = "none";</script></ul></section></notes></section>