<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

filii ne degenerassent a gravitate patria!) tantam laudem est adeptus, quod tribunus pl. solus ex toto illo collegio L. Scipioni auxilio fuit, inimicissimus et ipsius et fratris eius Africani, iuravitque in contione se in gratiam non redisse, sed alienum sibi videri dignitate
imperii, quo duces essent hostium Scipione triumphante ducti, eodem ipsum duci, qui triumphasset?
<span class="br"></span><span class="lineNumber">19</span><span class="br"></span>Quis plenior inimicorum fuit C. Mario? L. Crassus, M. Scaurus alieni,<a class="footnoteLink" href="#note_LCL447_562_1" id="target_note_LCL447_562_1"><sup>1</sup></a> inimici omnes Metelli. At ii non modo illum inimicum ex Gallia sententiis suis non detrahebant, sed ei propter rationem Gallici belli provinciam extra ordinem decernebant. Bellum in Gallia maximum gestum est; domitae sunt a Caesare maximae nationes, sed nondum legibus, nondum
iure certo, nondum satis firma pace devinctae.







</p></section><notes><section class="footnotes"><ul><li class="note" id="note_LCL447_562_1"><a class="footnoteCrossrefLink" href="#target_note_LCL447_562_1" title="Click to highlight in text"><sup class="lineRef">1</sup>Alini, aliine <span class="italic">mss.</span>: alieni <span class="italic">Madvig.</span></a></li><script type="text/javascript">document.getElementById('note_LCL447_562_1').style.display = "none";</script></ul></section></notes></section>