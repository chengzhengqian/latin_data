<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ac perennis cum C. Caesare reducit, reconciliat, restituit in gratiam.</p>
<p><span class="br"></span><span class="lineNumber">24</span><span class="br"></span>Quod volent denique homines existiment, nemini ego possum esse bene merenti de re publica non amicus.</p>
</section>
<section class="div2">
<p>X. Etenim, si iis, qui haec omnia flamma ac ferro delere voluerunt, non inimicitias solum, sed etiam bellum indixi atque intuli, cum partim mihi illorum familiares,<a class="footnoteLink" href="#note_LCL447_568_1" id="target_note_LCL447_568_1"><sup>1</sup></a> partim etiam me defendente capitis iudiciis essent liberati, cur eadem res publica, quae me in amicos inflammare potuit, inimicis placare non possit? Quod mihi odium cum P. Clodio fuit, nisi quod perniciosum patriae civem fore putabam, qui turpissima libidine incensus duas res sanctissimas, religionem et pudicitiam, uno scelere violasset? Num est igitur dubium ex iis rebus, quas is egit agitque cotidie, quin ego in illo oppugnando rei publicae plus quam otio meo, non nulli in eodem defendendo suo
<span class="br"></span><span class="lineNumber">25</span><span class="br"></span>plus otio quam communi prospexerint? Ego me a C. Caesare in re publica dissensisse fateor et sensisse vobiscum; sed nunc isdem vobis adsentior, cum quibus antea sentiebam. Vos enim, ad quos litteras L. Piso de suis rebus non audet mittere, qui Gabini litteras insigni quadam nota atque ignominia nova condemnastis,



</p></section><notes><section class="footnotes"><ul><li class="note" id="note_LCL447_568_1"><a class="footnoteCrossrefLink" href="#target_note_LCL447_568_1" title="Click to highlight in text"><sup class="lineRef">1</sup><span class="italic">Halm inserts</span> essent <span class="italic">after</span> familiares.</a></li><script type="text/javascript">document.getElementById('note_LCL447_568_1').style.display = "none";</script></ul></section></notes></section>