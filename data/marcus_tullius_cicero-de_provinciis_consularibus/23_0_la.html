<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">35</span><span class="br"></span>revirescent. Quare sit in eius tutela Gallia, cuius fidei, virtuti, felicitati commendata est. Qui si Fortunae
muneribus amplissimis ornatus saepius eius deae periculum facere nollet, si in patriam, si ad deos penates, si ad eam dignitatem, quam in civitate sibi propositam videt, si ad iucundissimos liberos, si ad clarissimum generum redire properaret, si in Capitolium
invehi victor cum illa insigni laude<a class="footnoteLink" href="#note_LCL447_582_1" id="target_note_LCL447_582_1"><sup>1</sup></a> gestiret, si denique timeret casum aliquem, qui illi tantum addere iam non potest, quantum auferre, nos tamen oporteret ab eodem illa omnia, a quo profligata sunt, confici velle. Cum vero ille suae gloriae iam pridem, rei publicae nondum satis fecerit et malit tamen tardius ad suorum laborum fructus pervenire quam non explere
susceptum rei publicae munus, nec imperatorem incensum ad rem publicam bene gerendam revocare nec totam Gallici belli rationem prope iam explicatam perturbare atque impedire debemus.</p>
</section>
<section class="div2">
<p><span class="br"></span><span class="lineNumber">36</span><span class="br"></span>XV. Nam illae sententiae virorum clarissimorum minime probandae sunt, quorum alter ulteriorem Galliam decernit cum Syria, alter citeriorem. Qui ulteriorem, omnia illa, de quibus disserui paulo ante, perturbat; simul ostendit eam se tenere<a class="footnoteLink" href="#note_LCL447_582_2" id="target_note_LCL447_582_2"><sup>2</sup></a> legem,







</p></section><notes><section class="footnotes"><ul><li class="note" id="note_LCL447_582_1"><a class="footnoteCrossrefLink" href="#target_note_LCL447_582_1" title="Click to highlight in text"><sup class="lineRef">1</sup>laude <span class="sc"><span class="italic">mss</span></span>.: laurea <span class="italic">Naugerius.</span></a></li><script type="text/javascript">document.getElementById('note_LCL447_582_1').style.display = "none";</script><li class="note" id="note_LCL447_582_2"><a class="footnoteCrossrefLink" href="#target_note_LCL447_582_2" title="Click to highlight in text"><sup class="lineRef">2</sup>se tenere <span class="italic">Madvig</span>: sentire most <span class="sc"><span class="italic">mss.</span></span>: se sancire <span class="italic">Halm</span>: se tueri <span class="italic">Kayser.</span></a></li><script type="text/javascript">document.getElementById('note_LCL447_582_2').style.display = "none";</script></ul></section></notes></section>