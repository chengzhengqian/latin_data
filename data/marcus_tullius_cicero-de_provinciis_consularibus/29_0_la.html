<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

debui<a class="footnoteLink" href="#note_LCL447_594_1" id="target_note_LCL447_594_1"><sup>1</sup></a>; si desertus, sibi fortasse providit; si etiam oppugnatus, ut quidam aut putant aut volunt, violata amicitia est, accepi iniuriam; inimicus esse debui, non nego; sed, si idem ille tum me salvum esse voluit, cum vos me ut carissimum filium desiderabatis, et si vos idem pertinere ad causam illam putabatis voluntatem
Caesaris a salute mea non abhorrere, et si illius voluntatis generum eius habeo testem, qui idem Italiam
in municipiis, populum Romanum in contione, vos mei semper cupidissimos in Capitolio ad meam salutem
incitavit,si denique Cn. Pompeius idem mihi testis de voluntate Caesaris et sponsor est illi de mea, nonne vobis videor et ultimi temporis recordatione et proximi memoria medium illud tristissimum tempus debere, si ex rerum natura non possim evellere, ex animo quidem certe excidere?</p>
<p><span class="br"></span><span class="lineNumber">44</span><span class="br"></span>Ego vero, si mihi non licet per aliquos ita gloriari, me dolorem atque inimicitias meas rei publicae concessisse,
si hoc magni cuiusdam hominis et persapientis videtur, utar hoc, quod non tam ad laudem adipiscendam
quam ad vitandam vituperationem valet, hominem me esse gratum et non modo tantis beneficiis, sed etiam mediocri hominum benevolentia commoveri.</p>
</section>
<section class="div2">
<p>XIX. A viris fortissimis et de me optime meritis






</p></section><notes><section class="footnotes"><ul><li class="note" id="note_LCL447_594_1"><a class="footnoteCrossrefLink" href="#target_note_LCL447_594_1" title="Click to highlight in text"><sup class="lineRef">1</sup><span class="italic">The common <span class="sc">mss.</span> reading is debuit, i.e.</span> “<span class="italic">Caesar was under no obligation to assist me.</span>”</a></li><script type="text/javascript">document.getElementById('note_LCL447_594_1').style.display = "none";</script></ul></section></notes></section>