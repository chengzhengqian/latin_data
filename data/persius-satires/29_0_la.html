<section class="div1 language" lang="la"><header><hgroup><h1>Persius</h1></hgroup></header><section class="div2">
<p class="lineGroup">
<span class="line">“vindicta postquam meus a praetore recessi,</span><span class="linebreak"></span>
<span class="line">cur mihi non liceat, iussit quodcumque voluntas,</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>excepto siquid Masuri rubrica vetabit?”</span><span class="linebreak"></span>
<span class="line">disce, sed ira cadat naso rugosaque sanna,</span><span class="linebreak"></span>
<span class="line">dum veteres avias tibi de pulmone revello.</span><span class="linebreak"></span>
<span class="line">non praetoris erat stultis dare tenuia rerum</span><span class="linebreak"></span>
<span class="line">officia atque usum rapidae permittere vitae;</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>sambucam citius caloni aptaveris alto.</span><span class="linebreak"></span>
<span class="line">stat contra ratio et secretam garrit in aurem,</span><span class="linebreak"></span>
<span class="line">ne liceat facere id quod quis vitiabit agendo.</span><span class="linebreak"></span>
<span class="line">publica lex hominum naturaque continet hoc fas,</span><span class="linebreak"></span>
<span class="line">ut teneat vetitos inscitia debilis actus.</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>diluis elleborum, certo conpescere puncto</span><span class="linebreak"></span>
<span class="line">nescius examen? vetat hoc natura medendi.</span><span class="linebreak"></span>
<span class="line">navem si poscat sibi peronatus arator</span><span class="linebreak"></span>
<span class="line">luciferi rudis, exclamet Melicerta perisse</span><span class="linebreak"></span>
<span class="line">frontem de rebus. tibi recto vivere talo</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>ars dedit et veris speciem dinoscere calles,</span><span class="linebreak"></span>
<span class="line">ne qua subaerato mendosum tinniat auro?</span><span class="linebreak"></span>
<span class="line">quaeque sequenda forent quaeque evitanda vicissim,</span><span class="linebreak"></span>
<span class="line">illa prius creta, mox haec carbone notasti?</span><span class="linebreak"></span>
<span class="line">es modicus voti, presso lare, dulcis amicis?</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>iam nunc adstringas, iam nunc granaria laxes,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_104_105"><sup class="lineRef">105</sup>veris speciem P: veri speciem N: veri specimen αXΦ</li></ul></section></notes></section>