<section class="div1 language" lang="la"><header><hgroup><h1>Persius</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">55</span><span class="br"></span>deque avia nihilum superest, accedo Bovillas,</span><span class="linebreak"></span>
<span class="line">clivumque ad Virbi praesto est mihi Manius heres.</span><span class="linebreak"></span>
<span class="line">“progenies terrae?” quaere ex me quis mihi quartus</span><span class="linebreak"></span>
<span class="line">sit pater: haut prompte, dicam tamen; adde etiam unum,</span><span class="linebreak"></span>
<span class="line">unum etiam: terrae est iam filius et mihi ritu</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>Manius hic generis prope maior avunculus exit.</span><span class="linebreak"></span>
<span class="line">qui prior es, cur me in decursu lampada poscis?</span><span class="linebreak"></span>
<span class="line indent1">Sum tibi Mercurius; venio deus huc ego ut ille</span><span class="linebreak"></span>
<span class="line">pingitur. an renuis? vis tu gaudere relictis?</span><span class="linebreak"></span>
<span class="line">“dest aliquid summae.” minui mihi, sed tibi totum est</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>quidquid id est. ubi sit, fuge quaerere, quod mihi</span><span class="linebreak"></span>
<span class="line indent2">quondam</span><span class="linebreak"></span>
<span class="line">legarat Tadius, neu dicta, “pone paterna,</span><span class="linebreak"></span>
<span class="line">fenoris accedat merces, hinc exime sumptus,</span><span class="linebreak"></span>
<span class="line">quid relicum est?” relicum? nunc nunc inpensius ungue,</span><span class="linebreak"></span>
<span class="line">ungue, puer, caules. mihi festa luce coquatur</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>urtica et fissa fumosum sinciput aure,</span><span class="linebreak"></span>
<span class="line">ut tuus iste nepos olim satur anseris extis,</span><span class="linebreak"></span>
<span class="line">cum morosa vago singultiet inguine vena,</span><span class="linebreak"></span>
<span class="line">patriciae inmeiat volvae? mihi trama figurae</span><span class="linebreak"></span>
<span class="line">sit reliqua, ast illi tremat omento popa venter?</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>vende animam lucro, mercare atque excute sollers</span><span class="linebreak"></span>
<span class="line">omne latus mundi, ne sit praestantior alter</span><span class="linebreak"></span>
</p>
</section><notes></notes></section>