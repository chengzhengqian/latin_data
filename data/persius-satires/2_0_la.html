<section class="div1 language" lang="la"><header><hgroup><h1>Persius</h1></hgroup></header><section class="div2">
<p class="lineGroup">
<span class="line">et natalicia tandem cum sardonyche albus</span><span class="linebreak"></span>
<span class="line">sede leges celsa, liquido cum plasmate guttur</span><span class="linebreak"></span>
<span class="line">mobile conlueris, patranti fractus ocello.</span><span class="linebreak"></span>
<span class="line">tunc neque more probo videas nec voce serena</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>ingentis trepidare Titos, cum carmina lumbum</span><span class="linebreak"></span>
<span class="line">intrant et tremulo scalpuntur ubi intima versu.</span><span class="linebreak"></span>
<span class="line">tun, vetule, auriculis alienis colligis escas,</span><span class="linebreak"></span>
<span class="line">articulis quibus et dicas cute perditus “ohe”?</span><span class="linebreak"></span>
<span class="line">“quo didicisse, nisi hoc fermentum et quae semel intus</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>innata est rupto iecore exierit caprificus?”</span><span class="linebreak"></span>
<span class="line">en pallor seniumque! o mores, usque adeone</span><span class="linebreak"></span>
<span class="line">scire tuum nihil est nisi te scire hoc sciat alter?</span><span class="linebreak"></span>
<span class="line">“at pulchrum est digito monstrari et dicier ‘hic est.’</span><span class="linebreak"></span>
<span class="line">ten cirratorum centum dictata fuisse</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>pro nihilo pendes?” ecce inter pocula quaerunt</span><span class="linebreak"></span>
<span class="line">Romulidae saturi quid dia poemata narrent.</span><span class="linebreak"></span>
<span class="line">hic aliquis, cui circum umeros hyacinthina laena est,</span><span class="linebreak"></span>
<span class="line">rancidulum quiddam balba de nare locutus</span><span class="linebreak"></span>
<span class="line">Phyllidas, Hypsipylas, vatum et plorabile siquid,</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>eliquat ac tenero subplantat verba palato.</span><span class="linebreak"></span>
<span class="line">adsensere viri: nunc non cinis ille poetae</span><span class="linebreak"></span>
<span class="line">felix? non levior cippus nunc inprimit ossa?</span><span class="linebreak"></span>
<span class="line">laudant convivae: nunc non e manibus illis,</span><span class="linebreak"></span>
<span class="line">nunc non e tumulo fortunataque favilla</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>nascentur violae? “rides” ait “et nimis uncis</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_50_23"><sup class="lineRef">23</sup>articulis <span class="italic">Madvig</span>: auriculis PαXΦSΣ</li><li class="note text" id="note_LCL091_50_24"><sup class="lineRef">24</sup>quo PGLMRS: quod αXNS</li></ul></section></notes></section>