<section class="div1 language" lang="la"><header><hgroup><h1>Persius</h1></hgroup></header><section class="div2">
<span class="label"><span class="ac">Satire 6</span></span>
<p class="lineGroup">
<span class="line">Admovit iam bruma foco te, Basse, Sabino?</span><span class="linebreak"></span>
<span class="line">iamne lyra et tetrico vivunt tibi pectine chordae?</span><span class="linebreak"></span>
<span class="line">mire opifex numeris veterum primordia vocum</span><span class="linebreak"></span>
<span class="line">atque marem strepitum fidis intendisse Latinae,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>mox iuvenes agitare iocos et pollice honesto</span><span class="linebreak"></span>
<span class="line">egregios lusisse senes. mihi nunc Ligus ora</span><span class="linebreak"></span>
<span class="line">intepet hibernatque meum mare, qua latus ingens</span><span class="linebreak"></span>
<span class="line">dant scopuli et multa litus se valle receptat.</span><span class="linebreak"></span>
<span class="line">“Lunai portum, est operae, cognoscite, cives.”</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>cor iubet hoc Enni, postquam destertuit esse</span><span class="linebreak"></span>
<span class="line">Maeonides Quintus pavone ex Pythagoreo.</span><span class="linebreak"></span>
<span class="line">hic ego securus volgi et quid praeparet auster</span><span class="linebreak"></span>
<span class="line">infelix pecori, securus et angulus ille</span><span class="linebreak"></span>
<span class="line">vicini nostro quia pinguior, etsi adeo omnes</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>ditescant orti peioribus, usque recusem</span><span class="linebreak"></span>
<span class="line">curvus ob id minui senio aut cenare sine uncto</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_116_6"><sup class="lineRef">6</sup>egregios . . . senes Φ: egregius . . . senex PαVGL</li><li class="note text" id="note_LCL091_116_9"><sup class="lineRef">9</sup>cognoscite αVΦ: cognoscere PΣ</li></ul></section></notes></section>