<section class="div1 language" lang="la"><header><hgroup><h1>Persius</h1></hgroup></header><section class="div2">
<p class="lineGroup">
<span class="line">“tune bona incolumis minuas?” et Bestius urguet</span><span class="linebreak"></span>
<span class="line">doctores Graios: “ita fit; postquam sapere Vrbi</span><span class="linebreak"></span>
<span class="line">cum pipere et palmis venit nostrum hoc maris expers,</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>fenisecae crasso vitiarunt unguine pultes.”</span><span class="linebreak"></span>
<span class="line">haec cinere ulterior metuas? at tu, meus heres</span><span class="linebreak"></span>
<span class="line">quisquis eris, paulum a turba seductior audi.</span><span class="linebreak"></span>
<span class="line">o bone, num ignoras? missa est a Caesare laurus</span><span class="linebreak"></span>
<span class="line">insignem ob cladem Germanae pubis et aris</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>frigidus excutitur cinis ac iam postibus arma,</span><span class="linebreak"></span>
<span class="line">iam chlamydas regum, iam lutea gausapa captis</span><span class="linebreak"></span>
<span class="line">essedaque ingentesque locat Caesonia Rhenos.</span><span class="linebreak"></span>
<span class="line">dis igitur genioque ducis centum paria ob res</span><span class="linebreak"></span>
<span class="line">egregie gestas induco. quis vetat? aude.</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>vae, nisi conives. oleum artocreasque popello</span><span class="linebreak"></span>
<span class="line">largior. an prohibes? dic clare. “non adeo” inquis</span><span class="linebreak"></span>
<span class="line">“exossatus ager iuxta est.” age, si mihi nulla</span><span class="linebreak"></span>
<span class="line">iam reliqua ex amitis, patruelis nulla, proneptis</span><span class="linebreak"></span>
<span class="line">nulla manet patrui, sterilis matertera vixit</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_120_51"><sup class="lineRef">51</sup>adeo α <span class="italic">Leid.Voss.13</span>: audeo PVΦS</li></ul></section></notes></section>