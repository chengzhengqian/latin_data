<section class="div1 language" lang="la"><header><hgroup><h1>Persius</h1></hgroup></header><section class="div2">
<p class="lineGroup">
<span class="line">esto age. sed grandes patinae tuccetaque crassa</span><span class="linebreak"></span>
<span class="line">adnuere his superos vetuere Iovemque morantur.</span><span class="linebreak"></span>
<span class="line">rem struere exoptas caeso bove Mercuriumque</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>arcessis fibra: “da fortunare Penatis,</span><span class="linebreak"></span>
<span class="line">da pecus et gregibus fetum.” quo, pessime, pacto,</span><span class="linebreak"></span>
<span class="line">tot tibi cum in flamma iunicum omenta liquescant?</span><span class="linebreak"></span>
<span class="line">et tamen hic extis et opimo vincere ferto</span><span class="linebreak"></span>
<span class="line">intendit: “iam crescit ager, iam crescit ovile,</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>iam dabitur, iam iam”—donec deceptus et exspes</span><span class="linebreak"></span>
<span class="line">nequiquam fundo suspiret nummus in imo.</span><span class="linebreak"></span>
<span class="line indent1">Si tibi creterras argenti incusaque pingui</span><span class="linebreak"></span>
<span class="line">auro dona feram, sudes et pectore laevo</span><span class="linebreak"></span>
<span class="line">excutiat guttas laetari praetrepidum cor.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>hinc illud subiit, auro sacras quod ovato</span><span class="linebreak"></span>
<span class="line">perducis facies. “nam fratres inter aenos,</span><span class="linebreak"></span>
<span class="line">somnia pituita qui purgatissima mittunt,</span><span class="linebreak"></span>
<span class="line">praecipui sunto sitque illis aurea barba.”</span><span class="linebreak"></span>
<span class="line">aurum vasa Numae Saturniaque inpulit aera</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>Vestalisque urnas et Tuscum fictile mutat.</span><span class="linebreak"></span>
<span class="line indent1">O curvae in terris animae et caelestium inanis,</span><span class="linebreak"></span>
<span class="line">quid iuvat hoc, templis nostros inmittere mores</span><span class="linebreak"></span>
<span class="line">et bona dis ex hac scelerata ducere pulpa?</span><span class="linebreak"></span>
<span class="line">haec sibi corrupto casiam dissolvit olivo,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_68_45"><sup class="lineRef">45</sup>arcessis CL: accessis α: accersis PXΦ</li></ul></section></notes></section>