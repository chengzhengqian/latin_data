<section class="div1 language" lang="la"><header><hgroup><h1>Persius</h1></hgroup></header><section class="div2">
<span class="label"><span class="ac">Satire 2</span></span>
<p class="lineGroup">
<span class="line">Hunc, Macrine, diem numera meliore lapillo,</span><span class="linebreak"></span>
<span class="line">qui tibi labentis apponit candidus annos.</span><span class="linebreak"></span>
<span class="line">funde merum genio. non tu prece poscis emaci</span><span class="linebreak"></span>
<span class="line">quae nisi seductis nequeas committere divis;</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>at bona pars procerum tacita libabit acerra.</span><span class="linebreak"></span>
<span class="line">haut cuivis promptum est murmurque humilisque</span><span class="linebreak"></span>
<span class="line indent2">susurros</span><span class="linebreak"></span>
<span class="line">tollere de templis et aperto vivere voto.</span><span class="linebreak"></span>
<span class="line">“mens bona, fama, fides,” haec clare et ut audiat hospes;</span><span class="linebreak"></span>
<span class="line">illa sibi introrsum et sub lingua murmurat: “o si</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>ebulliat patruus, praeclarum funus!” et “o si</span><span class="linebreak"></span>
<span class="line">sub rastro crepet argenti mihi seria dextro</span><span class="linebreak"></span>
<span class="line">Hercule! pupillumve utinam, quem proximus heres</span><span class="linebreak"></span>
<span class="line">inpello, expungam; nam et est scabiosus et acri</span><span class="linebreak"></span>
<span class="line">bile tumet. Nerio iam tertia conditur uxor.”</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>haec sancte ut poscas, Tiberino in gurgite mergis</span><span class="linebreak"></span>
<span class="line">mane caput bis terque et noctem flumine purgas.</span><span class="linebreak"></span>
<span class="line">heus age, responde (minimum est quod scire laboro)</span><span class="linebreak"></span>
<span class="line">de Iove quid sentis? estne ut praeponere cures</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_64_2"><sup class="lineRef">2</sup>apponit αXΦSΣ: apponet PN</li></ul></section></notes></section>