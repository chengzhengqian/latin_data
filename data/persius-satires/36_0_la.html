<section class="div1 language" lang="la"><header><hgroup><h1>Persius</h1></hgroup></header><section class="div2">
<p class="lineGroup">
<span class="line">et signum in vapida naso tetigisse lagoena.</span><span class="linebreak"></span>
<span class="line">discrepet his alius. geminos, horoscope, varo</span><span class="linebreak"></span>
<span class="line">producis genio: solis natalibus est qui</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>tinguat holus siccum muria vafer in calice empta,</span><span class="linebreak"></span>
<span class="line">ipse sacrum inrorans patinae piper; hic bona dente</span><span class="linebreak"></span>
<span class="line">grandia magnanimus peragit puer. utar ego, utar,</span><span class="linebreak"></span>
<span class="line">nec rhombos ideo libertis ponere lautus</span><span class="linebreak"></span>
<span class="line">nec tenuis sollers turdarum nosse salivas.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>messe tenus propria vive et granaria (fas est)</span><span class="linebreak"></span>
<span class="line">emole. quid metuas? occa et seges altera in herba est.</span><span class="linebreak"></span>
<span class="line">“at vocat officium, trabe rupta Bruttia saxa</span><span class="linebreak"></span>
<span class="line">prendit amicus inops remque omnem surdaque vota</span><span class="linebreak"></span>
<span class="line">condidit Ionio, iacet ipse in litore et una</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>ingentes de puppe dei iamque obvia mergis</span><span class="linebreak"></span>
<span class="line">costa ratis lacerae.” nunc et de caespite vivo</span><span class="linebreak"></span>
<span class="line">frange aliquid, largire inopi, ne pictus oberret</span><span class="linebreak"></span>
<span class="line">caerulea in tabula. sed cenam funeris heres</span><span class="linebreak"></span>
<span class="line">negleget iratus quod rem curtaveris; urnae</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>ossa inodora dabit, seu spirent cinnama surdum</span><span class="linebreak"></span>
<span class="line">seu ceraso peccent casiae nescire paratus.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_118_23"><sup class="lineRef">23</sup>rombos PCGLNSΣ: scombros αVMRW</li><li class="note text" id="note_LCL091_118_24"><sup class="lineRef">24</sup>turdarum PGLNWΣ: turdorum αVCMR</li><li class="note text" id="note_LCL091_118_35"><sup class="lineRef">35</sup>inodora PVΦ<span class="italic">Sang</span>.SΣ: inhonora αΣ</li></ul></section></notes></section>