<section class="div1 language" lang="la"><header><hgroup><h1>Persius</h1></hgroup></header><section class="div2">
<p class="lineGroup">
<span class="line">naribus indulges. an erit qui velle recuset</span><span class="linebreak"></span>
<span class="line">os populi meruisse et cedro digna locutus</span><span class="linebreak"></span>
<span class="line">linquere nec scombros metuentia carmina nec tus?”</span><span class="linebreak"></span>
<span class="line indent1">Quisquis es, o modo quem ex adverso dicere feci,</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>non ego cum scribo, si forte quid aptius exit,</span><span class="linebreak"></span>
<span class="line">quando haec rara avis est, si quid tamen aptius exit,</span><span class="linebreak"></span>
<span class="line">laudari metuam; neque enim mihi cornea fibra est.</span><span class="linebreak"></span>
<span class="line">sed recti finemque extremumque esse recuso</span><span class="linebreak"></span>
<span class="line">“euge” tuum et “belle.” nam “belle” hoc excute totum:</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>quid non intus habet? non hic est Ilias Atti</span><span class="linebreak"></span>
<span class="line">ebria veratro? non siqua elegidia crudi</span><span class="linebreak"></span>
<span class="line">dictarunt proceres? non quidquid denique lectis</span><span class="linebreak"></span>
<span class="line">scribitur in citreis? calidum scis ponere sumen,</span><span class="linebreak"></span>
<span class="line">scis comitem horridulum trita donare lacerna,</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>et “verum” inquis “amo, verum mihi dicite de me.”</span><span class="linebreak"></span>
<span class="line">qui pote? vis dicam? nugaris, cum tibi, calve,</span><span class="linebreak"></span>
<span class="line">pinguis aqualiculus propenso sesquipede extet.</span><span class="linebreak"></span>
<span class="line">o Iane, a tergo quem nulla ciconia pinsit</span><span class="linebreak"></span>
<span class="line">nec manus auriculas imitari mobilis albas</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>nec linguae quantum sitiat canis Apula tantum.</span><span class="linebreak"></span>
<span class="line">vos, o patricius sanguis, quos vivere fas est</span><span class="linebreak"></span>
<span class="line">occipiti caeco, posticae occurrite sannae.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_52_60"><sup class="lineRef">60</sup>tantum W: tantae Φ</li></ul></section></notes></section>