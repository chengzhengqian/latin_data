<section class="div1 language" lang="la"><header><hgroup><h1>Persius</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">85</span><span class="br"></span>hoc est quod palles? cur quis non prandeat hoc est?’</span><span class="linebreak"></span>
<span class="line">his populus ridet, multumque torosa iuventus</span><span class="linebreak"></span>
<span class="line">ingeminat tremulos naso crispante cachinnos.</span><span class="linebreak"></span>
<span class="line indent1">‘Inspice, nescio quid trepidat mihi pectus et aegris</span><span class="linebreak"></span>
<span class="line">faucibus exsuperat gravis halitus, inspice sodes’</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>qui dicit medico, iussus requiescere, postquam</span><span class="linebreak"></span>
<span class="line">tertia conpositas vidit nox currere venas,</span><span class="linebreak"></span>
<span class="line">de maiore domo modice sitiente lagoena</span><span class="linebreak"></span>
<span class="line">lenia loturo sibi Surrentina rogabit.</span><span class="linebreak"></span>
<span class="line">‘heus bone, tu palles.’ ‘nihil est.’ ‘videas tamen istuc,</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>quidquid id est. surgit tacite tibi lutea pellis.’</span><span class="linebreak"></span>
<span class="line">‘at tu deterius palles, ne sis mihi tutor.</span><span class="linebreak"></span>
<span class="line">iam pridem hunc sepeli; tu restas.’ ‘perge, tacebo.’</span><span class="linebreak"></span>
<span class="line">turgidus hic epulis atque albo ventre lavatur,</span><span class="linebreak"></span>
<span class="line">gutture sulpureas lente exhalante mefites.</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>sed tremor inter vina subit calidumque trientem</span><span class="linebreak"></span>
<span class="line">excutit e manibus, dentes crepuere retecti,</span><span class="linebreak"></span>
<span class="line">uncta cadunt laxis tunc pulmentaria labris.</span><span class="linebreak"></span>
<span class="line">hinc tuba, candelae, tandemque beatulus alto</span><span class="linebreak"></span>
<span class="line">conpositus lecto crassisque lutatus amomis</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>in portam rigidas calces extendit. at illum</span><span class="linebreak"></span>
<span class="line">hesterni capite induto subiere Quirites.”</span><span class="linebreak"></span>
<span class="line indent1">Tange, miser, venas et pone in pectore dextram;</span><span class="linebreak"></span>
<span class="line">nil calet hic. summosque pedes attinge manusque;</span><span class="linebreak"></span>
<span class="line">non frigent. “visa est si forte pecunia, sive</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>candida vicini subrisit molle puella,</span><span class="linebreak"></span>
<span class="line">cor tibi rite salit? positum est algente catino</span><span class="linebreak"></span>
</p>
</section><notes></notes></section>