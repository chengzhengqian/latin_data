<section class="div1 language" lang="la"><header><hgroup><h1>Persius</h1></hgroup></header><section class="div2">
<p class="lineGroup">
<span class="line">nam et luctata canis nodum abripit, et tamen illi,</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>cum fugit, a collo trahitur pars longa catenae.</span><span class="linebreak"></span>
<span class="line">“Dave, cito, hoc credas iubeo, finire dolores</span><span class="linebreak"></span>
<span class="line">praeteritos meditor” (crudum Chaerestratus unguem</span><span class="linebreak"></span>
<span class="line">adrodens ait haec). “an siccis dedecus obstem</span><span class="linebreak"></span>
<span class="line">cognatis? an rem patriam rumore sinistro</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>limen ad obscenum frangam, dum Chrysidis udas</span><span class="linebreak"></span>
<span class="line">ebrius ante fores extincta cum face canto?”</span><span class="linebreak"></span>
<span class="line">“euge, puer, sapias, dis depellentibus agnam</span><span class="linebreak"></span>
<span class="line">percute.” “sed censen plorabit, Dave, relicta?”</span><span class="linebreak"></span>
<span class="line">“nugaris. solea, puer, obiurgabere rubra,</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>ne trepidare velis atque artos rodere casses.</span><span class="linebreak"></span>
<span class="line">nunc ferus et violens; at, si vocet, haut mora dicas</span><span class="linebreak"></span>
<span class="line">‘quidnam igitur faciam? nec nunc, cum arcessat et ultro</span><span class="linebreak"></span>
<span class="line">supplicet, accedam?’ si totus et integer illinc</span><span class="linebreak"></span>
<span class="line">exieras, nec nunc.” hic hic quod quaerimus, hic est,</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>non in festuca, lictor quam iactat ineptus.</span><span class="linebreak"></span>
<span class="line">ius habet ille sui palpo, quem ducit hiantem</span><span class="linebreak"></span>
<span class="line">cretata Ambitio? “vigila et cicer ingere large</span><span class="linebreak"></span>
<span class="line">rixanti populo, nostra ut Floralia possint</span><span class="linebreak"></span>
<span class="line">aprici meminisse senes.” quid pulchrius? at cum</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>Herodis venere dies unctaque fenestra</span><span class="linebreak"></span>
<span class="line">dispositae pinguem nebulam vomuere lucernae</span><span class="linebreak"></span>
<span class="line">portantes violas rubrumque amplexa catinum</span><span class="linebreak"></span>
<span class="line">cauda natat thynni, tumet alba fidelia vino,</span><span class="linebreak"></span>
</p>
</section><notes></notes></section>