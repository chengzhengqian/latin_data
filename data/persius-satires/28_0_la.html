<section class="div1 language" lang="la"><header><hgroup><h1>Persius</h1></hgroup></header><section class="div2">
<p class="lineGroup">
<span class="line">fruge Cleanthea. petite hinc, puerique senesque,</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>finem animo certum miserisque viatica canis.</span><span class="linebreak"></span>
<span class="line">“cras hoc fiet.” idem cras fiet. “quid? quasi magnum</span><span class="linebreak"></span>
<span class="line">nempe diem donas!” sed cum lux altera venit,</span><span class="linebreak"></span>
<span class="line">iam cras hesternum consumpsimus; ecce aliud cras</span><span class="linebreak"></span>
<span class="line">egerit hos annos et semper paulum erit ultra.</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>nam quamvis prope te, quamvis temone sub uno</span><span class="linebreak"></span>
<span class="line">vertentem sese frustra sectabere canthum,</span><span class="linebreak"></span>
<span class="line">cum rota posterior curras et in axe secundo.</span><span class="linebreak"></span>
<span class="line indent1">Libertate opus est. non hac, ut quisque Velina</span><span class="linebreak"></span>
<span class="line">Publius emeruit, scabiosum tesserula far</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>possidet. heu steriles veri, quibus una Quiritem</span><span class="linebreak"></span>
<span class="line">vertigo facit! hic Dama est non tresis agaso,</span><span class="linebreak"></span>
<span class="line">vappa lippus et in tenui farragine mendax.</span><span class="linebreak"></span>
<span class="line">verterit hunc dominus, momento turbinis exit</span><span class="linebreak"></span>
<span class="line">Marcus Dama. papae! “Marco spondente recusas</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>credere tu nummos?” “Marco sub iudice palles?”</span><span class="linebreak"></span>
<span class="line">“Marcus dixit, ita est.” “adsigna, Marce, tabellas.”</span><span class="linebreak"></span>
<span class="line">haec mera libertas, hoc nobis pillea donant.</span><span class="linebreak"></span>
<span class="line">“an quisquam est alius liber, nisi ducere vitam</span><span class="linebreak"></span>
<span class="line">cui licet ut libuit? licet ut volo vivere, non sum</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>liberior Bruto?” “mendose colligis” inquit</span><span class="linebreak"></span>
<span class="line">Stoicus hic aurem mordaci lotus aceto,</span><span class="linebreak"></span>
<span class="line">“hoc relicum accipio, ‘licet’ illud et ‘ut volo’ tolle.”</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_102_66"><sup class="lineRef">66</sup>fiet PCLNS: fiat αVXGW</li></ul></section></notes></section>