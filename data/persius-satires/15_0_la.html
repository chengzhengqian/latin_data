<section class="div1 language" lang="la"><header><hgroup><h1>Persius</h1></hgroup></header><section class="div2">
<p class="lineGroup">
<span class="line">poscis et iratus mammae lallare recusas?”</span><span class="linebreak"></span>
<span class="line">an tali studeam calamo? “cui verba? quid istas</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>succinis ambages? tibi luditur. effluis amens,</span><span class="linebreak"></span>
<span class="line">contemnere. sonat vitium, percussa maligne</span><span class="linebreak"></span>
<span class="line">respondet viridi non cocta fidelia limo.</span><span class="linebreak"></span>
<span class="line">udum et molle lutum es, nunc nunc properandus et acri</span><span class="linebreak"></span>
<span class="line">fingendus sine fine rota. sed rure paterno</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>est tibi far modicum, purum et sine labe salinum</span><span class="linebreak"></span>
<span class="line">(quid metuas?) cultrixque foci secura patella.</span><span class="linebreak"></span>
<span class="line">hoc satis? an deceat pulmonem rumpere ventis</span><span class="linebreak"></span>
<span class="line">stemmate quod Tusco ramum millesime ducis</span><span class="linebreak"></span>
<span class="line">censoremve tuum vel quod trabeate salutas?</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>ad populum phaleras! ego te intus et in cute novi.</span><span class="linebreak"></span>
<span class="line">non pudet ad morem discincti vivere Nattae.</span><span class="linebreak"></span>
<span class="line">sed stupet hic vitio et fibris increvit opimum</span><span class="linebreak"></span>
<span class="line">pingue, caret culpa, nescit quid perdat, et alto</span><span class="linebreak"></span>
<span class="line">demersus summa rursus non bullit in unda.</span><span class="linebreak"></span>
<span class="line indent1"><span class="br"></span><span class="lineNumber">35</span><span class="br"></span>Magne pater divum, saevos punire tyrannos</span><span class="linebreak"></span>
<span class="line">haut alia ratione velis, cum dira libido</span><span class="linebreak"></span>
<span class="line">moverit ingenium ferventi tincta veneno:</span><span class="linebreak"></span>
<span class="line">virtutem videant intabescantque relicta.</span><span class="linebreak"></span>
<span class="line">anne magis Siculi gemuerunt aera iuvenci</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>et magis auratis pendens laquearibus ensis</span><span class="linebreak"></span>
<span class="line">purpureas subter cervices terruit, ‘imus,</span><span class="linebreak"></span>
</p>
</section><notes></notes></section>