<section class="div1 language" lang="la"><header><hgroup><h1>Opellius Macrinus</h1></hgroup></header><section class="div2"><p class="noindent">
<span class="br"></span><span class="lineNumber">5</span><span class="br"></span>innotuit. erat praeterea Maesa ipsa ditissima, ex quo etiam Heliogabalus luxuriosissimus. qua promittente <span class="br"></span><span class="lineNumber">6</span><span class="br"></span>militibus legiones abductae sunt a Macrino. Suscepta enim illa noctu in oppidum cum suis, nepos eius Antoninus appellatus est imperii delatis insignibus.</p>
</section>
<section class="div2">
<p>X. Haec ubi sunt Macrino apud Antiochiam posito nuntiata, miratus audaciam muliebrem, simul etiam contemnens, Iulianum praefectum ad obsidendos eos <span class="br"></span><span class="lineNumber">2</span><span class="br"></span>cum legionibus misit. quibus cum Antoninus ostenderetur, miro amore in eum omnibus inclinatis occiso</p>
<span class="br"></span><span class="lineNumber">3</span><span class="br"></span><p>Iuliano praefecto ad eum omnes transierunt. dein parte exercitus coniuncta, venit contra Macrinum Antoninus contra se festinantem, commissoque proelio Macrinus est victus proditione militum eius et amore Antonini. fugiens sane Macrinus cum paucis et filio in vico quodam Bithyniae occisus est cum Diadumeno, ablatumque eius caput est et ad Antoninum perlatum.</p>
<span class="br"></span><span class="lineNumber">4</span><span class="br"></span><p>Sciendum praeterea quod Caesar fuisse dicitur non
<span class="br"></span><span class="lineNumber"></span><span class="br"></span>
</p></section><notes></notes></section>