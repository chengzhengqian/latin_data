<section class="div1 language" lang="la"><header><hgroup><h1>Opellius Macrinus</h1></hgroup></header><section class="div2"><p class="noindent">
<span class="br"></span><span class="lineNumber">8</span><span class="br"></span>maxime diligitis.” item infra: “Antonino autem divinos honores et miles decrevit, et nos decernimus et vos, patres conscripti, ut decernatis, cum possimus imperatorio iure praecipere, tamen rogamus, dicantes ei<a class="footnoteLink" href="#note_LCL140_62_1" id="target_note_LCL140_62_1"><sup>1</sup></a> duas statuas equestres, pedestres<a class="footnoteLink" href="#note_LCL140_62_2" id="target_note_LCL140_62_2"><sup>2</sup></a> duas habitu militari, sedentes civili habitu duas, item Divo Severo <span class="br"></span><span class="lineNumber">9</span><span class="br"></span>duas triumphales. quae omnia, patres conscripti, vos impleri iubebitis nobis religiose pro prioribus ambientibus.”</p>
</section>
<section class="div2">
<p>VII. Lectis igitur in senatu litteris contra opinionem omnium et mortem Antonini senatus gratanter accepit et Opilium Macrinum libertatem publicam curaturum sperans primum in patricios allegit, novum hominem <span class="br"></span><span class="lineNumber">2</span><span class="br"></span>et qui paulo ante procurator privatae fuisset. eundem, cum scriba pontificius esset, quos hodie pontifices minores vocant, pontificem Maximum appellavit Pii <span class="br"></span><span class="lineNumber">3</span><span class="br"></span>nomine decreto. diu tamen lectis litteris, cum omnino <span class="br"></span><span class="lineNumber">4</span><span class="br"></span>nemo crederet de Antonini morte, silentium fuit. sed posteaquam constitit occisum, senatus in eum velut in tyrannum invectus est. denique statim Macrino et proconsulare imperium et potestatem tribuniciam detulerunt.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL140_62_1"><a class="footnoteCrossrefLink" href="#target_note_LCL140_62_1" title="Click to highlight in text"><sup class="lineRef">1</sup><span class="italic">ei</span> Golisch, Peter<sup>2</sup>; <span class="italic">et</span> P, Peter<sup>1</sup></a></li><script type="text/javascript">document.getElementById('note_LCL140_62_1').style.display = "none";</script><li class="note inline" id="note_LCL140_62_2"><a class="footnoteCrossrefLink" href="#target_note_LCL140_62_2" title="Click to highlight in text"><sup class="lineRef">2</sup><span class="italic">pedes</span> P.</a></li><script type="text/javascript">document.getElementById('note_LCL140_62_2').style.display = "none";</script></ul></section></notes></section>