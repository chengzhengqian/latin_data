<section class="div1 language" lang="la"><header><hgroup><h1>Opellius Macrinus</h1></hgroup></header><section class="div2"><p class="noindent">
<span class="br"></span><span class="lineNumber">5</span><span class="br"></span>adduci eos iussit interrogavitque utrum esset factum. quod cum constitisset, duos boves mirae magnitudinis vivos subito aperiri iussit atque his singulos milites inseri capitibus, ut secum conloqui possent, exsertis; itaque poena hos adfecit, cum ne adulteris quidem talia apud maiores vel sui temporis essent constituta <span class="br"></span><span class="lineNumber">6</span><span class="br"></span>supplicia. pugnavit tamen et contra Parthos et contra Armenios et contra Arabas, quos Eudaemones vocant, non minus fortiter quam feliciter.</p>
<span class="br"></span><span class="lineNumber">7</span><span class="br"></span><p>Tribunum, qui excubias deseri passus est, carpento rotali subteradnexum per totum iter vivum atque <span class="br"></span><span class="lineNumber">8</span><span class="br"></span>exanimum traxit. reddidit etiam Mezentii supplicium, quo ille vivos mortuis inligabat et ad mortem <span class="br"></span><span class="lineNumber">9</span><span class="br"></span>cogebat longa tabe confectos. unde etiam in Circo, cum favor publicus in Diadumenum se proseruisset, adclamatum:</p>
<blockquote><p>
<span class="line">“Egregius forma iuvenis,”</span><span class="linebreak"></span>
<span class="line indent8">“cui pater haud Mezentius esset.”</span><span class="linebreak"></span>
</p></blockquote>
<span class="br"></span><span class="lineNumber">10</span><span class="br"></span><p class="noindent">vivos etiam homines parietibus inclusit et struxit. adulterii reos semper vivos simul incendit iunctis corporibus. servos qui dominis fugissent reppertos <span class="br"></span><span class="lineNumber">11</span><span class="br"></span>ad gladium ludi deputavit. delatores, si non probarent,
<span class="br"></span><span class="lineNumber"></span><span class="br"></span>
</p></section><notes></notes></section>