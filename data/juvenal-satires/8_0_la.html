<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">simplicitas?” cuius non audeo dicere nomen?</span><span class="linebreak"></span>
<span class="line">quid refert dictis ignoscat Mucius an non?</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>“pone Tigillinum, taeda lucebis in illa</span><span class="linebreak"></span>
<span class="line">qua stantes ardent qui fixo gutture fumant,</span><span class="linebreak"></span>
<span class="line">et latum media sulcum deducit harena.”</span><span class="linebreak"></span>
<span class="line">qui dedit ergo tribus patruis aconita, vehatur</span><span class="linebreak"></span>
<span class="line">pensilibus plumis atque illinc despiciat nos?</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>“cum veniet contra, digito compesce labellum:</span><span class="linebreak"></span>
<span class="line">accusator erit qui verbum dixerit ‘hic est.’</span><span class="linebreak"></span>
<span class="line">securus licet Aenean Rutulumque ferocem</span><span class="linebreak"></span>
<span class="line">committas, nulli gravis est pertusus Achilles</span><span class="linebreak"></span>
<span class="line">aut multum quaesitus Hylas urnamque secutus:</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>ense velut stricto quotiens Lucilius ardens</span><span class="linebreak"></span>
<span class="line">infremuit, rubet auditor cui frigida mens est</span><span class="linebreak"></span>
<span class="line">criminibus, tacita sudant praecordia culpa.</span><span class="linebreak"></span>
<span class="line">inde ira et lacrimae. tecum prius ergo voluta</span><span class="linebreak"></span>
<span class="line">haec animo ante tubas: galeatum sero duelli</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>paenitet.” experiar quid concedatur in illos</span><span class="linebreak"></span>
<span class="line">quorum Flaminia tegitur cinis atque Latina.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_144_156"><sup class="lineRef">156</sup>
<span class="italic">post</span> lacuna <span class="italic">Housman</span>
</li><li class="note text" id="note_LCL091_144_163"><sup class="lineRef">163</sup>pertusus <span class="italic">Hendry</span>: percussus Φ</li></ul></section></notes></section>