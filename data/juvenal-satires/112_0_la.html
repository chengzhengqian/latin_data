<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">deprendas animi tormenta latentis in aegro</span><span class="linebreak"></span>
<span class="line">corpore, deprendas et gaudia; sumit utrumque</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>inde habitum facies. igitur flexisse videris</span><span class="linebreak"></span>
<span class="line">propositum et vitae contrarius ire priori.</span><span class="linebreak"></span>
<span class="line">nuper enim, ut repeto, fanum Isidis et Ganymedem</span><span class="linebreak"></span>
<span class="line">Pacis et advectae secreta Palatia matris</span><span class="linebreak"></span>
<span class="line">et Cererem (nam quo non prostat femina templo?)</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>notior Aufidio moechus celebrare solebas,</span><span class="linebreak"></span>
<span class="line">quodque taces, ipsos etiam inclinare maritos.</span><span class="linebreak"></span>
<span class="line indent1">“Vtile et hoc multis vitae genus, at mihi nullum</span><span class="linebreak"></span>
<span class="line">inde operae pretium. pingues aliquando lacernas</span><span class="linebreak"></span>
<span class="line">[munimenta togae, duri crassique coloris]</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>et male percussas textoris pectine Galli</span><span class="linebreak"></span>
<span class="line">accipimus, tenue argentum venaeque secundae.</span><span class="linebreak"></span>
<span class="line">fata regunt homines, fatum est et partibus illis</span><span class="linebreak"></span>
<span class="line">quas sinus abscondit. nam si tibi sidera cessant,</span><span class="linebreak"></span>
<span class="line">nil faciet longi mensura incognita nervi,</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>quamvis te nudum spumanti Virro labello</span><span class="linebreak"></span>
<span class="line">viderit et blandae adsidue densaeque tabellae</span><span class="linebreak"></span>
<span class="line">sollicitent, αὐτὸς γὰρ ἐφέλκεται ἄνδρα κίναιδoς.</span><span class="linebreak"></span>
<span class="line">quod tamen ulterius monstrum quam mollis avarus?</span><span class="linebreak"></span>
<span class="line">‘haec tribui, deinde illa dedi, mox plura tulisti.’</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>computat et cevet. ponatur calculus, adsint</span><span class="linebreak"></span>
<span class="line">cum tabula pueri; numera sestertia quinque</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_352_29"><sup class="lineRef">29</sup>
<span class="italic">del</span>. <span class="italic">Ribbeck</span>
</li></ul></section></notes></section>