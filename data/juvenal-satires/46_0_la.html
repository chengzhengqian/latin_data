<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">digna supercilio. quando ad te pervenit ille?</span><span class="linebreak"></span>
<span class="line">quando rogatus adest calidae gelidaeque minister?</span><span class="linebreak"></span>
<span class="line">quippe indignatur veteri parere clienti</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>quodque aliquid poscas et quod se stante recumbas.</span><span class="linebreak"></span>
<span class="line indent1">Maxima quaeque domus servis est plena superbis.</span><span class="linebreak"></span>
<span class="line">ecce alius quanto porrexit murmure panem</span><span class="linebreak"></span>
<span class="line">vix fractum, solidae iam mucida frusta farinae,</span><span class="linebreak"></span>
<span class="line">quae genuinum agitent, non admittentia morsum.</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>sed tener et niveus mollique siligine fictus</span><span class="linebreak"></span>
<span class="line">servatur domino. dextram cohibere memento;</span><span class="linebreak"></span>
<span class="line">salva sit artoptae reverentia. finge tamen te</span><span class="linebreak"></span>
<span class="line">improbulum, superest illic qui ponere cogat:</span><span class="linebreak"></span>
<span class="line">“vis tu consuetis, audax conviva, canistris</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>impleri panisque tui novisse colorem?”</span><span class="linebreak"></span>
<span class="line">“scilicet hoc fuerat, propter quod saepe relicta</span><span class="linebreak"></span>
<span class="line">coniuge per montem adversum gelidasque cucurri</span><span class="linebreak"></span>
<span class="line">Esquilias, fremeret saeva cum grandine vernus</span><span class="linebreak"></span>
<span class="line">Iuppiter et multo stillaret paenula nimbo.”</span><span class="linebreak"></span>
<span class="line indent1"><span class="br"></span><span class="lineNumber">80</span><span class="br"></span>Aspice quam longo distinguat pectore lancem</span><span class="linebreak"></span>
<span class="line">quae fertur domino squilla, et quibus undique saepta</span><span class="linebreak"></span>
<span class="line">asparagis, qua despiciat convivia cauda,</span><span class="linebreak"></span>
<span class="line">dum venit excelsi manibus sublata ministri.</span><span class="linebreak"></span>
<span class="line">sed tibi dimidio constrictus cammarus ovo</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>ponitur exigua feralis cena patella.</span><span class="linebreak"></span>
<span class="line">ipse Venafrano piscem perfundit, at hic qui</span><span class="linebreak"></span>
<span class="line">pallidus adfertur misero tibi caulis olebit</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_220_63"><sup class="lineRef">63</sup>rogatus PRAO: vocatus VΦ</li><li class="note text" id="note_LCL091_220_66"><sup class="lineRef">66</sup>
<span class="italic">del</span>. <span class="italic">Heinrich</span>
</li><li class="note text" id="note_LCL091_220_80"><sup class="lineRef">80</sup>distinguat PRV: distendat Φ</li></ul></section></notes></section>