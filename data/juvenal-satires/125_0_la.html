<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">humanis maiora bonis creduntur. ad hoc se</span><span class="linebreak"></span>
<span class="line">Romanus Graiusque et barbarus induperator</span><span class="linebreak"></span>
<span class="line">erexit, causas discriminis atque laboris</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>inde habuit: tanto maior famae sitis est quam</span><span class="linebreak"></span>
<span class="line">virtutis. quis enim virtutem amplectitur ipsam,</span><span class="linebreak"></span>
<span class="line">praemia si tollas? patriam tamen obruit olim</span><span class="linebreak"></span>
<span class="line">gloria paucorum et laudis titulique cupido</span><span class="linebreak"></span>
<span class="line">haesuri saxis cinerum custodibus, ad quae</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>discutienda valent sterilis mala robora fici,</span><span class="linebreak"></span>
<span class="line">quandoquidem data sunt ipsis quoque fata sepulcris.</span><span class="linebreak"></span>
<span class="line indent1">Expende Hannibalem: quot libras in duce summo</span><span class="linebreak"></span>
<span class="line">invenies? hic est quem non capit Africa Mauro</span><span class="linebreak"></span>
<span class="line">percussa oceano Niloque admota tepenti</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>rursus ad Aethiopum populos aliosque elephantos.</span><span class="linebreak"></span>
<span class="line">additur imperiis Hispania, Pyrenaeum</span><span class="linebreak"></span>
<span class="line">transilit. opposuit natura Alpemque nivemque:</span><span class="linebreak"></span>
<span class="line">diducit scopulos et montem rumpit aceto.</span><span class="linebreak"></span>
<span class="line">iam tenet Italiam, tamen ultra pergere tendit.</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>“acti” inquit “nihil est, nisi Poeno milite portas</span><span class="linebreak"></span>
<span class="line">frangimus et media vexillum pono Subura.”</span><span class="linebreak"></span>
<span class="line">o qualis facies et quali digna tabella,</span><span class="linebreak"></span>
<span class="line">cum Gaetula ducem portaret belua luscum!</span><span class="linebreak"></span>
<span class="line">exitus ergo quis est? o gloria! vincitur idem</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_378_150"><sup class="lineRef">150</sup>aliosque Φ: altosque PA</li></ul></section></notes></section>