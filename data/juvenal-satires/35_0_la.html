<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">ut perhibent qui de magnis maiora locuntur.</span><span class="linebreak"></span>
<span class="line">consilium laudo artificis, si munere tanto</span><span class="linebreak"></span>
<span class="line">praecipuam in tabulis ceram senis abstulit orbi;</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>est ratio ulterior, magnae si misit amicae,</span><span class="linebreak"></span>
<span class="line">quae vehitur cluso latis specularibus antro.</span><span class="linebreak"></span>
<span class="line">nil tale expectes: emit sibi. multa videmus</span><span class="linebreak"></span>
<span class="line">quae miser et frugi non fecit Apicius. hoc tu,</span><span class="linebreak"></span>
<span class="line">succinctus patria quondam, Crispine, papyro,</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>hoc pretio squamas? potuit fortasse minoris</span><span class="linebreak"></span>
<span class="line">piscator quam piscis emi; provincia tanti</span><span class="linebreak"></span>
<span class="line">vendit agros, sed maiores Apulia vendit.</span><span class="linebreak"></span>
<span class="line">qualis tunc epulas ipsum gluttisse putamus</span><span class="linebreak"></span>
<span class="line">induperatorem, cum tot sestertia, partem</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>exiguam et modicae sumptam de margine cenae,</span><span class="linebreak"></span>
<span class="line">purpureus magni ructarit scurra Palati,</span><span class="linebreak"></span>
<span class="line">iam princeps equitum, magna qui voce solebat</span><span class="linebreak"></span>
<span class="line">vendere municipes fracta de merce siluros?</span><span class="linebreak"></span>
<span class="line indent1">Incipe, Calliope. licet et considere: non est</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>cantandum, res vera agitur. narrate, puellae</span><span class="linebreak"></span>
<span class="line">Pierides, prosit mihi vos dixisse puellas.</span><span class="linebreak"></span>
<span class="line indent1">Cum iam semianimum laceraret Flavius orbem</span><span class="linebreak"></span>
<span class="line">ultimus et calvo serviret Roma Neroni,</span><span class="linebreak"></span>
<span class="line">incidit Hadriaci spatium admirabile rhombi</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>ante domum Veneris, quam Dorica sustinet Ancon,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_198_25"><sup class="lineRef">25</sup>squamas <span class="italic">Dorleans</span>: squamae <span class="italic">codd</span>.</li></ul></section></notes></section>