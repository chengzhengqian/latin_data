<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">securum valet haec aetas.] mitte Ostia, Caesar,</span><span class="linebreak"></span>
<span class="line">mitte, sed in magna legatum quaere popina.</span><span class="linebreak"></span>
<span class="line">invenies aliquo cum percussore iacentem,</span><span class="linebreak"></span>
<span class="line">permixtum nautis et furibus ac fugitivis,</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>inter carnifices et fabros sandapilarum</span><span class="linebreak"></span>
<span class="line">et resupinati cessantia tympana galli.</span><span class="linebreak"></span>
<span class="line">aequa ibi libertas, communia pocula, lectus</span><span class="linebreak"></span>
<span class="line">non alius cuiquam, nec mensa remotior ulli.</span><span class="linebreak"></span>
<span class="line">quid facias talem sortitus, Pontice, servum?</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>nempe in Lucanos aut Tusca ergastula mittas.</span><span class="linebreak"></span>
<span class="line">at vos, Troiugenae, vobis ignoscitis et quae</span><span class="linebreak"></span>
<span class="line">turpia cerdoni Volesos Brutumque decebunt.</span><span class="linebreak"></span>
<span class="line indent1">Quid si numquam adeo foedis adeoque pudendis</span><span class="linebreak"></span>
<span class="line">utimur exemplis, ut non peiora supersint?</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>consumptis opibus vocem, Damasippe, locasti</span><span class="linebreak"></span>
<span class="line">sipario, clamosum ageres ut Phasma Catulli.</span><span class="linebreak"></span>
<span class="line">Laureolum velox etiam bene Lentulus egit,</span><span class="linebreak"></span>
<span class="line">iudice me dignus vera cruce. nec tamen ipsi</span><span class="linebreak"></span>
<span class="line">ignoscas populo; populi frons durior huius,</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>qui sedet et spectat triscurria patriciorum,</span><span class="linebreak"></span>
<span class="line">planipedes audit Fabios, ridere potest qui</span><span class="linebreak"></span>
<span class="line">Mamercorum alapas. quanti sua verbera vendant</span><span class="linebreak"></span>
<span class="line">quid refert? vendunt nullo cogente Nerone,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_338_192"><sup class="lineRef">192</sup>verbera <span class="italic">Courtney</span>: funera PAU</li></ul></section></notes></section>