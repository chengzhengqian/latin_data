<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">optandas, sed multae urbes et publica vota</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>vicerunt; igitur Fortuna ipsius et Vrbis</span><span class="linebreak"></span>
<span class="line">servatum victo caput abstulit. hoc cruciatu</span><span class="linebreak"></span>
<span class="line">Lentulus, hac poena caruit ceciditque Cethegus</span><span class="linebreak"></span>
<span class="line">integer et iacuit Catilina cadavere toto.</span><span class="linebreak"></span>
<span class="line indent1">Formam optat modico pueris, maiore puellis</span><span class="linebreak"></span>
<span class="line"><span class="br"></span><span class="lineNumber">290</span><span class="br"></span>murmure, cum Veneris fanum videt, anxia mater</span><span class="linebreak"></span>
<span class="line">usque ad delicias votorum. “cur tamen” inquit</span><span class="linebreak"></span>
<span class="line">“corripias? pulchra gaudet Latona Diana.”</span><span class="linebreak"></span>
<span class="line">sed vetat optari faciem Lucretia qualem</span><span class="linebreak"></span>
<span class="line">ipsa habuit, cuperet Rutilae Verginia gibbum</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>accipere osque suum Rutilae dare. filius autem</span><span class="linebreak"></span>
<span class="line">corporis egregii miseros trepidosque parentes</span><span class="linebreak"></span>
<span class="line">semper habet: rara est adeo concordia formae</span><span class="linebreak"></span>
<span class="line">atque pudicitiae. sanctos licet horrida mores</span><span class="linebreak"></span>
<span class="line">tradiderit domus ac veteres imitata Sabinos,</span><span class="linebreak"></span>
<span class="line"><span class="br"></span><span class="lineNumber">300</span><span class="br"></span>praeterea castum ingenium voltumque modesto</span><span class="linebreak"></span>
<span class="line">sanguine ferventem tribuat natura benigna</span><span class="linebreak"></span>
<span class="line">larga manu (quid enim puero conferre potest plus</span><span class="linebreak"></span>
<span class="line">custode et cura natura potentior omni?),</span><span class="linebreak"></span>
<span class="line">non licet esse viro. nam prodiga corruptoris</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>improbitas ipsos audet temptare parentes:</span><span class="linebreak"></span>
<span class="line">tanta in muneribus fiducia. nullus ephebum</span><span class="linebreak"></span>
<span class="line">deformem saeva castravit in arce tyrannus,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_390_295"><sup class="lineRef">295</sup>osque <span class="italic">Weidner</span>: atque PΦ</li></ul></section></notes></section>