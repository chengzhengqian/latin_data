<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">exclusi spectant admissa obsonia patres.</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>itur ad Atriden. tum Picens “accipe” dixit</span><span class="linebreak"></span>
<span class="line">“privatis maiora focis. genialis agatur</span><span class="linebreak"></span>
<span class="line">iste dies. propera stomachum laxare sagina</span><span class="linebreak"></span>
<span class="line">et tua servatum consume in saecula rhombum.</span><span class="linebreak"></span>
<span class="line">ipse capi voluit.” quid apertius? et tamen illi</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>surgebant cristae. nihil est quod credere de se</span><span class="linebreak"></span>
<span class="line">non possit cum laudatur dis aequa potestas.</span><span class="linebreak"></span>
<span class="line">sed derat pisci patinae mensura.</span><span class="linebreak"></span>
<span class="line indent13">Vocantur</span><span class="linebreak"></span>
<span class="line">ergo in consilium proceres, quos oderat ille,</span><span class="linebreak"></span>
<span class="line">in quorum facie miserae magnaeque sedebat</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>pallor amicitiae. primus clamante Liburno</span><span class="linebreak"></span>
<span class="line">“currite, iam sedit” rapta properabat abolla</span><span class="linebreak"></span>
<span class="line">Pegasus, attonitae positus modo vilicus Vrbi,</span><span class="linebreak"></span>
<span class="line">[anne aliud tum praefecti? quorum optimus atque]</span><span class="linebreak"></span>
<span class="line">interpres legum sanctissimus omnia, quamvis</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>temporibus diris tractanda putabat inermi</span><span class="linebreak"></span>
<span class="line">iustitia. venit et Crispi iucunda senectus,</span><span class="linebreak"></span>
<span class="line">cuius erant mores qualis facundia, mite</span><span class="linebreak"></span>
<span class="line">ingenium. maria ac terras populosque regenti</span><span class="linebreak"></span>
<span class="line">quis comes utilior, si clade et peste sub illa</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>saevitiam damnare et honestum adferre liceret</span><span class="linebreak"></span>
<span class="line">consilium? sed quid violentius aure tyranni,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_202_78"><sup class="lineRef">78</sup>
<span class="italic">del</span>. <span class="italic">Heinrich</span>
</li><li class="note text" id="note_LCL091_202_79"><sup class="lineRef">79</sup>quamvis <span class="italic">Hendry</span>: quamquam VΦΣ: quamque PRK</li></ul></section></notes></section>