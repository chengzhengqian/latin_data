<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">arcana, qualem Cereris volt esse sacerdos,</span><span class="linebreak"></span>
<span class="line">ulla aliena sibi credit mala? separat hoc nos</span><span class="linebreak"></span>
<span class="line">a grege mutorum, atque ideo venerabile soli</span><span class="linebreak"></span>
<span class="line">sortiti ingenium divinorumque capaces</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>atque exercendis pariendisque artibus apti</span><span class="linebreak"></span>
<span class="line">sensum a caelesti demissum traximus arce,</span><span class="linebreak"></span>
<span class="line">cuius egent prona et terram spectantia. mundi</span><span class="linebreak"></span>
<span class="line">principio indulsit communis conditor illis</span><span class="linebreak"></span>
<span class="line">tantum animas, nobis animum quoque, mutuus ut nos</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>adfectus petere auxilium et praestare iuberet,</span><span class="linebreak"></span>
<span class="line">dispersos trahere in populum, migrare vetusto</span><span class="linebreak"></span>
<span class="line">de nemore et proavis habitatas linquere silvas,</span><span class="linebreak"></span>
<span class="line">aedificare domos, laribus coniungere nostris</span><span class="linebreak"></span>
<span class="line">tectum aliud, tutos vicino limine somnos</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>ut conlata daret fiducia, protegere armis</span><span class="linebreak"></span>
<span class="line">lapsum aut ingenti nutantem volnere civem,</span><span class="linebreak"></span>
<span class="line">communi dare signa tuba, defendier isdem</span><span class="linebreak"></span>
<span class="line">turribus atque una portarum clave teneri.</span><span class="linebreak"></span>
<span class="line indent1">Sed iam serpentum maior concordia. parcit</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>cognatis maculis similis fera. quando leoni</span><span class="linebreak"></span>
<span class="line">fortior eripuit vitam leo? quo nemore umquam</span><span class="linebreak"></span>
<span class="line">expiravit aper maioris dentibus apri?</span><span class="linebreak"></span>
<span class="line">Indica tigris agit rabida cum tigride pacem</span><span class="linebreak"></span>
<span class="line">perpetuam, saevis inter se convenit ursis.</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>ast homini ferrum letale incude nefanda</span><span class="linebreak"></span>
<span class="line">produxisse parum est, cum rastra et sarcula tantum</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_500_143"><sup class="lineRef">143</sup>ideo <span class="italic">codd</span>.: adeo <span class="italic">Nisbet</span>
</li><li class="note text" id="note_LCL091_500_145"><sup class="lineRef">145</sup>pariendisque OU: ***iendisque P: capiendisque ΦΣ</li></ul></section></notes></section>