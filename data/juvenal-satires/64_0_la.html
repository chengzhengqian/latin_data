<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">quem praestare potest mulier galeata pudorem,</span><span class="linebreak"></span>
<span class="line">quae fugit a sexu? vires amat. haec tamen ipsa</span><span class="linebreak"></span>
<span class="line">vir nollet fieri; nam quantula nostra voluptas!</span><span class="linebreak"></span>
<span class="line"><span class="br"></span><span class="lineNumber">255</span><span class="br"></span>quale decus, rerum si coniugis auctio fiat,</span><span class="linebreak"></span>
<span class="line">balteus et manicae et cristae crurisque sinistri</span><span class="linebreak"></span>
<span class="line">dimidium tegimen! vel si diversa movebit</span><span class="linebreak"></span>
<span class="line">proelia, tu felix ocreas vendente puella.</span><span class="linebreak"></span>
<span class="line">hae sunt quae tenui sudant in cyclade, quarum</span><span class="linebreak"></span>
<span class="line"><span class="br"></span><span class="lineNumber">260</span><span class="br"></span>delicias et panniculus bombycinus urit.</span><span class="linebreak"></span>
<span class="line">aspice quo fremitu monstratos perferat ictus</span><span class="linebreak"></span>
<span class="line">et quanto galeae curvetur pondere, quanta</span><span class="linebreak"></span>
<span class="line">poplitibus sedeat quam denso fascia libro,</span><span class="linebreak"></span>
<span class="line">et ride positis scaphium cum sumitur armis.</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>dicite vos, neptes Lepidi caecive Metelli</span><span class="linebreak"></span>
<span class="line">Gurgitis aut Fabii, quae ludia sumpserit umquam</span><span class="linebreak"></span>
<span class="line">hos habitus? quando ad palum gemat uxor Asyli?</span><span class="linebreak"></span>
<span class="line indent1">Semper habet lites alternaque iurgia lectus</span><span class="linebreak"></span>
<span class="line">in quo nupta iacet; minimum dormitur in illo.</span><span class="linebreak"></span>
<span class="line"><span class="br"></span><span class="lineNumber">270</span><span class="br"></span>tum gravis illa viro, tunc orba tigride peior,</span><span class="linebreak"></span>
<span class="line">cum simulat gemitus occulti conscia facti,</span><span class="linebreak"></span>
<span class="line">aut odit pueros aut ficta paelice plorat</span><span class="linebreak"></span>
<span class="line">uberibus semper lacrimis semperque paratis</span><span class="linebreak"></span>
<span class="line">in statione sua atque expectantibus illam,</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>quo iubeat manare modo. tu credis amorem,</span><span class="linebreak"></span>
</p>
</section><notes></notes></section>