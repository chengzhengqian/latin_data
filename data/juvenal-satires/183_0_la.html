<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">ergo deus, quicumque aspexit, ridet et odit.</span><span class="linebreak"></span>
<span class="line">a deverticulo repetatur fabula. postquam</span><span class="linebreak"></span>
<span class="line">subsidiis aucti, pars altera promere ferrum</span><span class="linebreak"></span>
<span class="line">audet et infestis pugnam instaurare sagittis.</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>terga fugae celeri praestant instantibus Ombis</span><span class="linebreak"></span>
<span class="line">qui vicina colunt umbrosae Tentura palmae.</span><span class="linebreak"></span>
<span class="line">labitur hinc quidam nimia formidine cursum</span><span class="linebreak"></span>
<span class="line">praecipitans capiturque. ast illum in plurima sectum</span><span class="linebreak"></span>
<span class="line">frusta et particulas, ut multis mortuus unus</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>sufficeret, totum corrosis ossibus edit</span><span class="linebreak"></span>
<span class="line">victrix turba, nec ardenti decoxit aeno</span><span class="linebreak"></span>
<span class="line">aut veribus, longum usque adeo tardumque putavit</span><span class="linebreak"></span>
<span class="line">expectare focos, contenta cadavere crudo.</span><span class="linebreak"></span>
<span class="line">hic gaudere libet quod non violaverit ignem,</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>quem summa caeli raptum de parte, Prometheu,</span><span class="linebreak"></span>
<span class="line">donasti terris. elemento gratulor, et te</span><span class="linebreak"></span>
<span class="line">exultare reor. sed qui mordere cadaver</span><span class="linebreak"></span>
<span class="line">sustinuit nil umquam hac carne libentius edit;</span><span class="linebreak"></span>
<span class="line">nam scelere in tanto ne quaeras et dubites an</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>prima voluptatem gula senserit, ultimus ante</span><span class="linebreak"></span>
<span class="line">qui stetit, absumpto iam toto corpore ductis</span><span class="linebreak"></span>
<span class="line">per terram digitis aliquid de sanguine gustat.</span><span class="linebreak"></span>
<span class="line indent1">Vascones, ut fama est, alimentis talibus usi</span><span class="linebreak"></span>
<span class="line">produxere animas, sed res diversa, sed illic</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>fortunae invidia est bellorumque ultima, casus</span><span class="linebreak"></span>
<span class="line">extremi, longae dira obsidionis egestas.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_494_75"><sup class="lineRef">75</sup>fugae POT: fuga Φ | praestant instantibus ombis O: praestant instantibus omnes U: praestant instantibus orbes LZ: praestantibus omnibus instans PFGK: praestantibus omnibus instant AHT</li><li class="note text" id="note_LCL091_494_77"><sup class="lineRef">77</sup>hinc PO: hic Φ</li><li class="note text" id="note_LCL091_494_85"><sup class="lineRef">85</sup>Prometheu <span class="italic">Griffith, Willis</span>: prometheus Φ: promethea P</li><li class="note text" id="note_LCL091_494_86"><sup class="lineRef">86</sup>donasti <span class="italic">Griffith, Willis</span>: donavit <span class="italic">codd</span>.</li><li class="note text" id="note_LCL091_494_90"><sup class="lineRef">90</sup>ante <span class="italic">Lond.BM Add.11997, Housman</span>: autem P Φ</li><li class="note text" id="note_LCL091_494_93"><sup class="lineRef">93</sup>usi Φ: olim PFOTU</li></ul></section></notes></section>