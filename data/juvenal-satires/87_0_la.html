<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">ordinis et magnas comitum disponere voces;</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>nemo dabit regum quanti subsellia constant</span><span class="linebreak"></span>
<span class="line">et quae conducto pendent anabathra tigillo</span><span class="linebreak"></span>
<span class="line">quaeque reportandis posita est orchestra cathedris.</span><span class="linebreak"></span>
<span class="line">nos tamen hoc agimus tenuique in pulvere sulcos</span><span class="linebreak"></span>
<span class="line">ducimus et litus sterili versamus aratro.</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>nam si discedas, laqueo tenet ambitioso</span><span class="linebreak"></span>
<span class="line">[consuetudo mali tenet insanabile multos]</span><span class="linebreak"></span>
<span class="line">scribendi cacoethes et aegro in corde senescit.</span><span class="linebreak"></span>
<span class="line indent1">Sed vatem egregium, cui non sit publica vena,</span><span class="linebreak"></span>
<span class="line">qui nihil expositum soleat deducere, nec qui</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>communi feriat carmen triviale moneta,</span><span class="linebreak"></span>
<span class="line">hunc, qualem nequeo monstrare et sentio tantum,</span><span class="linebreak"></span>
<span class="line">anxietate carens animus facit, omnis acerbi</span><span class="linebreak"></span>
<span class="line">inpatiens, cupidus silvarum aptusque bibendis</span><span class="linebreak"></span>
<span class="line">fontibus Aonidum. neque enim cantare sub antro</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>Pierio thyrsumque potest contingere maesta</span><span class="linebreak"></span>
<span class="line">paupertas atque aeris inops, quo nocte dieque</span><span class="linebreak"></span>
<span class="line">corpus eget: satur est cum dicit Horatius “euhoe.”</span><span class="linebreak"></span>
<span class="line">quis locus ingenio, nisi cum se carmine solo</span><span class="linebreak"></span>
<span class="line">vexant et dominis Cirrhae Nysaeque feruntur</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>pectora vestra duas non admittentia curas?</span><span class="linebreak"></span>
<span class="line">magnae mentis opus nec de lodice paranda</span><span class="linebreak"></span>
<span class="line">attonitae currus et equos faciesque deorum</span><span class="linebreak"></span>
<span class="line">aspicere et qualis Rutulum confundat Erinys.</span><span class="linebreak"></span>
<span class="line">nam si Vergilio puer et tolerabile desset</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_302_50"><sup class="lineRef">50-1</sup>laqueo . . . mali <span class="italic">del</span>. <span class="italic">Housman</span>
             ambitioso <span class="italic">Braund</span>: ambitiosi <span class="italic">codd</span>: ambitiosum <span class="italic">Jahn</span>
</li><li class="note text" id="note_LCL091_302_51"><sup class="lineRef">51</sup>
<span class="italic">om</span>. L, <span class="italic">del</span>. <span class="italic">Jahn</span>
</li><li class="note text" id="note_LCL091_302_60"><sup class="lineRef">60</sup>maesta PAL: sana GHKTUΣ: saeva FOZ</li></ul></section></notes></section>