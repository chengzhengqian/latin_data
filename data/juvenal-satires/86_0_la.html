<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">cogetur posthac, nectit quicumque canoris</span><span class="linebreak"></span>
<span class="line">eloquium vocale modis laurumque momordit.</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>hoc agite, o iuvenes. circumspicit et stimulat vos</span><span class="linebreak"></span>
<span class="line">materiamque sibi ducis indulgentia quaerit.</span><span class="linebreak"></span>
<span class="line indent1">Si qua aliunde putas rerum expectanda tuarum</span><span class="linebreak"></span>
<span class="line">praesidia atque ideo croceae membrana tabellae</span><span class="linebreak"></span>
<span class="line">impletur, lignorum aliquid posce ocius et quae</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>componis dona Veneris, Telesine, marito,</span><span class="linebreak"></span>
<span class="line">aut clude et positos tinea pertunde libellos.</span><span class="linebreak"></span>
<span class="line">frange miser calamum vigilataque proelia dele,</span><span class="linebreak"></span>
<span class="line">qui facis in parva sublimia carmina cella,</span><span class="linebreak"></span>
<span class="line">ut dignus venias hederis et imagine macra.</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>spes nulla ulterior; didicit iam dives avarus</span><span class="linebreak"></span>
<span class="line">tantum admirari, tantum laudare disertos,</span><span class="linebreak"></span>
<span class="line">ut pueri Iunonis avem. sed defluit aetas</span><span class="linebreak"></span>
<span class="line">et pelagi patiens et cassidis atque ligonis.</span><span class="linebreak"></span>
<span class="line">taedia tunc subeunt animos, tunc seque suamque</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>Terpsichoren odit facunda et nuda senectus.</span><span class="linebreak"></span>
<span class="line indent1">Accipe nunc artes ne quid tibi conferat iste</span><span class="linebreak"></span>
<span class="line">quem colis et Musarum et Apollinis aede relicta.</span><span class="linebreak"></span>
<span class="line">ipse facit versus atque uni cedit Homero</span><span class="linebreak"></span>
<span class="line">propter mille annos, tu si dulcedine famae</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>succensus recites, maculosas commodat aedes.</span><span class="linebreak"></span>
<span class="line">haec longe ferrata domus servire iubetur</span><span class="linebreak"></span>
<span class="line">in qua sollicitas imitatur ianua porcas.</span><span class="linebreak"></span>
<span class="line">scit dare libertos extrema in parte sedentis</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_300_22"><sup class="lineRef">22</sup>expectanda Φ: spectanda P: speranda <span class="italic">Housman</span>
</li><li class="note text" id="note_LCL091_300_39"><sup class="lineRef">39</sup>tu <span class="italic">Hermann</span>: et P: at G <span class="italic">Vat. 3288</span>: ac U: aut Φ</li><li class="note text" id="note_LCL091_300_40"><sup class="lineRef">40</sup>maculosas <span class="italic">Heinrich</span>: maculosos F: maculonus Φ: maculonis PG</li><li class="note text" id="note_LCL091_300_42"><sup class="lineRef">42</sup>porcas <span class="italic">Jessen</span>: portas <span class="italic">codd</span>.</li></ul></section></notes></section>