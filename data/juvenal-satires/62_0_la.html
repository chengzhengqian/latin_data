<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">labente officio crudis donanda, nec illud</span><span class="linebreak"></span>
<span class="line">quod prima pro nocte datur, cum lance beata</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>
<span class="sc">Dacicvs</span> et scripto radiat <span class="sc">germanicvs</span> auro.</span><span class="linebreak"></span>
<span class="line">si tibi simplicitas uxoria, deditus uni</span><span class="linebreak"></span>
<span class="line">est animus, summitte caput cervice parata</span><span class="linebreak"></span>
<span class="line">ferre iugum. nullam invenies quae parcat amanti.</span><span class="linebreak"></span>
<span class="line">[ardeat ipsa licet, tormentis gaudet amantis</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>et spoliis; igitur longe minus utilis illi</span><span class="linebreak"></span>
<span class="line">uxor, quisquis erit bonus optandusque maritus.]</span><span class="linebreak"></span>
<span class="line">nil umquam invita donabis coniuge, vendes</span><span class="linebreak"></span>
<span class="line">hac obstante nihil, nihil haec si nolet emetur.</span><span class="linebreak"></span>
<span class="line">haec dabit affectus: ille excludetur amicus</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>iam senior, cuius barbam tua ianua vidit.</span><span class="linebreak"></span>
<span class="line">testandi cum sit lenonibus atque lanistis</span><span class="linebreak"></span>
<span class="line">libertas et iuris idem contingat harenae,</span><span class="linebreak"></span>
<span class="line">non unus tibi rivalis dictabitur heres.</span><span class="linebreak"></span>
<span class="line">“pone crucem servo.” “meruit quo crimine servus</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>supplicium? quis testis adest? quis detulit? audi;</span><span class="linebreak"></span>
<span class="line">nulla umquam de morte hominis cunctatio longa est.”</span><span class="linebreak"></span>
<span class="line">“o demens, ita servus homo est? nil fecerit, esto:</span><span class="linebreak"></span>
<span class="line">hoc volo, sic iubeo, sit pro ratione voluntas.”</span><span class="linebreak"></span>
<span class="line">imperat ergo viro. sed mox haec regna relinquit</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>permutatque domos et flammea conterit; inde</span><span class="linebreak"></span>
<span class="line">avolat et spreti repetens vestigia lecti,</span><span class="linebreak"></span>
<span class="line">ornatas paulo ante fores, pendentia linquit</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_252_209"><sup class="lineRef">209-211</sup>
<span class="italic">del</span>. <span class="italic">Ribbeck</span>
</li><li class="note text" id="note_LCL091_252_214"><sup class="lineRef">214</sup>excludetur <span class="italic">recc</span>.: excludet U: excludatur PΦ</li><li class="note text" id="note_LCL091_252_226"><sup class="lineRef">226</sup>repetens <span class="italic">Markland</span>: repetit <span class="italic">codd</span>.</li></ul></section></notes></section>