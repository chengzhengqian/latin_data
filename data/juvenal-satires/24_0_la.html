<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">horum si nihil est, aviam resupinat amici.</span><span class="linebreak"></span>
<span class="line">[scire volunt secreta domus atque inde timeri.]</span><span class="linebreak"></span>
<span class="line">et quoniam coepit Graecorum mentio, transi</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>gymnasia atque audi facinus maioris abollae.</span><span class="linebreak"></span>
<span class="line">Stoicus occidit Baream delator amicum</span><span class="linebreak"></span>
<span class="line">discipulumque senex ripa nutritus in illa</span><span class="linebreak"></span>
<span class="line">ad quam Gorgonei delapsa est pinna caballi.</span><span class="linebreak"></span>
<span class="line">non est Romano cuiquam locus hic, ubi regnat</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>Protogenes aliquis vel Diphilus aut Hermarchus,</span><span class="linebreak"></span>
<span class="line">qui gentis vitio numquam partitur amicum,</span><span class="linebreak"></span>
<span class="line">solus habet. nam cum facilem stillavit in aurem</span><span class="linebreak"></span>
<span class="line">exiguum de naturae patriaeque veneno,</span><span class="linebreak"></span>
<span class="line">limine summoveor, perierunt tempora longi</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>servitii; nusquam minor est iactura clientis.</span><span class="linebreak"></span>
<span class="line indent1">Quod porro officium, ne nobis blandiar, aut quod</span><span class="linebreak"></span>
<span class="line">pauperis hic meritum, si curet nocte togatus</span><span class="linebreak"></span>
<span class="line">currere, cum praetor lictorem inpellat et ire</span><span class="linebreak"></span>
<span class="line">praecipitem iubeat dudum vigilantibus orbis,</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>ne prior Albinam et Modiam collega salutet?</span><span class="linebreak"></span>
<span class="line">divitis hic servo cludit latus ingenuorum</span><span class="linebreak"></span>
<span class="line">filius; alter enim quantum in legione tribuni</span><span class="linebreak"></span>
<span class="line">accipiunt donat Calvinae vel Catienae,</span><span class="linebreak"></span>
<span class="line">ut semel aut iterum super illam palpitet; at tu,</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>cum tibi vestiti facies scorti placet, haeres</span><span class="linebreak"></span>
<span class="line">et dubitas alta Chionen deducere sella.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_176_113"><sup class="lineRef">113</sup>
<span class="italic">del. Pinzger</span>
</li></ul></section></notes></section>