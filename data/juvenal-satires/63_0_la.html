<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">vela domus et adhuc virides in limine ramos.</span><span class="linebreak"></span>
<span class="line">sic crescit numerus, sic fiunt octo mariti</span><span class="linebreak"></span>
<span class="line"><span class="br"></span><span class="lineNumber">230</span><span class="br"></span>quinque per autumnos, titulo res digna sepulcri.</span><span class="linebreak"></span>
<span class="line indent1">Desperanda tibi salva concordia socru.</span><span class="linebreak"></span>
<span class="line">illa docet spoliis nudi gaudere mariti,</span><span class="linebreak"></span>
<span class="line">illa docet missis a corruptore tabellis</span><span class="linebreak"></span>
<span class="line">nil rude nec simplex rescribere, decipit illa</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>custodes aut aere domat. tum corpore sano</span><span class="linebreak"></span>
<span class="line">advocat Archigenen onerosaque pallia iactat.</span><span class="linebreak"></span>
<span class="line">abditus interea latet et secretus adulter,</span><span class="linebreak"></span>
<span class="line">inpatiensque morae silet et praeputia ducit.</span><span class="linebreak"></span>
<span class="line">scilicet expectas ut tradat mater honestos</span><span class="linebreak"></span>
<span class="line"><span class="br"></span><span class="lineNumber">240</span><span class="br"></span>atque alios mores quam quos habet? utile porro</span><span class="linebreak"></span>
<span class="line">filiolam turpi vetulae producere turpem.</span><span class="linebreak"></span>
<span class="line indent1">Nulla fere causa est in qua non femina litem</span><span class="linebreak"></span>
<span class="line">moverit. accusat Manilia, si rea non est.</span><span class="linebreak"></span>
<span class="line">conponunt ipsae per se formantque libellos,</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>principium atque locos Celso dictare paratae.</span><span class="linebreak"></span>
<span class="line indent1">Endromidas Tyrias et femineum ceroma</span><span class="linebreak"></span>
<span class="line">quis nescit, vel quis non vidit vulnera pali,</span><span class="linebreak"></span>
<span class="line">quem cavat adsiduis rudibus scutoque lacessit</span><span class="linebreak"></span>
<span class="line">atque omnis implet numeros dignissima prorsus</span><span class="linebreak"></span>
<span class="line"><span class="br"></span><span class="lineNumber">250</span><span class="br"></span>Florali matrona tuba, nisi si quid in illo</span><span class="linebreak"></span>
<span class="line">pectore plus agitat veraeque paratur harenae?</span><span class="linebreak"></span>
</p>
</section><notes></notes></section>