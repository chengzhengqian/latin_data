<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">et procul a signis. “iustissima centurionum</span><span class="linebreak"></span>
<span class="line">cognitio est” inquit “de milite, nec mihi derit</span><span class="linebreak"></span>
<span class="line">ultio, si iustae defertur causa querelae.”</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>tota cohors tamen est inimica, omnesque manipli</span><span class="linebreak"></span>
<span class="line">consensu magno efficiunt curabilis ut sit</span><span class="linebreak"></span>
<span class="line">vindicta et gravior quam iniuria. dignum erit ergo</span><span class="linebreak"></span>
<span class="line">declamatoris mulino corde Vagelli,</span><span class="linebreak"></span>
<span class="line">cum duo crura habeas, offendere tot caligas, tot</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>milia clavorum. quis tam procul adsit ab Vrbe</span><span class="linebreak"></span>
<span class="line">praeterea, quis tam Pylades, molem aggeris ultra</span><span class="linebreak"></span>
<span class="line">ut veniat? lacrimae siccentur protinus, et se</span><span class="linebreak"></span>
<span class="line">excusaturos non sollicitemus amicos.</span><span class="linebreak"></span>
<span class="line">“da testem” iudex cum dixerit, audeat ille</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>nescio quis, pugnos qui vidit, dicere “vidi,”</span><span class="linebreak"></span>
<span class="line">et credam dignum barba dignumque capillis</span><span class="linebreak"></span>
<span class="line">maiorum. citius falsum producere testem</span><span class="linebreak"></span>
<span class="line">contra paganum possis quam vera loquentem</span><span class="linebreak"></span>
<span class="line">contra fortunam armati contraque pudorem.</span><span class="linebreak"></span>
<span class="line indent2"><span class="br"></span><span class="lineNumber">35</span><span class="br"></span>Praemia nunc alia atque alia emolumenta notemus</span><span class="linebreak"></span>
<span class="line">sacramentorum. convallem ruris aviti</span><span class="linebreak"></span>
<span class="line">improbus aut campum mihi si vicinus ademit</span><span class="linebreak"></span>
<span class="line">et sacrum effodit medio de limite saxum,</span><span class="linebreak"></span>
<span class="line">quod mea cum patulo coluit puls annua libo,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_508_18"><sup class="lineRef">18</sup>
<span class="italic">del. Nisbet</span> | est” inquis “de milite, <span class="italic">Housman, Willis</span>: est igitur <span class="italic">codd</span>.: exigitur <span class="italic">Buecheler</span>: agitur <span class="italic">Kilpatrick</span>
</li><li class="note text" id="note_LCL091_508_21"><sup class="lineRef">21</sup>curabilis ut sit PSAFU: plorabilis ut sit <span class="italic">Guyet, Cramer</span>: ut cura tibi sit <span class="italic">Housman</span>
</li><li class="note text" id="note_LCL091_508_25"><sup class="lineRef">25</sup>adsit <span class="italic">S. T. Collins</span>: absit Psit F</li></ul></section></notes></section>