<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">illud non agitas, ut sanctam filius omni</span><span class="linebreak"></span>
<span class="line">aspiciat sine labe domum vitioque carentem?</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>gratum est quod patriae civem populoque dedisti,</span><span class="linebreak"></span>
<span class="line">si facis ut patriae sit idoneus, utilis agris,</span><span class="linebreak"></span>
<span class="line">utilis et bellorum et pacis rebus agendis.</span><span class="linebreak"></span>
<span class="line">plurimum enim intererit quibus artibus et quibus</span><span class="linebreak"></span>
<span class="line indent2">hunc tu</span><span class="linebreak"></span>
<span class="line">moribus instituas. serpente ciconia pullos</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>nutrit et inventa per devia rura lacerta:</span><span class="linebreak"></span>
<span class="line">illi eadem sumptis quaerunt animalia pinnis.</span><span class="linebreak"></span>
<span class="line">voltur iumento et canibus crucibusque relictis</span><span class="linebreak"></span>
<span class="line">ad fetus properat partemque cadaveris adfert:</span><span class="linebreak"></span>
<span class="line">hic est ergo cibus magni quoque volturis et se</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>pascentis, propria cum iam facit arbore nidos.</span><span class="linebreak"></span>
<span class="line">sed leporem aut capream famulae Iovis et generosae</span><span class="linebreak"></span>
<span class="line">in saltu venantur aves, hinc praeda cubili</span><span class="linebreak"></span>
<span class="line">ponitur: inde autem cum se matura levavit</span><span class="linebreak"></span>
<span class="line">progenies stimulante fame festinat ad illam</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>quam primum praedam rupto gustaverat ovo.</span><span class="linebreak"></span>
<span class="line indent1">Aedificator erat Caetronius et modo curvo</span><span class="linebreak"></span>
<span class="line">litore Caietae, summa nunc Tiburis arce,</span><span class="linebreak"></span>
<span class="line">nunc Praenestinis in montibus alta parabat</span><span class="linebreak"></span>
<span class="line">culmina villarum Graecis longeque petitis</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>marmoribus vincens Fortunae atque Herculis aedem,</span><span class="linebreak"></span>
<span class="line">ut spado vincebat Capitolia nostra Posides.</span><span class="linebreak"></span>
<span class="line">dum sic ergo habitat Caetronius, inminuit rem,</span><span class="linebreak"></span>
<span class="line">fregit opes, nec parva tamen mensura relictae</span><span class="linebreak"></span>
<span class="line">partis erat. totam hanc turbavit filius amens,</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>dum meliore novas attollit marmore villas.</span><span class="linebreak"></span>
<span class="line indent1">Quidam sortiti metuentem sabbata patrem</span><span class="linebreak"></span>
</p>
</section><notes></notes></section>