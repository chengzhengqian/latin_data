<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">exiguusque cibus, mersa rate naufragus assem</span><span class="linebreak"></span>
<span class="line">dum rogat et picta se tempestate tuetur.</span><span class="linebreak"></span>
<span class="line indent1">Tantis parta malis cura maiore metuque</span><span class="linebreak"></span>
<span class="line">servantur: misera est magni custodia census.</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>dispositis praedives amis vigilare cohortem</span><span class="linebreak"></span>
<span class="line">servorum noctu Licinus iubet, attonitus pro</span><span class="linebreak"></span>
<span class="line">electro signisque suis Phrygiaque columna</span><span class="linebreak"></span>
<span class="line">atque ebore et lata testudine. dolia nudi</span><span class="linebreak"></span>
<span class="line">non ardent Cynici; si fregeris, altera fiet</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>cras domus aut eadem plumbo commissa manebit.</span><span class="linebreak"></span>
<span class="line">sensit Alexander, testa cum vidit in illa</span><span class="linebreak"></span>
<span class="line">magnum habitatorem, quanto felicior hic qui</span><span class="linebreak"></span>
<span class="line">nil cuperet quam qui totum sibi posceret orbem</span><span class="linebreak"></span>
<span class="line">passurus gestis aequanda pericula rebus.</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>nullum numen habes, si sit prudentia: nos te,</span><span class="linebreak"></span>
<span class="line">nos facimus, Fortuna, deam.</span><span class="linebreak"></span>
<span class="line indent10">Mensura tamen quae</span><span class="linebreak"></span>
<span class="line">sufficiat census, si quis me consulat, edam:</span><span class="linebreak"></span>
<span class="line">in quantum sitis atque fames et frigora poscunt,</span><span class="linebreak"></span>
<span class="line">quantum, Epicure, tibi parvis suffecit in hortis,</span><span class="linebreak"></span>
<span class="line"><span class="br"></span><span class="lineNumber">320</span><span class="br"></span>quantum Socratici ceperunt ante penates;</span><span class="linebreak"></span>
<span class="line">numquam aliud natura, aliud sapientia dicit.</span><span class="linebreak"></span>
<span class="line">acribus exemplis videor te cludere? misce</span><span class="linebreak"></span>
<span class="line">ergo aliquid nostris de moribus, effice summam</span><span class="linebreak"></span>
<span class="line">bis septem ordinibus quam lex dignatur Othonis.</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>haec quoque si rugam trahit extenditque labellum,</span><span class="linebreak"></span>
<span class="line">sume duos equites, fac tertia quadringenta.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_482_310"><sup class="lineRef">310</sup>aut AGU: atque PÎ¦</li></ul></section></notes></section>