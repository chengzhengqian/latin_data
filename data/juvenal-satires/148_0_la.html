<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">Parthenio factas, urnae cratera capacem</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>et dignum sitiente Pholo vel coniuge Fusci;</span><span class="linebreak"></span>
<span class="line">adde et bascaudas et mille escaria, multum</span><span class="linebreak"></span>
<span class="line">caelati, biberat quo callidus emptor Olynthi.</span><span class="linebreak"></span>
<span class="line">sed quis nunc alius, qua mundi parte quis audet</span><span class="linebreak"></span>
<span class="line">argento praeferre caput rebusque salutem?</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>[non propter vitam faciunt patrimonia quidam,</span><span class="linebreak"></span>
<span class="line">sed vitio caeci propter patrimonia vivunt.]</span><span class="linebreak"></span>
<span class="line indent1">Iactatur rerum utilium pars maxima, sed nec</span><span class="linebreak"></span>
<span class="line">damna levant. tunc adversis urguentibus illuc</span><span class="linebreak"></span>
<span class="line">reccidit ut malum ferro summitteret, ac se</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>explicat angustum: discriminis ultima, quando</span><span class="linebreak"></span>
<span class="line">praesidia adferimus navem factura minorem.</span><span class="linebreak"></span>
<span class="line">i nunc et ventis animam committe dolato</span><span class="linebreak"></span>
<span class="line">confisus ligno, digitis a morte remotus</span><span class="linebreak"></span>
<span class="line">quattuor aut septem, si sit latissima, taedae;</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>mox cum reticulis et pane et ventre lagonae</span><span class="linebreak"></span>
<span class="line">accipe sumendas in tempestate secures.</span><span class="linebreak"></span>
<span class="line">sed postquam iacuit planum mare, tempora postquam</span><span class="linebreak"></span>
<span class="line">prospera vectoris fatumque valentius Euro</span><span class="linebreak"></span>
<span class="line">et pelago, postquam Parcae meliora benigna</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>pensa manu ducunt hilares et staminis albi</span><span class="linebreak"></span>
<span class="line">lanificae, modica nec multum fortior aura</span><span class="linebreak"></span>
<span class="line">ventus adest, inopi miserabilis arte cucurrit</span><span class="linebreak"></span>
<span class="line">vestibus extentis et, quod superaverat unum,</span><span class="linebreak"></span>
<span class="line">velo prora suo. iam deficientibus Austris</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>spes vitae cum sole redit. tum gratus Iulo</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_424_50"><sup class="lineRef">50-1</sup>
<span class="italic">del. Bentley</span>
</li><li class="note text" id="note_LCL091_424_54"><sup class="lineRef">54</sup>reccidit AFLUZ: recidit PSGO: decidit HKT</li></ul></section></notes></section>