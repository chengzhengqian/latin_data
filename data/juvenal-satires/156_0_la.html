<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">piscibus inventis et fetae comparo mulae,</span><span class="linebreak"></span>
<span class="line">sollicitus, tamquam lapides effuderit imber</span><span class="linebreak"></span>
<span class="line">examenque apium longa consederit uva</span><span class="linebreak"></span>
<span class="line">culmine delubri, tamquam in mare fluxerit amnis</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>gurgitibus miris et lactis vertice torrens.</span><span class="linebreak"></span>
<span class="line indent1">Intercepta decem quereris sestertia fraude</span><span class="linebreak"></span>
<span class="line">sacrilega? quid si bis centum perdidit alter</span><span class="linebreak"></span>
<span class="line">hoc arcana modo, maiorem tertius illa</span><span class="linebreak"></span>
<span class="line">summam, quam patulae vix ceperat angulus arcae?</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>tam facile et pronum est superos contemnere testes,</span><span class="linebreak"></span>
<span class="line">si mortalis idem nemo sciat. aspice quanta</span><span class="linebreak"></span>
<span class="line">voce neget, quae sit ficti constantia voltus.</span><span class="linebreak"></span>
<span class="line">per Solis radios Tarpeiaque fulmina iurat</span><span class="linebreak"></span>
<span class="line">et Martis frameam et Cirrhaei spicula vatis,</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>per calamos venatricis pharetramque puellae</span><span class="linebreak"></span>
<span class="line">perque tuum, pater Aegaei Neptune, tridentem,</span><span class="linebreak"></span>
<span class="line">addit et Herculeos arcus hastamque Minervae,</span><span class="linebreak"></span>
<span class="line">quidquid habent telorum armamentaria caeli.</span><span class="linebreak"></span>
<span class="line">si vero et pater est, “comedam” inquit flebile “nati</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>sinciput elixi Pharioque madentis aceto.”</span><span class="linebreak"></span>
<span class="line indent1">Sunt in fortunae qui casibus omnia ponant</span><span class="linebreak"></span>
<span class="line">et nullo credant mundum rectore moveri</span><span class="linebreak"></span>
<span class="line">natura volvente vices et lucis et anni,</span><span class="linebreak"></span>
<span class="line">atque ideo intrepidi quaecumque altaria tangunt.</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>[est alius metuens ne crimen poena sequatur.]</span><span class="linebreak"></span>
<span class="line">hic putat esse deos et peierat, atque ita secum:</span><span class="linebreak"></span>
<span class="line">“decernat quodcumque volet de corpore nostro</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_440_90"><sup class="lineRef">90</sup>
<span class="italic">del. Jahn</span>
</li></ul></section></notes></section>