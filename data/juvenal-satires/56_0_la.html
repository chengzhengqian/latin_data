<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">attendit Thymele: Thymele tunc rustica discit.</span><span class="linebreak"></span>
<span class="line">ast aliae, quotiens aulaea recondita cessant,</span><span class="linebreak"></span>
<span class="line">et vacuo clusoque sonant fora sola theatro,</span><span class="linebreak"></span>
<span class="line">atque a Plebeiis longe Megalesia, tristes</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>personam thyrsumque tenent et subligar Acci.</span><span class="linebreak"></span>
<span class="line">Vrbicus exodio risum movet Atellanae</span><span class="linebreak"></span>
<span class="line">gestibus Autonoes, hunc diligit Aelia pauper.</span><span class="linebreak"></span>
<span class="line">solvitur his magno comoedi fibula, sunt quae</span><span class="linebreak"></span>
<span class="line">Chrysogonum cantare vetent, Hispulla tragoedo</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>gaudet: an expectas ut Quintilianus ametur?</span><span class="linebreak"></span>
<span class="line">accipis uxorem de qua citharoedus Echion</span><span class="linebreak"></span>
<span class="line">aut Glaphyrus fiat pater Ambrosiusque choraules.</span><span class="linebreak"></span>
<span class="line">longa per angustos figamus pulpita vicos,</span><span class="linebreak"></span>
<span class="line">ornentur postes et grandi ianua lauro,</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>ut testudineo tibi, Lentule, conopeo</span><span class="linebreak"></span>
<span class="line">nobilis Euryalum murmillonem exprimat infans.</span><span class="linebreak"></span>
<span class="line indent1">Nupta senatori comitata est Eppia ludum</span><span class="linebreak"></span>
<span class="line">ad Pharon et Nilum famosaque moenia Lagi,</span><span class="linebreak"></span>
<span class="line">prodigium et mores Vrbis damnante Canopo.</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>inmemor illa domus et coniugis atque sororis</span><span class="linebreak"></span>
<span class="line">nil patriae indulsit, plorantisque improba natos</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_240_84"><sup class="lineRef">84</sup>prodigium <span class="italic">Nisbet</span>: prodigia <span class="italic">codd</span>.</li></ul></section></notes></section>