<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">ardenti stomacho); nam quae meritoria somnum</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>admittunt? magnis opibus dormitur in Vrbe.</span><span class="linebreak"></span>
<span class="line">inde caput morbi. raedarum transitus arto</span><span class="linebreak"></span>
<span class="line">vicorum in flexu et stantis convicia mandrae</span><span class="linebreak"></span>
<span class="line">eripient somnum Druso vitulisque marinis.</span><span class="linebreak"></span>
<span class="line">si vocat officium, turba cedente vehetur</span><span class="linebreak"></span>
<span class="line"><span class="br"></span><span class="lineNumber">240</span><span class="br"></span>dives et ingenti curret super ora Liburna</span><span class="linebreak"></span>
<span class="line">atque obiter leget aut scribet vel dormiet intus</span><span class="linebreak"></span>
<span class="line">(namque facit somnum clausa lectica fenestra),</span><span class="linebreak"></span>
<span class="line">ante tamen veniet: nobis properantibus obstat</span><span class="linebreak"></span>
<span class="line">unda prior, magno populus premit agmine lumbos</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>qui sequitur; ferit hic cubito, ferit assere duro</span><span class="linebreak"></span>
<span class="line">alter, at hic tignum capiti incutit, ille metretam.</span><span class="linebreak"></span>
<span class="line">pinguia crura luto, planta mox undique magna</span><span class="linebreak"></span>
<span class="line">calcor, et in digito clavus mihi militis haeret.</span><span class="linebreak"></span>
<span class="line">nonne vides quanto celebretur sportula fumo?</span><span class="linebreak"></span>
<span class="line"><span class="br"></span><span class="lineNumber">250</span><span class="br"></span>centum convivae, sequitur sua quemque culina.</span><span class="linebreak"></span>
<span class="line">Corbulo vix ferret tot vasa ingentia, tot res</span><span class="linebreak"></span>
<span class="line">inpositas capiti, quas recto vertice portat</span><span class="linebreak"></span>
<span class="line">servulus infelix et cursu ventilat ignem.</span><span class="linebreak"></span>
<span class="line">scinduntur tunicae sartae modo, longa coruscat</span><span class="linebreak"></span>
<span class="line"><span class="br"></span><span class="lineNumber">255</span><span class="br"></span>serraco veniente abies, atque altera pinum</span><span class="linebreak"></span>
<span class="line">plaustra vehunt; nutant alte populoque minantur.</span><span class="linebreak"></span>
</p>
</section><notes></notes></section>