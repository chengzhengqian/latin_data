<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">cum quo de pluviis aut aestibus aut nimboso</span><span class="linebreak"></span>
<span class="line">vere locuturi fatum pendebat amici?</span><span class="linebreak"></span>
<span class="line">ille igitur numquam derexit bracchia contra</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>torrentem, nec civis erat qui libera posset</span><span class="linebreak"></span>
<span class="line">verba animi proferre et vitam inpendere vero.</span><span class="linebreak"></span>
<span class="line">sic multas hiemes atque octogensima vidit</span><span class="linebreak"></span>
<span class="line">solstitia, his armis illa quoque tutus in aula.</span><span class="linebreak"></span>
<span class="line indent1">Proximus eiusdem properabat Acilius aevi</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>cum iuvene indigno quem mors tam saeva maneret</span><span class="linebreak"></span>
<span class="line">et domini gladiis tam festinata; sed olim</span><span class="linebreak"></span>
<span class="line">prodigio par est in nobilitate senectus,</span><span class="linebreak"></span>
<span class="line">unde fit ut malim fraterculus esse gigantis.</span><span class="linebreak"></span>
<span class="line">profuit ergo nihil misero quod comminus ursos</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>figebat Numidas Albana nudus harena</span><span class="linebreak"></span>
<span class="line">venator. quis enim iam non intellegat artes</span><span class="linebreak"></span>
<span class="line">patricias? quis priscum illud miratur acumen,</span><span class="linebreak"></span>
<span class="line">Brute, tuum? facile est barbato inponere regi.</span><span class="linebreak"></span>
<span class="line indent1">Nec melior vultu quamvis ignobilis ibat</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>Rubrius, offensae veteris reus atque tacendae,</span><span class="linebreak"></span>
<span class="line">et tamen improbior saturam scribente cinaedo.</span><span class="linebreak"></span>
<span class="line">Montani quoque venter adest abdomine tardus,</span><span class="linebreak"></span>
<span class="line">et matutino sudans Crispinus amomo</span><span class="linebreak"></span>
<span class="line">quantum vix redolent duo funera, saevior illo</span><span class="linebreak"></span>
</p>
</section><notes></notes></section>