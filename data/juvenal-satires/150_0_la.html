<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">95</span><span class="br"></span>tres habet heredes. libet expectare quis aegram</span><span class="linebreak"></span>
<span class="line">et claudentem oculos gallinam inpendat amico</span><span class="linebreak"></span>
<span class="line">tam sterili; verum haec nimia est inpensa, coturnix</span><span class="linebreak"></span>
<span class="line">nulla umquam pro patre cadet. sentire calorem</span><span class="linebreak"></span>
<span class="line">si coepit locuples Gallitta et Pacius orbi,</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>legitime fixis vestitur tota libellis</span><span class="linebreak"></span>
<span class="line">porticus, existunt qui promittant hecatomben,</span><span class="linebreak"></span>
<span class="line">quatenus hic non sunt nec venales elephanti,</span><span class="linebreak"></span>
<span class="line">nec Latio aut usquam sub nostro sidere talis</span><span class="linebreak"></span>
<span class="line">belua concipitur, sed furva gente petita</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>arboribus Rutulis et Turni pascitur agro,</span><span class="linebreak"></span>
<span class="line">Caesaris armentum nulli servire paratum</span><span class="linebreak"></span>
<span class="line">privato, siquidem Tyrio parere solebant</span><span class="linebreak"></span>
<span class="line">Hannibali et nostris ducibus regique Molosso</span><span class="linebreak"></span>
<span class="line">horum maiores ac dorso ferre cohortis,</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>partem aliquam belli, et euntem in proelia turrem.</span><span class="linebreak"></span>
<span class="line">nulla igitur mora per Novium, mora nulla per Histrum</span><span class="linebreak"></span>
<span class="line">Pacuvium, quin illud ebur ducatur ad aras</span><span class="linebreak"></span>
<span class="line">et cadat ante Lares Gallittae victima sola</span><span class="linebreak"></span>
<span class="line">tantis digna deis et captatoribus horum.</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>alter enim, si concedas, mactare vovebit</span><span class="linebreak"></span>
<span class="line">de grege servorum magna ut pulcherrima quaeque</span><span class="linebreak"></span>
<span class="line">corpora, vel pueris et frontibus ancillarum</span><span class="linebreak"></span>
<span class="line">inponet vittas et, si qua est nubilis illi</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_428_110"><sup class="lineRef">110</sup>turrem PGU: turbam Φ: turmam A<span class="italic">Vat. 2810</span>
</li><li class="note text" id="note_LCL091_428_116"><sup class="lineRef">116</sup>ut P: et Φ</li></ul></section></notes></section>