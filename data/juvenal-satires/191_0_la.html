<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">40</span><span class="br"></span>debitor aut sumptos pergit non reddere nummos</span><span class="linebreak"></span>
<span class="line">vana supervacui dicens chirographa ligni,</span><span class="linebreak"></span>
<span class="line">expectandus erit qui lites incohet annus</span><span class="linebreak"></span>
<span class="line">totius populi. sed tum quoque mille ferenda</span><span class="linebreak"></span>
<span class="line">taedia, mille morae; totiens subsellia tantum</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>sternuntur, iam facundo ponente lacernas</span><span class="linebreak"></span>
<span class="line">Caedicio et Fusco iam micturiente parati</span><span class="linebreak"></span>
<span class="line">digredimur, lentaque fori pugnamus harena.</span><span class="linebreak"></span>
<span class="line">ast illis quos arma tegunt et balteus ambit</span><span class="linebreak"></span>
<span class="line">quod placitum est ipsis praestatur tempus agendi,</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>nec res atteritur longo sufflamine litis.</span><span class="linebreak"></span>
<span class="line indent1">Solis praeterea testandi militibus ius</span><span class="linebreak"></span>
<span class="line">vivo patre datur. nam quae sunt parta labore</span><span class="linebreak"></span>
<span class="line">militiae placuit non esse in corpore census,</span><span class="linebreak"></span>
<span class="line">omne tenet cuius regimen pater. ergo Coranum</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>signorum comitem castrorumque aera merentem</span><span class="linebreak"></span>
<span class="line">quamvis iam tremulus captat pater. hunc favor aequus</span><span class="linebreak"></span>
<span class="line">provehit et pulchro reddit sua dona labori.</span><span class="linebreak"></span>
<span class="line">ipsius certe ducis hoc referre videtur</span><span class="linebreak"></span>
<span class="line">ut, qui fortis erit, sit felicissimus idem,</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>ut laeti phaleris omnes et torquibus omnes . . .</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_510_41"><sup class="lineRef">41</sup>
<span class="italic">cf</span>. 13.137</li><li class="note text" id="note_LCL091_510_42"><sup class="lineRef">42</sup>inchoet Φ: inchoat PU</li><li class="note text" id="note_LCL091_510_56"><sup class="lineRef">56</sup>favor <span class="italic">Ruperti</span>: labor PΦ</li></ul></section></notes></section>