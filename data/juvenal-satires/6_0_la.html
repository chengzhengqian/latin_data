<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">nobiscum. “da praetori, da deinde tribuno.”</span><span class="linebreak"></span>
<span class="line">sed libertinus prior est. “prior” inquit “ego adsum.</span><span class="linebreak"></span>
<span class="line">cur timeam dubitemve locum defendere, quamvis</span><span class="linebreak"></span>
<span class="line">natus ad Euphraten, molles quod in aure fenestrae</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>arguerint, licet ipse negem? sed quinque tabernae</span><span class="linebreak"></span>
<span class="line">quadringenta parant. quid confert purpura maior</span><span class="linebreak"></span>
<span class="line">optandum, si Laurenti custodit in agro</span><span class="linebreak"></span>
<span class="line">conductas Corvinus ovis, ego possideo plus</span><span class="linebreak"></span>
<span class="line">Pallante et Licinis?” expectent ergo tribuni,</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>vincant divitiae, sacro ne cedat honori</span><span class="linebreak"></span>
<span class="line">nuper in hanc urbem pedibus qui venerat albis,</span><span class="linebreak"></span>
<span class="line">quandoquidem inter nos sanctissima divitiarum</span><span class="linebreak"></span>
<span class="line">maiestas, etsi funesta Pecunia templo</span><span class="linebreak"></span>
<span class="line">nondum habitat, nullas nummorum ereximus aras,</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>ut colitur Pax atque Fides, Victoria, Virtus</span><span class="linebreak"></span>
<span class="line">quaeque salutato crepitat Concordia nido.</span><span class="linebreak"></span>
<span class="line">sed cum summus honor finito conputet anno,</span><span class="linebreak"></span>
<span class="line">sportula quid referat, quantum rationibus addat,</span><span class="linebreak"></span>
<span class="line">quid facient comites quibus hinc toga, calceus hinc est</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>et panis fumusque domi? densissima centum</span><span class="linebreak"></span>
<span class="line">quadrantes lectica petit, sequiturque maritum</span><span class="linebreak"></span>
<span class="line">languida vel praegnas et circumducitur uxor.</span><span class="linebreak"></span>
<span class="line">hic petit absenti nota iam callidus arte</span><span class="linebreak"></span>
<span class="line">ostendens vacuam et clausam pro coniuge sellam.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_140_114"><sup class="lineRef">114</sup>habitat PRVOTΣ: habitas Φ</li></ul></section></notes></section>