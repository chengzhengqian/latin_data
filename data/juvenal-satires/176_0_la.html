<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">spes lucri, nec Carpathium Gaetulaque tantum</span><span class="linebreak"></span>
<span class="line">aequora transiliet, sed longe Calpe relicta</span><span class="linebreak"></span>
<span class="line"><span class="br"></span><span class="lineNumber">280</span><span class="br"></span>audiet Herculeo stridentem gurgite solem.</span><span class="linebreak"></span>
<span class="line">grande operae pretium est, ut tenso folle reverti</span><span class="linebreak"></span>
<span class="line">inde domum possis tumidaque superbus aluta,</span><span class="linebreak"></span>
<span class="line">Oceani monstra et iuvenes vidisse marinos.</span><span class="linebreak"></span>
<span class="line indent1">Non unus mentes agitat furor. ille sororis</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>in manibus voltu Eumenidum terretur et igni,</span><span class="linebreak"></span>
<span class="line">hic bove percusso mugire Agamemnona credit</span><span class="linebreak"></span>
<span class="line">aut Ithacum. parcat tunicis licet atque lacernis,</span><span class="linebreak"></span>
<span class="line">curatoris eget qui navem mercibus implet</span><span class="linebreak"></span>
<span class="line">ad summum latus et tabula distinguitur unda,</span><span class="linebreak"></span>
<span class="line"><span class="br"></span><span class="lineNumber">290</span><span class="br"></span>cum sit causa mali tanti et discriminis huius</span><span class="linebreak"></span>
<span class="line">concisum argentum in titulos faciesque minutas.</span><span class="linebreak"></span>
<span class="line">occurrunt nubes et fulgura: “solvite funem”</span><span class="linebreak"></span>
<span class="line">frumenti dominus clamat piperisve coempti,</span><span class="linebreak"></span>
<span class="line">“nil color hic caeli, nil fascia nigra minatur;</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>aestivum tonat.” infelix hac forsitan ipsa</span><span class="linebreak"></span>
<span class="line">nocte cadet fractis trabibus fluctuque premetur</span><span class="linebreak"></span>
<span class="line">obrutus et zonam laeva morsuque tenebit.</span><span class="linebreak"></span>
<span class="line">sed cuius votis modo non suffecerat aurum</span><span class="linebreak"></span>
<span class="line">quod Tagus et rutila volvit Pactolus harena,</span><span class="linebreak"></span>
<span class="line"><span class="br"></span><span class="lineNumber">300</span><span class="br"></span>frigida sufficient velantes inguina panni</span><span class="linebreak"></span>
</p>
</section><notes></notes></section>