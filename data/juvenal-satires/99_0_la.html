<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">Aethiopem Cycnum, <a class="footnoteLink" href="#note_LCL091_326_33" id="target_note_LCL091_326_33">pravam</a> extortamque puellam</span><span class="linebreak"></span>
<span class="line">Europen; canibus pigris scabieque vetusta</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>levibus et siccae lambentibus ora lucernae</span><span class="linebreak"></span>
<span class="line">nomen erit Pardus, Tigris, Leo, si quid adhuc est</span><span class="linebreak"></span>
<span class="line">quod fremat in terris violentius. ergo cavebis</span><span class="linebreak"></span>
<span class="line">et metues ne tu sic Creticus aut Camerinus.</span><span class="linebreak"></span>
<span class="line indent1">His ego quem monui? tecum mihi sermo, Rubelli</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>Blande. tumes alto Drusorum stemmate, tamquam</span><span class="linebreak"></span>
<span class="line">feceris ipse aliquid propter quod nobilis esses,</span><span class="linebreak"></span>
<span class="line">ut te conciperet quae sanguine fulget Iuli,</span><span class="linebreak"></span>
<span class="line">non quae ventoso conducta sub aggere texit.</span><span class="linebreak"></span>
<span class="line">“vos humiles” inquis “volgi pars ultima nostri,</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>quorum nemo queat patriam monstrare parentis,</span><span class="linebreak"></span>
<span class="line">ast ego Cecropides.” vivas et originis huius</span><span class="linebreak"></span>
<span class="line">gaudia longa feras. tamen ima plebe Quiritem</span><span class="linebreak"></span>
<span class="line">facundum invenies, solet hic defendere causas</span><span class="linebreak"></span>
<span class="line">nobilis indocti; veniet de pube togata</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>qui iuris nodos et legum aenigmata solvat;</span><span class="linebreak"></span>
<span class="line">hinc petit Euphraten iuvenis domitique Batavi</span><span class="linebreak"></span>
<span class="line">custodes aquilas armis industrius. at tu</span><span class="linebreak"></span>
</p>
</section><notes><section class="footnotes"><ul><li class="note" id="note_LCL091_326_33"><a class="footnoteCrossrefLink" href="#target_note_LCL091_326_33" title="Click to highlight in text"><sup class="lineRef">33</sup>pravam ΦP: parvam ALO</a></li><script type="text/javascript">document.getElementById('note_LCL091_326_33').style.display = "none";</script><li class="note text" id="note_LCL091_326_49"><sup class="lineRef">49</sup>pube <span class="italic">Housman</span>: plebe PSAGLU: gente F</li></ul></section></notes></section>