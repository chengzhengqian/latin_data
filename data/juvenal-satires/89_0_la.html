<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">haut tamen invideas vati quem pulpita pascunt.</span><span class="linebreak"></span>
<span class="line">quis tibi Maecenas, quis nunc erit aut Proculeius</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>aut Fabius, quis Cotta iterum, quis Lentulus alter?</span><span class="linebreak"></span>
<span class="line">tum par ingenio pretium, tunc utile multis</span><span class="linebreak"></span>
<span class="line">pallere et vinum toto nescire Decembri.</span><span class="linebreak"></span>
<span class="line indent1">Vester porro labor fecundior, historiarum</span><span class="linebreak"></span>
<span class="line">scriptores? perit hic plus temporis atque olei plus.</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>nullo quippe modo millensima pagina surgit</span><span class="linebreak"></span>
<span class="line">omnibus et crescit multa damnosa papyro;</span><span class="linebreak"></span>
<span class="line">sic ingens rerum numerus iubet atque operum lex.</span><span class="linebreak"></span>
<span class="line">quae tamen inde seges? terrae quis fructus apertae?</span><span class="linebreak"></span>
<span class="line">quis dabit historico quantum daret acta legenti?</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>“sed genus ignavum, quod lecto gaudet et umbra.”</span><span class="linebreak"></span>
<span class="line indent1">Dic igitur quid causidicis civilia praestent</span><span class="linebreak"></span>
<span class="line">officia et magno comites in fasce libelli.</span><span class="linebreak"></span>
<span class="line">ipsi magna sonant, sed tum cum creditor audit</span><span class="linebreak"></span>
<span class="line">praecipue, vel si tetigit latus acrior illo</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>qui venit ad dubium grandi cum codice nomen.</span><span class="linebreak"></span>
<span class="line">tunc inmensa cavi spirant mendacia folles</span><span class="linebreak"></span>
<span class="line">conspuiturque sinus; veram deprendere messem</span><span class="linebreak"></span>
<span class="line">si libet, hinc centum patrimonia causidicorum,</span><span class="linebreak"></span>
<span class="line">parte alia solum russati pone Lacertae.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_306_93"><sup class="lineRef">93</sup>
<span class="italic">del</span>. <span class="italic">Markland</span>
</li></ul></section></notes></section>