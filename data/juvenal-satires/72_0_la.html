<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">aegrotante viro, medicis quid tristibus erga</span><span class="linebreak"></span>
<span class="line"><span class="br"></span><span class="lineNumber">390</span><span class="br"></span>filiolum? stetit ante aram nec turpe putavit</span><span class="linebreak"></span>
<span class="line">pro cithara velare caput dictataque verba</span><span class="linebreak"></span>
<span class="line">pertulit, ut mos est, et aperta palluit agna.</span><span class="linebreak"></span>
<span class="line">dic mihi nunc, quaeso, dic, antiquissime divom,</span><span class="linebreak"></span>
<span class="line">respondes his, Iane pater? magna otia caeli;</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>non est, quod video, non est quod agatur apud vos.</span><span class="linebreak"></span>
<span class="line">haec de comoedis te consulit, illa tragoedum</span><span class="linebreak"></span>
<span class="line">commendare volet: varicosus fiet haruspex.</span><span class="linebreak"></span>
<span class="line indent1">Sed cantet potius quam totam pervolet Vrbem</span><span class="linebreak"></span>
<span class="line">audax et coetus possit quae ferre virorum</span><span class="linebreak"></span>
<span class="line"><span class="br"></span><span class="lineNumber">400</span><span class="br"></span>cumque paludatis ducibus praesente marito</span><span class="linebreak"></span>
<span class="line">ipsa loqui recta facie siccisque mamillis.</span><span class="linebreak"></span>
<span class="line">haec eadem novit quid toto fiat in orbe,</span><span class="linebreak"></span>
<span class="line">quid Seres, quid Thraces agant, secreta novercae</span><span class="linebreak"></span>
<span class="line">et pueri, quis amet, quis diripiatur adulter;</span><span class="linebreak"></span>
<span class="line"><span class="br"></span><span class="lineNumber">405</span><span class="br"></span>dicet quis viduam praegnatem fecerit et quo</span><span class="linebreak"></span>
<span class="line">mense, quibus verbis concumbat quaeque, modis quot.</span><span class="linebreak"></span>
<span class="line">instantem regi Armenio Parthoque cometen</span><span class="linebreak"></span>
<span class="line">prima videt, famam rumoresque illa recentis</span><span class="linebreak"></span>
<span class="line">excipit ad portas, quosdam facit; isse Niphaten</span><span class="linebreak"></span>
<span class="line"><span class="br"></span><span class="lineNumber">410</span><span class="br"></span>in populos magnoque illic cuncta arva teneri</span><span class="linebreak"></span>
<span class="line">diluvio, nutare urbes, subsidere terras,</span><span class="linebreak"></span>
<span class="line">quocumque in trivio, cuicumque est obvia, narrat.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_272_401"><sup class="lineRef">401</sup>siccisque PÎ¦: strictisque LU</li></ul></section></notes></section>