<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">illinc cornicines, hinc praecedentia longi</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>agminis officia et niveos ad frena Quirites,</span><span class="linebreak"></span>
<span class="line">defossa in loculos quos sportula fecit amicos.</span><span class="linebreak"></span>
<span class="line">tum quoque materiam risus invenit ad omnis</span><span class="linebreak"></span>
<span class="line">occursus hominum, cuius prudentia monstrat</span><span class="linebreak"></span>
<span class="line">summos posse viros et magna exempla daturos</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>vervecum in patria crassoque sub aere nasci.</span><span class="linebreak"></span>
<span class="line">ridebat curas nec non et gaudia volgi,</span><span class="linebreak"></span>
<span class="line">interdum et lacrimas, cum Fortunae ipse minaci</span><span class="linebreak"></span>
<span class="line">mandaret laqueum mediumque ostenderet unguem.</span><span class="linebreak"></span>
<span class="line indent1">Ergo supervacua aut quae perniciosa petuntur?</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>propter quae fas est genua incerare deorum?</span><span class="linebreak"></span>
<span class="line indent1">Quosdam praecipitat subiecta potentia magnae</span><span class="linebreak"></span>
<span class="line">invidiae, mergit longa atque insignis honorum</span><span class="linebreak"></span>
<span class="line">pagina. descendunt statuae restemque secuntur,</span><span class="linebreak"></span>
<span class="line">ipsas deinde rotas bigarum inpacta securis</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>caedit et inmeritis franguntur crura caballis.</span><span class="linebreak"></span>
<span class="line">iam strident ignes, iam follibus atque caminis</span><span class="linebreak"></span>
<span class="line">ardet adoratum populo caput et crepat ingens</span><span class="linebreak"></span>
<span class="line">Seianus, deinde ex facie toto orbe secunda</span><span class="linebreak"></span>
<span class="line">fiunt urceoli, pelves, sartago, matellae.</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>pone domi laurus, duc in Capitolia magnum</span><span class="linebreak"></span>
<span class="line">cretatumque bovem: Seianus ducitur unco</span><span class="linebreak"></span>
<span class="line">spectandus, gaudent omnes. â€œquae labra, quis illi</span><span class="linebreak"></span>
<span class="line">vultus erat! numquam, si quid mihi credis, amavi</span><span class="linebreak"></span>
</p>
</section><notes></notes></section>