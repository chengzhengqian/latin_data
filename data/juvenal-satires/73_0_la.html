<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line indent1">Nec tamen id vitium magis intolerabile quam quae</span><span class="linebreak"></span>
<span class="line">vicinos humiles rapere et concidere loris</span><span class="linebreak"></span>
<span class="line"><span class="br"></span><span class="lineNumber">415</span><span class="br"></span>exsecrata solet. nam si latratibus alti</span><span class="linebreak"></span>
<span class="line">rumpuntur somni, “fustes huc ocius” inquit</span><span class="linebreak"></span>
<span class="line">“adferte” atque illis dominum iubet ante feriri,</span><span class="linebreak"></span>
<span class="line">deinde canem, gravis occursu, taeterrima vultu.</span><span class="linebreak"></span>
<span class="line">balnea nocte subit, conchas et castra moveri</span><span class="linebreak"></span>
<span class="line"><span class="br"></span><span class="lineNumber">420</span><span class="br"></span>nocte iubet, magno gaudet sudare tumultu,</span><span class="linebreak"></span>
<span class="line">cum lassata gravi ceciderunt bracchia massa,</span><span class="linebreak"></span>
<span class="line">callidus et cristae digitos inpressit aliptes</span><span class="linebreak"></span>
<span class="line">ac summum dominae femur exclamare coegit.</span><span class="linebreak"></span>
<span class="line">convivae miseri interea somnoque fameque</span><span class="linebreak"></span>
<span class="line"><span class="br"></span><span class="lineNumber">425</span><span class="br"></span>urguentur. tandem illa venit rubicundula, totum</span><span class="linebreak"></span>
<span class="line">oenophorum sitiens, plena quod tenditur urna</span><span class="linebreak"></span>
<span class="line">admotum pedibus, de quo sextarius alter</span><span class="linebreak"></span>
<span class="line">ducitur ante cibum rabidam facturus orexim,</span><span class="linebreak"></span>
<span class="line">dum redit et loto terram ferit intestino.</span><span class="linebreak"></span>
<span class="line"><span class="br"></span><span class="lineNumber">430</span><span class="br"></span>marmoribus rivi properant, aurata Falernum</span><span class="linebreak"></span>
<span class="line">pelvis olet; nam sic, tamquam alta in dolia longus</span><span class="linebreak"></span>
<span class="line">deciderit serpens, bibit et vomit. ergo maritus</span><span class="linebreak"></span>
<span class="line">nauseat atque oculis bilem substringit opertis.</span><span class="linebreak"></span>
<span class="line indent1">Illa tamen gravior, quae cum discumbere coepit</span><span class="linebreak"></span>
<span class="line"><span class="br"></span><span class="lineNumber">435</span><span class="br"></span>laudat Vergilium, periturae ignoscit Elissae,</span><span class="linebreak"></span>
<span class="line">committit vates et comparat, inde Maronem</span><span class="linebreak"></span>
<span class="line">atque alia parte in trutina suspendit Homerum.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_274_413"><sup class="lineRef">413</sup>quae PR: quod Φ</li><li class="note text" id="note_LCL091_274_415"><sup class="lineRef">415</sup>exsecrata <span class="italic">Martyn</span>: exagitata <span class="italic">Delz</span>: exortata PH: exorata RΦΣ</li></ul></section></notes></section>