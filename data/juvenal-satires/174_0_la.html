<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">et laevo monitu pueros producit avaros</span><span class="linebreak"></span>
<span class="line">[et qui per fraudes patrimonia conduplicari]</span><span class="linebreak"></span>
<span class="line"><span class="br"></span><span class="lineNumber">230</span><span class="br"></span>dat libertatem et totas effundit habenas</span><span class="linebreak"></span>
<span class="line">curriculo; quem si revoces, subsistere nescit</span><span class="linebreak"></span>
<span class="line">et te contempto rapitur metisque relictis.</span><span class="linebreak"></span>
<span class="line">nemo satis credit tantum delinquere quantum</span><span class="linebreak"></span>
<span class="line">permittas: adeo indulgent sibi latius ipsi.</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>cum dicis iuveni stultum qui donet amico,</span><span class="linebreak"></span>
<span class="line">qui paupertatem levet attollatque propinqui,</span><span class="linebreak"></span>
<span class="line">et spoliare doces et circumscribere et omni</span><span class="linebreak"></span>
<span class="line">crimine divitias adquirere, quarum amor in te</span><span class="linebreak"></span>
<span class="line">quantus erat patriae Deciorum in pectore, quantum</span><span class="linebreak"></span>
<span class="line"><span class="br"></span><span class="lineNumber">240</span><span class="br"></span>dilexit Thebas, si Graecia vera, Menoeceus.</span><span class="linebreak"></span>
<span class="line">[in quorum sulcis legiones dentibus anguis</span><span class="linebreak"></span>
<span class="line">cum clipeis nascuntur et horrida bella capessunt</span><span class="linebreak"></span>
<span class="line">continuo, tamquam et tubicen surrexerit una]</span><span class="linebreak"></span>
<span class="line">ergo ignem, cuius scintillas ipse dedisti,</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>flagrantem late et rapientem cuncta videbis.</span><span class="linebreak"></span>
<span class="line">nec tibi parcetur misero, trepidumque magistrum</span><span class="linebreak"></span>
<span class="line">in cavea magno fremitu leo tollet alumnus.</span><span class="linebreak"></span>
<span class="line">nota mathematicis genesis tua, sed grave tardas</span><span class="linebreak"></span>
<span class="line">expectare colus: morieris stamine nondum</span><span class="linebreak"></span>
<span class="line"><span class="br"></span><span class="lineNumber">250</span><span class="br"></span>abrupto. iam nunc obstas et vota moraris,</span><span class="linebreak"></span>
<span class="line">iam torquet iuvenem longa et cervina senectus.</span><span class="linebreak"></span>
<span class="line">ocius Archigenen quaere atque eme quod Mithridates</span><span class="linebreak"></span>
<span class="line">composuit, si vis aliam decerpere ficum</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_476_229"><sup class="lineRef">229</sup>
<span class="italic">om</span>. Φ, <span class="italic">del. Ruperti</span>
</li><li class="note text" id="note_LCL091_476_241"><sup class="lineRef">241-3</sup>
<span class="italic">del. Markland, Knoche</span>
</li><li class="note text" id="note_LCL091_476_247"><sup class="lineRef">247</sup>cavea P: caveam Φ</li></ul></section></notes></section>