<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">70</span><span class="br"></span>hospitium, caderent omnes a crinibus hydri,</span><span class="linebreak"></span>
<span class="line">surda nihil gemeret grave bucina. poscimus ut sit</span><span class="linebreak"></span>
<span class="line">non minor antiquo Rubrenus Lappa coturno,</span><span class="linebreak"></span>
<span class="line">cuius et alveolos et laenam pignerat Atreus?</span><span class="linebreak"></span>
<span class="line">non habet infelix Numitor quod mittat amico,</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>Quintillae quod donet habet, nec defuit illi</span><span class="linebreak"></span>
<span class="line">unde emeret multa pascendum carne leonem</span><span class="linebreak"></span>
<span class="line">iam domitum; constat leviori belua sumptu</span><span class="linebreak"></span>
<span class="line">nimirum et capiunt plus intestina poetae.</span><span class="linebreak"></span>
<span class="line">contentus fama iaceat Lucanus in hortis</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>marmoreis, at Serrano tenuique Saleiio</span><span class="linebreak"></span>
<span class="line">gloria quantalibet quid erit, si gloria tantum est?</span><span class="linebreak"></span>
<span class="line">curritur ad vocem iucundam et carmen amicae</span><span class="linebreak"></span>
<span class="line">Thebaidos, laetam cum fecit Statius Vrbem</span><span class="linebreak"></span>
<span class="line">promisitque diem: tanta dulcedine captos</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>adficit ille animos tantaque libidine volgi</span><span class="linebreak"></span>
<span class="line">auditur. sed cum fregit subsellia versu</span><span class="linebreak"></span>
<span class="line">esurit, intactam Paridi nisi vendit Agaven.</span><span class="linebreak"></span>
<span class="line">ille et militiae multis largitur honorem,</span><span class="linebreak"></span>
<span class="line">semenstri vatum digitos circumligat auro.</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>quod non dant proceres, dabit histrio. tu Camerinos</span><span class="linebreak"></span>
<span class="line">et Baream, tu nobilium magna atria curas?</span><span class="linebreak"></span>
<span class="line">praefectos Pelopea facit, Philomela tribunos.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_304_88"><sup class="lineRef">88</sup>largitur PÎ¦<span class="italic">Arov</span>.: largitus G <span class="italic">Vat. 3286</span>
</li></ul></section></notes></section>