<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">sed nec Brutus erit Bruti nec avunculus usquam.</span><span class="linebreak"></span>
<span class="line">nil dictu foedum visuque haec limina tangat</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>intra quae pater est. procul, a procul ite, puellae</span><span class="linebreak"></span>
<span class="line">lenonum et cantus pernoctantis parasiti.</span><span class="linebreak"></span>
<span class="line">maxima debetur puero reverentia. si quid</span><span class="linebreak"></span>
<span class="line">turpe paras, ne tu teneros contempseris annos,</span><span class="linebreak"></span>
<span class="line">sed peccaturo obstet tibi filius infans.</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>nam si quid dignum censoris fecerit ira</span><span class="linebreak"></span>
<span class="line">quandoque et similem tibi se non corpore tantum</span><span class="linebreak"></span>
<span class="line">nec vultu dederit, morum quoque filius et qui</span><span class="linebreak"></span>
<span class="line">omnia deterius tua per vestigia peccet,</span><span class="linebreak"></span>
<span class="line">corripies nimirum et castigabis acerbo</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>clamore ac post haec tabulas mutare parabis.</span><span class="linebreak"></span>
<span class="line">unde tibi frontem libertatemque parentis,</span><span class="linebreak"></span>
<span class="line">cum facias peiora senex vacuumque cerebro</span><span class="linebreak"></span>
<span class="line">iam pridem caput hoc ventosa cucurbita quaerat?</span><span class="linebreak"></span>
<span class="line indent1">Hospite venturo cessabit nemo tuorum.</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>“verre pavimentum, nitidas ostende columnas,</span><span class="linebreak"></span>
<span class="line">arida cum tota descendat aranea tela,</span><span class="linebreak"></span>
<span class="line">hic leve argentum, vasa aspera tergeat alter.”</span><span class="linebreak"></span>
<span class="line">vox domini furit instantis virgamque tenentis.</span><span class="linebreak"></span>
<span class="line">ergo miser trepidas, ne stercore foeda canino</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>atria displiceant oculis venientis amici,</span><span class="linebreak"></span>
<span class="line">ne perfusa luto sit porticus, et tamen uno</span><span class="linebreak"></span>
<span class="line">semodio scobis haec emendat servulus unus:</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_462_45"><sup class="lineRef">45</sup>pater PΦΣ: puer A | ite <span class="italic">Markland</span>: inde <span class="italic">codd</span>.</li><li class="note text" id="note_LCL091_462_48"><sup class="lineRef">48</sup>ne <span class="italic">Ruperti</span>: nec <span class="italic">codd</span>. | teneros <span class="italic">Courtney</span>: pueri <span class="italic">codd</span>.</li><li class="note text" id="note_LCL091_462_51"><sup class="lineRef">51</sup>quandoque P: quandoquidem Φ</li><li class="note text" id="note_LCL091_462_52"><sup class="lineRef">52</sup>quoque PFHTUΣ: tibi Φ</li></ul></section></notes></section>