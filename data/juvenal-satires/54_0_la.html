<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">paulatim deinde ad superos Astraea recessit</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>hac comite, atque duae pariter fugere sorores.</span><span class="linebreak"></span>
<span class="line">anticum et vetus est alienum, Postume, lectum</span><span class="linebreak"></span>
<span class="line">concutere atque sacri genium contemnere fulcri.</span><span class="linebreak"></span>
<span class="line">omne aliud crimen mox ferrea protulit aetas:</span><span class="linebreak"></span>
<span class="line">viderunt primos argentea saecula moechos.</span><span class="linebreak"></span>
<span class="line indent2"><span class="br"></span><span class="lineNumber">25</span><span class="br"></span>Conventum tamen et pactum et sponsalia nostra</span><span class="linebreak"></span>
<span class="line">tempestate paras iamque a tonsore magistro</span><span class="linebreak"></span>
<span class="line">pecteris et digito pignus fortasse dedisti?</span><span class="linebreak"></span>
<span class="line">certe sanus eras. uxorem, Postume, ducis?</span><span class="linebreak"></span>
<span class="line">dic qua Tisiphone, quibus exagitere colubris.</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>ferre potes dominam salvis tot restibus ullam,</span><span class="linebreak"></span>
<span class="line">cum pateant altae caligantesque fenestrae,</span><span class="linebreak"></span>
<span class="line">cum tibi vicinum se praebeat Aemilius pons?</span><span class="linebreak"></span>
<span class="line">aut si de multis nullus placet exitus, illud</span><span class="linebreak"></span>
<span class="line">nonne putas melius, quod tecum pusio dormit,</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>pusio, qui noctu non litigat, exigit a te</span><span class="linebreak"></span>
<span class="line">nulla iacens illic munuscula, nec queritur quod</span><span class="linebreak"></span>
<span class="line">et lateri parcas nec quantum iussit anheles.</span><span class="linebreak"></span>
<span class="line indent1">“Sed placet Vrsidio lex Iulia. tollere dulcem</span><span class="linebreak"></span>
<span class="line">cogitat heredem, cariturus turture magno</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>mullorumque iubis et captatore macello.”</span><span class="linebreak"></span>
<span class="line">quid fieri non posse putes, si iungitur ulla</span><span class="linebreak"></span>
<span class="line">Vrsidio? si moechorum notissimus olim</span><span class="linebreak"></span>
</p>
</section><notes></notes></section>