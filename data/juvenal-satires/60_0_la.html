<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">observant ubi festa mero pede sabbata reges</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>et vetus indulget senibus clementia porcis.</span><span class="linebreak"></span>
<span class="line indent1">“Nullane de tantis gregibus tibi digna videtur?”</span><span class="linebreak"></span>
<span class="line">sit formonsa, decens, dives, fecunda, vetustos</span><span class="linebreak"></span>
<span class="line">porticibus disponat avos, intactior omni</span><span class="linebreak"></span>
<span class="line">crinibus effusis bellum dirimente Sabina,</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>rara avis in terris nigroque simillima cycno,</span><span class="linebreak"></span>
<span class="line">quis feret uxorem cui constant omnia? malo,</span><span class="linebreak"></span>
<span class="line">malo Venustinam quam te, Cornelia, mater</span><span class="linebreak"></span>
<span class="line">Gracchorum, si cum magnis virtutibus adfers</span><span class="linebreak"></span>
<span class="line">grande supercilium et numeras in dote triumphos.</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>tolle tuum, precor, Hannibalem victumque Syphacem</span><span class="linebreak"></span>
<span class="line">in castris et cum tota Carthagine migra.</span><span class="linebreak"></span>
<span class="line">“parce, precor, Paean, et tu, dea, pone sagittas;</span><span class="linebreak"></span>
<span class="line">nil pueri faciunt, ipsam configite matrem”</span><span class="linebreak"></span>
<span class="line">Amphion clamat, sed Paean contrahit arcum.</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>extulit ergo greges natorum ipsumque parentem,</span><span class="linebreak"></span>
<span class="line">dum sibi nobilior Latonae gente videtur</span><span class="linebreak"></span>
<span class="line">atque eadem scrofa Niobe fecundior alba.</span><span class="linebreak"></span>
<span class="line">quae tanti gravitas, quae forma, ut se tibi semper</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_248_159"><sup class="lineRef">159</sup>mero Φ: nudo PR<span class="italic">Arov</span>.O: udo <span class="italic">Nisbet</span>
</li></ul></section></notes></section>