<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">125</span><span class="br"></span>“Galla mea est” inquit, “citius dimitte. moraris?</span><span class="linebreak"></span>
<span class="line">profer, Galla, caput.” “noli vexare, quiescet.”</span><span class="linebreak"></span>
<span class="line indent1">Ipse dies pulchro distinguitur ordine rerum:</span><span class="linebreak"></span>
<span class="line">sportula, deinde forum iurisque peritus Apollo</span><span class="linebreak"></span>
<span class="line">atque triumphales, inter quas ausus habere</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>nescio quis titulos Aegyptius atque Arabarches,</span><span class="linebreak"></span>
<span class="line">cuius ad effigiem non tantum meiere fas est.</span><span class="linebreak"></span>
<span class="line">vestibulis abeunt veteres lassique clientes</span><span class="linebreak"></span>
<span class="line">votaque deponunt, quamquam longissima cenae</span><span class="linebreak"></span>
<span class="line">spes homini; caulis miseris atque ignis emendus.</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>optima silvarum interea pelagique vorabit</span><span class="linebreak"></span>
<span class="line">rex horum vacuisque toris tantum ipse iacebit.</span><span class="linebreak"></span>
<span class="line">nam de tot pulchris et latis orbibus et tam</span><span class="linebreak"></span>
<span class="line">antiquis una comedunt patrimonia mensa.</span><span class="linebreak"></span>
<span class="line">nullus iam parasitus erit. sed quis ferat istas</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>luxuriae sordes? quanta est gula quae sibi totos</span><span class="linebreak"></span>
<span class="line">ponit apros, animal propter convivia natum!</span><span class="linebreak"></span>
<span class="line">poena tamen praesens, cum tu deponis amictus</span><span class="linebreak"></span>
<span class="line">turgidus et crudum pavonem in balnea portas.</span><span class="linebreak"></span>
<span class="line">hinc subitae mortes atque intestata senectus.</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>it nova nec tristis per cunctas fabula cenas;</span><span class="linebreak"></span>
<span class="line">ducitur iratis plaudendum funus amicis.</span><span class="linebreak"></span>
<span class="line indent1">Nil erit ulterius quod nostris moribus addat</span><span class="linebreak"></span>
<span class="line">posteritas, eadem facient cupientque minores,</span><span class="linebreak"></span>
<span class="line">omne in praecipiti vitium stetit. utere velis,</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>totos pande sinus. dicas hic forsitan “unde</span><span class="linebreak"></span>
<span class="line">ingenium par materiae? unde illa priorum</span><span class="linebreak"></span>
<span class="line">scribendi quodcumque animo flagrante liberet</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_142_137"><sup class="lineRef">137-8</sup>
<span class="italic">del. Ribbeck</span>
</li><li class="note text" id="note_LCL091_142_143"><sup class="lineRef">143</sup>crudum VΦ: crudus PRH</li><li class="note text" id="note_LCL091_142_144"><sup class="lineRef">144</sup>intestata Φ: intemptata <span class="italic">Corelli</span>
</li><li class="note text" id="note_LCL091_142_150"><sup class="lineRef">150</sup>dicas VΦ: dices PRO</li></ul></section></notes></section>