<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">“una simus” ait. votorum summa. quid ultra</span><span class="linebreak"></span>
<span class="line">quaeris? habet Trebius propter quod rumpere somnum</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>debeat et ligulas dimittere, sollicitus ne</span><span class="linebreak"></span>
<span class="line">tota salutatrix iam turba peregerit orbem,</span><span class="linebreak"></span>
<span class="line">sideribus dubiis aut illo tempore quo se</span><span class="linebreak"></span>
<span class="line">frigida circumagunt pigri serraca Bootae.</span><span class="linebreak"></span>
<span class="line indent1">Qualis cena tamen! vinum quod sucida nolit</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>lana pati: de conviva Corybanta videbis.</span><span class="linebreak"></span>
<span class="line">iurgia proludunt, sed mox et pocula torques</span><span class="linebreak"></span>
<span class="line">saucius et rubra deterges vulnera mappa,</span><span class="linebreak"></span>
<span class="line">inter vos quotiens libertorumque cohortem</span><span class="linebreak"></span>
<span class="line">pugna Saguntina fervet commissa lagona.</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>ipse capillato diffusum consule potat</span><span class="linebreak"></span>
<span class="line">calcataque madet bellis socialibus uva,</span><span class="linebreak"></span>
<span class="line">cardiaco numquam cyathum missurus amico.</span><span class="linebreak"></span>
<span class="line">cras bibet Albanis aliquid de montibus aut de</span><span class="linebreak"></span>
<span class="line">Setinis, cuius patriam titulumque senectus</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>delevit multa veteris fuligine testae,</span><span class="linebreak"></span>
<span class="line">quale coronati Thrasea Helvidiusque bibebant</span><span class="linebreak"></span>
<span class="line">Brutorum et Cassi natalibus.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_216_31"><sup class="lineRef">31</sup>calcataque ... uva <span class="italic">Harrison</span>: calcatamque . . . uvam <span class="italic">codd</span>.| madet <span class="italic">Harrison</span>: tenet <span class="italic">codd</span>.</li></ul></section></notes></section>