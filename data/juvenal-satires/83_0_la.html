<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">dicitur et Procne; nil contra conor. et illae</span><span class="linebreak"></span>
<span class="line"><span class="br"></span><span class="lineNumber">645</span><span class="br"></span>grandia monstra suis audebant temporibus, sed</span><span class="linebreak"></span>
<span class="line">non propter nummos. minor admiratio summis</span><span class="linebreak"></span>
<span class="line">debetur monstris, quotiens facit ira nocentem</span><span class="linebreak"></span>
<span class="line">hunc sexum et rabie iecur incendente feruntur</span><span class="linebreak"></span>
<span class="line">praecipites, ut saxa iugis abrupta, quibus mons</span><span class="linebreak"></span>
<span class="line"><span class="br"></span><span class="lineNumber">650</span><span class="br"></span>subtrahitur clivoque latus pendente recedit.</span><span class="linebreak"></span>
<span class="line">illam ego non tulerim quae conputat et scelus ingens</span><span class="linebreak"></span>
<span class="line">sana facit. spectant subeuntem fata mariti</span><span class="linebreak"></span>
<span class="line">Alcestim et, similis si permutatio detur,</span><span class="linebreak"></span>
<span class="line">morte viri cupiant animam servare catellae.</span><span class="linebreak"></span>
<span class="line"><span class="br"></span><span class="lineNumber">655</span><span class="br"></span>occurrent multae tibi Belides atque Eriphylae</span><span class="linebreak"></span>
<span class="line">mane, Clytaemestram nullus non vicus habebit.</span><span class="linebreak"></span>
<span class="line">hoc tantum refert, quod Tyndaris illa bipennem</span><span class="linebreak"></span>
<span class="line">insulsam et fatuam dextra laevaque tenebat;</span><span class="linebreak"></span>
<span class="line">at nunc res agitur tenui pulmone rubetae,</span><span class="linebreak"></span>
<span class="line"><span class="br"></span><span class="lineNumber">660</span><span class="br"></span>sed tamen et ferro, si praegustarit Atrides</span><span class="linebreak"></span>
<span class="line">Pontica ter victi cautus medicamina regis.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_294_647"><sup class="lineRef">647</sup>nocentem Î¦: nocentes PGTU</li></ul></section></notes></section>