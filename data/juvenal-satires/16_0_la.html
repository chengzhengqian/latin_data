<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">130</span><span class="br"></span>nec galeam quassas nec terram cuspide pulsas</span><span class="linebreak"></span>
<span class="line">nec quereris patri? vade ergo et cede severi</span><span class="linebreak"></span>
<span class="line">iugeribus campi, quem neglegis. “officium cras</span><span class="linebreak"></span>
<span class="line">primo sole mihi peragendum in valle Quirini.”</span><span class="linebreak"></span>
<span class="line">“quae causa officii?” “quid quaeris? nubit amicus,</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>nec multos adhibet.” liceat modo vivere, fient,</span><span class="linebreak"></span>
<span class="line">fient ista palam, cupient et in acta referri.</span><span class="linebreak"></span>
<span class="line">interea tormentum ingens nubentibus haeret,</span><span class="linebreak"></span>
<span class="line">quod nequeant parere et partu retinere maritos.</span><span class="linebreak"></span>
<span class="line">sed melius, quod nil animis in corpora iuris</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>natura indulget: steriles moriuntur, et illis</span><span class="linebreak"></span>
<span class="line">turgida non prodest condita pyxide Lyde</span><span class="linebreak"></span>
<span class="line">nec prodest agili palmas praebere luperco.</span><span class="linebreak"></span>
<span class="line">vicit et hoc monstrum tunicati fuscina Gracchi,</span><span class="linebreak"></span>
<span class="line">lustravitque fuga mediam gladiator harenam</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>et Capitolinis generosior et Marcellis</span><span class="linebreak"></span>
<span class="line">et Catuli Paulique minoribus et Fabiis et</span><span class="linebreak"></span>
<span class="line">omnibus ad podium spectantibus, his licet ipsum</span><span class="linebreak"></span>
<span class="line">admoveas cuius tunc munere retia misit.</span><span class="linebreak"></span>
<span class="line indent1">Esse aliquid manes et subterranea regna,</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>Cocytum et Stygio ranas in gurgite nigras,</span><span class="linebreak"></span>
<span class="line">atque una transire vadum tot milia cumba</span><span class="linebreak"></span>
<span class="line">nec pueri credunt, nisi qui nondum aere lavantur.</span><span class="linebreak"></span>
<span class="line">sed tu vera puta: Curius quid sentit et ambo</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_160_149"><sup class="lineRef">149</sup>aliquid <span class="italic">Burman, Schrader</span>: aliquos <span class="italic">codd</span>.</li></ul></section></notes></section>