<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">anulus, et digito mendicat Pollio nudo.</span><span class="linebreak"></span>
<span class="line">non praematuri cineres nec funus acerbum</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>luxuriae sed morte magis metuenda senectus.</span><span class="linebreak"></span>
<span class="line">hi plerumque gradus: conducta pecunia Romae</span><span class="linebreak"></span>
<span class="line">et coram dominis consumitur; inde, ubi paulum</span><span class="linebreak"></span>
<span class="line">nescio quid superest, [et pallet fenoris auctor,</span><span class="linebreak"></span>
<span class="line">qui vertere solum] Baias et ad ostrea currunt.</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>cedere namque foro iam non est deterius quam</span><span class="linebreak"></span>
<span class="line">Esquilias a ferventi migrare Subura.</span><span class="linebreak"></span>
<span class="line">ille dolor solus patriam fugientibus, illa</span><span class="linebreak"></span>
<span class="line">maestitia est, caruisse anno circensibus uno.</span><span class="linebreak"></span>
<span class="line">sanguinis in facie non haeret gutta, morantur</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>pauci ridiculum et fugientem ex Vrbe Pudorem.</span><span class="linebreak"></span>
<span class="line indent1">Experiere hodie numquid pulcherrima dictu,</span><span class="linebreak"></span>
<span class="line">Persice, non praestem vita et moribus et re,</span><span class="linebreak"></span>
<span class="line">si laudem siliquas occultus ganeo, pultes</span><span class="linebreak"></span>
<span class="line">coram aliis dictem puero sed in aure placentas.</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>nam cum sis conviva mihi promissus, habebis</span><span class="linebreak"></span>
<span class="line">Evandrum, venies Tirynthius aut minor illo</span><span class="linebreak"></span>
<span class="line">hospes, et ipse tamen contingens sanguine caelum.</span><span class="linebreak"></span>
<span class="line">[alter aquis, alter flammis ad sidera missus]</span><span class="linebreak"></span>
<span class="line indent1">Fercula nunc audi nullis ornata macellis.</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>de Tiburtino veniet pinguissimus agro</span><span class="linebreak"></span>
<span class="line">haedulus et toto grege mollior, inscius herbae</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_404_48"><sup class="lineRef">48-9</sup>et pallet . . . solum <span class="italic">del</span>. <span class="italic">Nisbet</span>
</li><li class="note text" id="note_LCL091_404_57"><sup class="lineRef">57</sup>vita Î¦: vitae P: tibi vita <span class="italic">Nisbet</span>
</li><li class="note text" id="note_LCL091_404_63"><sup class="lineRef">63</sup>
<span class="italic">del</span>. <span class="italic">Heinrich</span>
</li></ul></section></notes></section>