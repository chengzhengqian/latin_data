<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">an saevire docet Rutilus, qui gaudet acerbo</span><span class="linebreak"></span>
<span class="line">plagarum strepitu et nullam Sirena flagellis</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>conparat, Antiphates trepidi laris ac Polyphemus,</span><span class="linebreak"></span>
<span class="line">tunc felix, quotiens aliquis tortore vocato</span><span class="linebreak"></span>
<span class="line"><span class="br"></span><span class="lineNumber">22</span><span class="br"></span>uritur ardenti duo propter lintea ferro?</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>rusticus expectas ut non sit adultera Largae</span><span class="linebreak"></span>
<span class="line">filia, quae numquam maternos dicere moechos</span><span class="linebreak"></span>
<span class="line">tam cito nec tanto poterit contexere cursu</span><span class="linebreak"></span>
<span class="line">ut non ter deciens respiret? conscia matri</span><span class="linebreak"></span>
<span class="line">virgo fuit, ceras nunc hac dictante pusillas</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>implet et ad moechum dat eisdem ferre cinaedis.</span><span class="linebreak"></span>
<span class="line">sic natura iubet: velocius et citius nos</span><span class="linebreak"></span>
<span class="line">corrumpunt vitiorum exempla domestica, magnis</span><span class="linebreak"></span>
<span class="line">cum subeant animos auctoribus. unus et alter</span><span class="linebreak"></span>
<span class="line">forsitan haec spernant iuvenes, quibus arte benigna</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>et meliore luto finxit praecordia Titan,</span><span class="linebreak"></span>
<span class="line">sed reliquos fugienda patrum vestigia ducunt</span><span class="linebreak"></span>
<span class="line">et monstrata diu veteris trahit orbita culpae.</span><span class="linebreak"></span>
<span class="line indent1">Abstineas igitur [damnandis. huius enim vel</span><span class="linebreak"></span>
<span class="line">una potens ratio est] ne crimina nostra sequantur</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>ex nobis geniti, quoniam dociles imitandis</span><span class="linebreak"></span>
<span class="line">turpibus ac pravis omnes sumus, et Catilinam</span><span class="linebreak"></span>
<span class="line">quocumque in populo videas, quocumque sub axe,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_460_30"><sup class="lineRef">30</sup>moechum PU: moechos Î¦</li><li class="note text" id="note_LCL091_460_38"><sup class="lineRef">38-9</sup>damnandis . . . est <span class="italic">del. Braund</span>
</li></ul></section></notes></section>