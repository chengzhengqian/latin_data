<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">implevitque sinus; neque enim minor haeserat illis</span><span class="linebreak"></span>
<span class="line">quos operit glacies Maeotica ruptaque tandem</span><span class="linebreak"></span>
<span class="line">solibus effundit torrentis ad ostia Ponti</span><span class="linebreak"></span>
<span class="line">desidia tardos et longo frigore pingues.</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>destinat hoc monstrum cumbae linique magister</span><span class="linebreak"></span>
<span class="line">pontifici summo. quis enim proponere talem</span><span class="linebreak"></span>
<span class="line">aut emere auderet, cum plena et litora multo</span><span class="linebreak"></span>
<span class="line">delatore forent? dispersi protinus algae</span><span class="linebreak"></span>
<span class="line">inquisitores agerent cum remige nudo,</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>non dubitaturi fugitivum dicere piscem</span><span class="linebreak"></span>
<span class="line">depastumque diu vivaria Caesaris, inde</span><span class="linebreak"></span>
<span class="line">elapsum veterem ad dominum debere reverti.</span><span class="linebreak"></span>
<span class="line">si quid Palfurio, si credimus Armillato,</span><span class="linebreak"></span>
<span class="line">quidquid conspicuum pulchrumque est aequore toto</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>res fisci est, ubicumque natat. donabitur ergo,</span><span class="linebreak"></span>
<span class="line">ne pereat.</span><span class="linebreak"></span>
<span class="line indent3">Iam letifero cedente pruinis</span><span class="linebreak"></span>
<span class="line">autumno, iam quartanam sperantibus aegris,</span><span class="linebreak"></span>
<span class="line">stridebat deformis hiems praedamque recentem</span><span class="linebreak"></span>
<span class="line">servabat; tamen hic properat, velut urgueat Auster.</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>utque lacus suberant, ubi quamquam diruta servat</span><span class="linebreak"></span>
<span class="line">ignem Troianum et Vestam colit Alba minorem,</span><span class="linebreak"></span>
<span class="line">obstitit intranti miratrix turba parumper.</span><span class="linebreak"></span>
<span class="line">ut cessit, facili patuerunt cardine valvae;</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_200_43"><sup class="lineRef">43</sup>torrentis PSRVΣ: torpentis Φ</li></ul></section></notes></section>