<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">quis melior plorante gula? ergo omnia fiunt,</span><span class="linebreak"></span>
<span class="line">si nescis, ut per lacrimas effundere bilem</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>cogaris pressoque diu stridere molari.</span><span class="linebreak"></span>
<span class="line">tu tibi liber homo et regis conviva videris:</span><span class="linebreak"></span>
<span class="line">captum te nidore suae putat ille culinae,</span><span class="linebreak"></span>
<span class="line">nec male coniectat; quis enim tam nudus, ut illum</span><span class="linebreak"></span>
<span class="line">bis ferat, Etruscum puero si contigit aurum</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>vel nodus tantum et signum de paupere loro?</span><span class="linebreak"></span>
<span class="line">spes bene cenandi vos decipit. “ecce dabit iam</span><span class="linebreak"></span>
<span class="line">semesum leporem atque aliquid de clunibus apri,</span><span class="linebreak"></span>
<span class="line">ad nos iam veniet minor altilis.” inde parato</span><span class="linebreak"></span>
<span class="line">intactoque omnes et stricto pane tacetis.</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>ille sapit, qui te sic utitur. omnia ferre</span><span class="linebreak"></span>
<span class="line">si potes, et debes. pulsandum vertice raso</span><span class="linebreak"></span>
<span class="line">praebebis quandoque caput nec dura timebis</span><span class="linebreak"></span>
<span class="line">flagra pati, his epulis et tali dignus amico.</span><span class="linebreak"></span>
</p>
</section><notes></notes></section>