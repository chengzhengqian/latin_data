<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">evasit. densae caelum abscondere tenebrae</span><span class="linebreak"></span>
<span class="line">nube una subitusque antemnas inpulit ignis.</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>cum se quisque illo percussum crederet et mox</span><span class="linebreak"></span>
<span class="line">attonitus nullum conferri posse putaret</span><span class="linebreak"></span>
<span class="line">naufragium velis ardentibus, omnia fiunt</span><span class="linebreak"></span>
<span class="line">talia, tam graviter, si quando poetica surgit</span><span class="linebreak"></span>
<span class="line">tempestas genus ecce aliud discriminis! audi</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>et miserere iterum, quamquam sint cetera sortis</span><span class="linebreak"></span>
<span class="line">eiusdem pars, dira quidem sed cognita multis</span><span class="linebreak"></span>
<span class="line">et quam votiva testantur fana tabella</span><span class="linebreak"></span>
<span class="line">plurima: pictores quis nescit ab Iside pasci?</span><span class="linebreak"></span>
<span class="line">accidit et nostro similis fortuna Catullo.</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>Cum plenus fluctu medius foret alveus et iam,</span><span class="linebreak"></span>
<span class="line">alternum puppis latus evertentibus undis,</span><span class="linebreak"></span>
<span class="line">arbori incertae nullam prudentia cani</span><span class="linebreak"></span>
<span class="line">rectoris conferret opem, decidere iactu</span><span class="linebreak"></span>
<span class="line">coepit cum ventis, imitatus castora, qui se</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>eunuchum ipse facit cupiens evadere damno</span><span class="linebreak"></span>
<span class="line">testiculi: adeo medicatum intellegit inguen.</span><span class="linebreak"></span>
<span class="line">“fundite quae mea sunt” dicebat “cuncta” Catullus,</span><span class="linebreak"></span>
<span class="line">praecipitare volens etiam pulcherrima, vestem</span><span class="linebreak"></span>
<span class="line">purpuream teneris quoque Maecenatibus aptam,</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>atque alias quarum generosi graminis ipsum</span><span class="linebreak"></span>
<span class="line">infecit natura pecus, sed et egregius fons</span><span class="linebreak"></span>
<span class="line">viribus occultis et Baeticus adiuvat aer.</span><span class="linebreak"></span>
<span class="line">ille nec argentum dubitabat mittere, lances</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_422_32"><sup class="lineRef">32</sup>arbori <span class="italic">Lachmann</span>: arboris <span class="italic">codd</span>. | incertae PO: incerta F: incerto Φ: incerti A<span class="italic">Vat. 2810</span>
</li><li class="note text" id="note_LCL091_422_33"><sup class="lineRef">33</sup>conferret <span class="italic">Lachmann</span>: cum ferret Φ</li></ul></section></notes></section>