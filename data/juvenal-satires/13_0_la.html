<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">60</span><span class="br"></span>dives erit magno quae dormit tertia lecto.</span><span class="linebreak"></span>
<span class="line">tu nube atque tace: donant arcana cylindros.</span><span class="linebreak"></span>
<span class="line">de nobis post haec tristis sententia fertur?</span><span class="linebreak"></span>
<span class="line">dat veniam corvis, vexat censura columbas.”</span><span class="linebreak"></span>
<span class="line">fugerunt trepidi vera ac manifesta canentem</span><span class="linebreak"></span>
<span class="line">Stoicidae; quid enim falsi Laronia?</span><span class="linebreak"></span>
<span class="line indent14"><span class="br"></span><span class="lineNumber">65</span><span class="br"></span>Sed quid</span><span class="linebreak"></span>
<span class="line">non facient alii, cum tu multicia sumas,</span><span class="linebreak"></span>
<span class="line">Cretice, et hanc vestem populo mirante perores</span><span class="linebreak"></span>
<span class="line">in Proculas et Pollittas? est moecha Fabulla;</span><span class="linebreak"></span>
<span class="line">damnetur, si vis, etiam Carfinia: talem</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>non sumet damnata togam. “sed Iulius ardet,</span><span class="linebreak"></span>
<span class="line">aestuo.” nudus agas: minus est insania turpis.</span><span class="linebreak"></span>
<span class="line">en habitum quo te leges ac iura ferentem</span><span class="linebreak"></span>
<span class="line">vulneribus crudis populus modo victor et illud</span><span class="linebreak"></span>
<span class="line">montanum positis audiret vulgus aratris.</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>quid non proclames, in corpore iudicis ista</span><span class="linebreak"></span>
<span class="line">si videas? quaero an deceant multicia testem.</span><span class="linebreak"></span>
<span class="line">acer et indomitus libertatisque magister,</span><span class="linebreak"></span>
<span class="line">Cretice, perluces. dedit hanc contagio labem</span><span class="linebreak"></span>
<span class="line">et dabit in plures, sicut grex totus in agris</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>unius scabie cadit et porrigine porci</span><span class="linebreak"></span>
<span class="line">uvaque conspecta livorem ducit ab uva.</span><span class="linebreak"></span>
<span class="line indent1">Foedius hoc aliquid quandoque audebis amictu;</span><span class="linebreak"></span>
<span class="line">nemo repente fuit turpissimus. accipient te</span><span class="linebreak"></span>
<span class="line">paulatim qui longa domi redimicula sumunt</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_154_65"><sup class="lineRef">65</sup>laronia PΦ: latronia KU</li><li class="note text" id="note_LCL091_154_80"><sup class="lineRef">80</sup>porrigine Φ: prurigine PALZ</li></ul></section></notes></section>