<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">septimus interdum sol invenit. (horrida sane</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>Aegyptos, sed luxuria, quantum ipse notavi,</span><span class="linebreak"></span>
<span class="line">barbara famoso non cedit turba Canopo.)</span><span class="linebreak"></span>
<span class="line">adde quod et facilis victoria de madidis et</span><span class="linebreak"></span>
<span class="line">blaesis atque mero titubantibus. inde virorum</span><span class="linebreak"></span>
<span class="line">saltatus nigro tibicine, qualiacumque</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>unguenta et flores multaeque in fronte coronae:</span><span class="linebreak"></span>
<span class="line">hinc ieiunum odium. sed iurgia prima sonare</span><span class="linebreak"></span>
<span class="line">incipiunt: animis ardentibus haec tuba rixae.</span><span class="linebreak"></span>
<span class="line">dein clamore pari concurritur, et vice teli</span><span class="linebreak"></span>
<span class="line">saevit nuda manus. paucae sine volnere malae,</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>vix cuiquam aut nulli toto certamine nasus</span><span class="linebreak"></span>
<span class="line">integer. aspiceres iam cuncta per agmina voltus</span><span class="linebreak"></span>
<span class="line">dimidios, alias facies et hiantia ruptis</span><span class="linebreak"></span>
<span class="line">ossa genis, plenos oculorum sanguine pugnos.</span><span class="linebreak"></span>
<span class="line">ludere se credunt ipsi tamen et puerilis</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>exercere acies, quod nulla cadavera calcent.</span><span class="linebreak"></span>
<span class="line">et sane quo tot rixantis milia turbae,</span><span class="linebreak"></span>
<span class="line">si vivunt omnes? ergo acrior impetus et iam</span><span class="linebreak"></span>
<span class="line">saxa inclinatis per humum quaesita lacertis</span><span class="linebreak"></span>
<span class="line">incipiunt torquere, domestica seditioni</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>tela, nec hunc lapidem, qualis et Turnus et Aiax,</span><span class="linebreak"></span>
<span class="line">vel quo Tydides percussit pondere coxam</span><span class="linebreak"></span>
<span class="line">Aeneae, sed quem valeant emittere dextrae</span><span class="linebreak"></span>
<span class="line">illis dissimiles et nostro tempore natae.</span><span class="linebreak"></span>
<span class="line">nam genus hoc vivo iam decrescebat Homero,</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>terra malos homines nunc educat atque pusillos;</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_492_64"><sup class="lineRef">64</sup>seditioni <span class="italic">H.Valesius</span>: seditione PÎ¦</li></ul></section></notes></section>