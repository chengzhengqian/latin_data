<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">quisquis adhuc uno parcam colit asse Minervam,</span><span class="linebreak"></span>
<span class="line">quem sequitur custos angustae vernula capsae.</span><span class="linebreak"></span>
<span class="line">eloquio sed uterque perit orator, utrumque</span><span class="linebreak"></span>
<span class="line">largus et exundans leto dedit ingenii fons.</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>ingenio manus est et cervix caesa, nec umquam</span><span class="linebreak"></span>
<span class="line">sanguine causidici maduerunt rostra pusilli.</span><span class="linebreak"></span>
<span class="line">“o fortunatam natam me consule Romam”:</span><span class="linebreak"></span>
<span class="line">Antoni gladios potuit contemnere si sic</span><span class="linebreak"></span>
<span class="line">omnia dixisset. ridenda poemata malo</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>quam te, conspicuae divina Philippica famae,</span><span class="linebreak"></span>
<span class="line">volveris a prima quae proxima. saevus et illum</span><span class="linebreak"></span>
<span class="line">exitus eripuit, quem mirabantur Athenae</span><span class="linebreak"></span>
<span class="line">torquentem et pleni moderantem frena theatri.</span><span class="linebreak"></span>
<span class="line">dis ille adversis genitus fatoque sinistro,</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>quem pater ardentis massae fuligine lippus</span><span class="linebreak"></span>
<span class="line">a carbone et forcipibus gladiosque paranti</span><span class="linebreak"></span>
<span class="line">incude et luteo Volcano ad rhetora misit.</span><span class="linebreak"></span>
<span class="line indent1">Bellorum exuviae, truncis adfixa tropaeis</span><span class="linebreak"></span>
<span class="line">lorica et fracta de casside buccula pendens</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>et curtum temone iugum victaeque triremis</span><span class="linebreak"></span>
<span class="line">aplustre et summa tristis captivos in arce</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_376_128"><sup class="lineRef">128</sup>torquentem <span class="italic">Markland</span>: torrentem <span class="italic">codd</span>.</li><li class="note text" id="note_LCL091_376_136"><sup class="lineRef">136</sup>summa . . . arce <span class="italic">Braund</span>: summo . . . arcu <span class="italic">codd</span>.</li></ul></section></notes></section>