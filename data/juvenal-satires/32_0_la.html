<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">armato quotiens tutae custode tenentur</span><span class="linebreak"></span>
<span class="line">et Pomptina palus et Gallinaria pinus,</span><span class="linebreak"></span>
<span class="line">sic inde huc omnes tamquam ad vivaria currunt.</span><span class="linebreak"></span>
<span class="line">qua fornace graves, qua non incude catenae?</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>maximus in vinclis ferri modus, ut timeas ne</span><span class="linebreak"></span>
<span class="line">vomer deficiat, ne marra et sarcula desint.</span><span class="linebreak"></span>
<span class="line">felices proavorum atavos, felicia dicas</span><span class="linebreak"></span>
<span class="line">saecula quae quondam sub regibus atque tribunis</span><span class="linebreak"></span>
<span class="line">viderunt uno contentam carcere Romam.</span><span class="linebreak"></span>
<span class="line indent1"><span class="br"></span><span class="lineNumber">315</span><span class="br"></span>His alias poteram et pluris subnectere causas,</span><span class="linebreak"></span>
<span class="line">sed iumenta vocant et sol inclinat. eundum est;</span><span class="linebreak"></span>
<span class="line">nam mihi commota iamdudum mulio virga</span><span class="linebreak"></span>
<span class="line">adnuit. ergo vale nostri memor, et quotiens te</span><span class="linebreak"></span>
<span class="line">Roma tuo refici properantem reddet Aquino,</span><span class="linebreak"></span>
<span class="line"><span class="br"></span><span class="lineNumber">320</span><span class="br"></span>me quoque ad Helvinam Cererem vestramque Dianam</span><span class="linebreak"></span>
<span class="line">converte a Cumis. saturarum ego, ni pudet illas,</span><span class="linebreak"></span>
<span class="line">auditor gelidos veniam caligatus in agros.”</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_192_322"><sup class="lineRef">322</sup>auditor PRVF: adiutor Φ</li></ul></section></notes></section>