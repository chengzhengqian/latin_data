<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">continuo templum et violati numinis aras</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>et, quod praecipuis mentem sudoribus urguet,</span><span class="linebreak"></span>
<span class="line">te videt in somnis; tua sacra et maior imago</span><span class="linebreak"></span>
<span class="line">humana turbat pavidum cogitque fateri.</span><span class="linebreak"></span>
<span class="line">hi sunt qui trepidant et ad omnia fulgura pallent,</span><span class="linebreak"></span>
<span class="line">cum tonat, exanimes primo quoque murmure caeli,</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>non quasi fortuitus nec ventorum rabie sed</span><span class="linebreak"></span>
<span class="line">iratus cadat in terras et iudicet ignis.</span><span class="linebreak"></span>
<span class="line">illa nihil nocuit, cura graviore timetur</span><span class="linebreak"></span>
<span class="line">proxima tempestas velut hoc dilata sereno.</span><span class="linebreak"></span>
<span class="line">praeterea lateris vigili cum febre dolorem</span><span class="linebreak"></span>
<span class="line"><span class="br"></span><span class="lineNumber">230</span><span class="br"></span>si coepere pati, missum ad sua corpora morbum</span><span class="linebreak"></span>
<span class="line">infesto credunt a numine: saxa deorum</span><span class="linebreak"></span>
<span class="line">haec et tela putant. pecudem spondere sacello</span><span class="linebreak"></span>
<span class="line">balantem et Laribus cristam promittere galli</span><span class="linebreak"></span>
<span class="line">non audent; quid enim sperare nocentibus aegris</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>concessum? vel quae non dignior hostia vita?</span><span class="linebreak"></span>
<span class="line">[mobilis et varia est ferme natura malorum.]</span><span class="linebreak"></span>
<span class="line">cum scelus admittunt, superest constantia; quod fas</span><span class="linebreak"></span>
<span class="line">atque nefas tandem incipiunt sentire peractis</span><span class="linebreak"></span>
<span class="line">criminibus. tamen ad mores natura recurrit</span><span class="linebreak"></span>
<span class="line"><span class="br"></span><span class="lineNumber">240</span><span class="br"></span>damnatos fixa et mutari nescia. nam quis</span><span class="linebreak"></span>
<span class="line">peccandi finem posuit sibi? quando recepit</span><span class="linebreak"></span>
<span class="line">eiectum semel attrita de fronte ruborem?</span><span class="linebreak"></span>
<span class="line">quisnam hominum est quem tu contentum videris uno</span><span class="linebreak"></span>
<span class="line">flagitio? dabit in laqueum vestigia noster</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>perfidus et nigri patietur carceris uncum</span><span class="linebreak"></span>
<span class="line">aut maris Aegaei rupem scopulosque frequentes</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_452_236"><sup class="lineRef">236</sup>
<span class="italic">del. Jahn</span>
</li></ul></section></notes></section>