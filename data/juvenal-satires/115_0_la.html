<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">iura parentis habes, propter me scriberis heres,</span><span class="linebreak"></span>
<span class="line">legatum omne capis nec non et dulce caducum.</span><span class="linebreak"></span>
<span class="line">commoda praeterea iungentur multa caducis,</span><span class="linebreak"></span>
<span class="line">si numerum, si tres implevero.”</span><span class="linebreak"></span>
<span class="line indent10"><span class="br"></span><span class="lineNumber">90</span><span class="br"></span>Iusta doloris,</span><span class="linebreak"></span>
<span class="line">Naevole, causa tui; contra tamen ille quid adfert?</span><span class="linebreak"></span>
<span class="line indent1">“Neglegit atque alium bipedem sibi quaerit asellum.</span><span class="linebreak"></span>
<span class="line">haec soli commissa tibi celare memento</span><span class="linebreak"></span>
<span class="line">et tacitus nostras intra te fige querelas;</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>nam res mortifera est inimicus pumice levis.</span><span class="linebreak"></span>
<span class="line">qui modo secretum commiserat, ardet et odit,</span><span class="linebreak"></span>
<span class="line">tamquam prodiderim quidquid scio. sumere ferrum,</span><span class="linebreak"></span>
<span class="line">fuste aperire caput, candelam adponere valvis</span><span class="linebreak"></span>
<span class="line">non dubitat. [nec contemnas aut despicias quod</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>his opibus] numquam cara est annona veneni.</span><span class="linebreak"></span>
<span class="line">ergo occulta teges ut curia Martis Athenis.”</span><span class="linebreak"></span>
<span class="line indent1">O Corydon, Corydon, secretum divitis ullum</span><span class="linebreak"></span>
<span class="line">esse putas? servi ut taceant, iumenta loquentur</span><span class="linebreak"></span>
<span class="line">et canis et postes et marmora. claude fenestras,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_358_99"><sup class="lineRef">99-100</sup>nec . . . opibus <span class="italic">del</span>. <span class="italic">Ribbeck</span>
</li></ul></section></notes></section>