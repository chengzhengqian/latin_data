<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">dat veniam; sed peiores, qui talia verbis</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>Herculis invadunt et de virtute locuti</span><span class="linebreak"></span>
<span class="line">clunem agitant. “ego te ceventem, Sexte, verebor?”</span><span class="linebreak"></span>
<span class="line">infamis Varillus ait, “quo deterior te?”</span><span class="linebreak"></span>
<span class="line">loripedem rectus derideat, Aethiopem albus.</span><span class="linebreak"></span>
<span class="line">quis tulerit Gracchos de seditione querentes?</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>quis caelum terris non misceat et mare caelo</span><span class="linebreak"></span>
<span class="line">si fur displiceat Verri, homicida Miloni,</span><span class="linebreak"></span>
<span class="line">Clodius accuset moechos, Catilina Cethegum,</span><span class="linebreak"></span>
<span class="line">in tabulam Sullae si dicant discipuli tres?</span><span class="linebreak"></span>
<span class="line">qualis erat nuper tragico pollutus adulter</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>concubitu, qui tunc leges revocabat amaras</span><span class="linebreak"></span>
<span class="line">omnibus atque ipsis Veneri Martique timendas,</span><span class="linebreak"></span>
<span class="line">cum tot abortivis fecundam Iulia vulvam</span><span class="linebreak"></span>
<span class="line">solveret et patruo similes effunderet offas.</span><span class="linebreak"></span>
<span class="line">nonne igitur iure ac merito vitia ultima fictos</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>contemnunt Scauros et castigata remordent?</span><span class="linebreak"></span>
<span class="line indent1">Non tulit ex illis torvum Laronia quendam</span><span class="linebreak"></span>
<span class="line">clamantem totiens “ubi nunc, lex Iulia, dormis?”</span><span class="linebreak"></span>
</p>
</section><notes></notes></section>