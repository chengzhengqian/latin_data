<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">dat poenas, noctem patitur lugentis amicum</span><span class="linebreak"></span>
<span class="line"><span class="br"></span><span class="lineNumber">280</span><span class="br"></span>Pelidae, cubat in faciem, mox deinde supinus:</span><span class="linebreak"></span>
<span class="line">[ergo non aliter poterit dormire; quibusdam]281</span><span class="linebreak"></span>
<span class="line">somnum rixa facit. sed quamvis improbus annis</span><span class="linebreak"></span>
<span class="line">atque mero fervens cavet hunc quem coccina laena</span><span class="linebreak"></span>
<span class="line">vitari iubet et comitum longissimus ordo,</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>multum praeterea flammarum et aenea lampas.</span><span class="linebreak"></span>
<span class="line">me, quem luna solet deducere vel breve lumen</span><span class="linebreak"></span>
<span class="line">candelae, cuius dispenso et tempero filum,</span><span class="linebreak"></span>
<span class="line">contemnit. miserae cognosce prohoemia rixae,</span><span class="linebreak"></span>
<span class="line">si rixa est, ubi tu pulsas, ego vapulo tantum.</span><span class="linebreak"></span>
<span class="line"><span class="br"></span><span class="lineNumber">290</span><span class="br"></span>stat contra starique iubet. parere necesse est;</span><span class="linebreak"></span>
<span class="line">nam quid agas, cum te furiosus cogat et idem</span><span class="linebreak"></span>
<span class="line">fortior? ‘unde venis?’ exclamat, ‘cuius aceto,</span><span class="linebreak"></span>
<span class="line">cuius conche tumes? quis tecum sectile porrum</span><span class="linebreak"></span>
<span class="line">sutor et elixi vervecis labra comedit?</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>nil mihi respondes? aut dic aut accipe calcem.</span><span class="linebreak"></span>
<span class="line">ede ubi consistas: in qua te quaero proseucha?’</span><span class="linebreak"></span>
<span class="line">dicere si temptes aliquid tacitusve recedas,</span><span class="linebreak"></span>
<span class="line">tantumdem est: feriunt pariter, vadimonia deinde</span><span class="linebreak"></span>
<span class="line">irati faciunt. libertas pauperis haec est:</span><span class="linebreak"></span>
<span class="line"><span class="br"></span><span class="lineNumber">300</span><span class="br"></span>pulsatus rogat et pugnis concisus adorat</span><span class="linebreak"></span>
<span class="line">ut liceat paucis cum dentibus inde reverti.</span><span class="linebreak"></span>
<span class="line">nec tamen haec tantum metuas; nam qui spoliet te</span><span class="linebreak"></span>
<span class="line">non derit clausis domibus postquam omnis ubique</span><span class="linebreak"></span>
<span class="line">fixa catenatae siluit compago tabernae.</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>interdum et ferro subitus grassator agit rem:</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_190_281"><sup class="lineRef">281</sup>del. <span class="italic">Heinecke</span>
</li><li class="note text" id="note_LCL091_190_288"><sup class="lineRef">288</sup>prohoemia PRV: praemia Φ</li></ul></section></notes></section>