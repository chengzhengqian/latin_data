<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">sunt quaedam vitiorum elementa: his protinus illos</span><span class="linebreak"></span>
<span class="line">inbuit et cogit minimas ediscere sordes;</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>mox adquirendi docet insatiabile votum.</span><span class="linebreak"></span>
<span class="line">servorum ventres modio castigat iniquo</span><span class="linebreak"></span>
<span class="line">ipse quoque esuriens, neque enim omnia sustinet</span><span class="linebreak"></span>
<span class="line indent2">umquam</span><span class="linebreak"></span>
<span class="line">mucida caerulei panis consumere frusta,</span><span class="linebreak"></span>
<span class="line">hesternum solitus medio servare minutal</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>Septembri nec non differre in tempora cenae</span><span class="linebreak"></span>
<span class="line">alterius conchem aestivam cum parte lacerti</span><span class="linebreak"></span>
<span class="line">signatam vel dimidio putrique siluro</span><span class="linebreak"></span>
<span class="line">filaque sectivi numerata includere porri.</span><span class="linebreak"></span>
<span class="line">invitatus ad haec aliquis de ponte negabit.</span><span class="linebreak"></span>
<span class="line indent1"><span class="br"></span><span class="lineNumber">135</span><span class="br"></span>Sed quo divitias haec per tormenta coactas,</span><span class="linebreak"></span>
<span class="line">cum furor haut dubius, cum sit manifesta phrenesis,</span><span class="linebreak"></span>
<span class="line">ut locuples moriaris, egentis vivere fato?</span><span class="linebreak"></span>
<span class="line">interea, pleno cum turget sacculus ore,</span><span class="linebreak"></span>
<span class="line">crescit amor nummi quantum ipsa pecunia crevit,</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>[et minus hanc optat qui non habet. ergo paratur]</span><span class="linebreak"></span>
<span class="line">altera villa tibi, cum rus non sufficit unum</span><span class="linebreak"></span>
<span class="line">et proferre libet finis maiorque videtur</span><span class="linebreak"></span>
<span class="line">et melior vicina seges; mercaris et hanc et</span><span class="linebreak"></span>
<span class="line">arbusta et densa montem qui canet oliva.</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>quorum si pretio dominus non vincitur ullo,</span><span class="linebreak"></span>
<span class="line">nocte boves macri lassoque famelica collo</span><span class="linebreak"></span>
<span class="line">iumenta ad viridis huius mittentur aristas</span><span class="linebreak"></span>
<span class="line">nec prius inde domum quam tota novalia saevos</span><span class="linebreak"></span>
<span class="line">in ventres abeant, ut credas falcibus actum.</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>dicere vix possis quam multi talia plorent</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_468_124"><sup class="lineRef">124</sup>minimas PAFGU: nimias Φ</li><li class="note text" id="note_LCL091_468_140"><sup class="lineRef">140</sup>
<span class="italic">del. Braund</span>
</li><li class="note text" id="note_LCL091_468_149"><sup class="lineRef">149</sup>abeant A: habeant PΦ</li></ul></section></notes></section>