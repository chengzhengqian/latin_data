<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">nil nisi Cecropides truncoque simillimus Hermae.</span><span class="linebreak"></span>
<span class="line">nullo quippe alio vincis discrimine quam quod</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>illi marmoreum caput est, tua vivit imago.</span><span class="linebreak"></span>
<span class="line indent1">Dic mihi, Teucrorum proles, animalia muta</span><span class="linebreak"></span>
<span class="line">quis generosa putet nisi fortia? nempe volucrem</span><span class="linebreak"></span>
<span class="line">sic laudamus equum, facili cui plurima palma</span><span class="linebreak"></span>
<span class="line">fervet et exultat rauco victoria Circo;</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>nobilis hic, quocumque venit de gramine, cuius</span><span class="linebreak"></span>
<span class="line">clara fuga ante alios et primus in aequore pulvis.</span><span class="linebreak"></span>
<span class="line">sed venale pecus Coryphaei posteritas et</span><span class="linebreak"></span>
<span class="line">Hirpini, si rara iugo Victoria sedit.</span><span class="linebreak"></span>
<span class="line">nil ibi maiorum respectus, gratia nulla</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>umbrarum; dominos pretiis mutare iubentur</span><span class="linebreak"></span>
<span class="line">exiguis, trito et ducunt epiraedia collo</span><span class="linebreak"></span>
<span class="line">segnipedes dignique molam versare nepotes.</span><span class="linebreak"></span>
<span class="line">ergo ut miremur te, non tua, privum aliquid da</span><span class="linebreak"></span>
<span class="line">quod possim titulis incidere praeter honores</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>quos illis damus ac dedimus, quibus omnia debes.</span><span class="linebreak"></span>
<span class="line indent1">Haec satis ad iuvenem quem nobis fama superbum</span><span class="linebreak"></span>
<span class="line">tradit et inflatum plenumque Nerone propinquo.</span><span class="linebreak"></span>
<span class="line">rarus enim ferme sensus communis in illa</span><span class="linebreak"></span>
<span class="line">fortuna. sed te censeri laude tuorum,</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>Pontice, noluerim sic ut nihil ipse futurae</span><span class="linebreak"></span>
<span class="line">laudis agas. miserum est aliorum incumbere famae,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_328_66"><sup class="lineRef">66</sup>trito et <span class="italic">Goth.2.52, Laur.34.34</span>: et trito P <span class="italic">Sang</span>: trito AGU: tritoque Î¦</li><li class="note text" id="note_LCL091_328_68"><sup class="lineRef">68</sup>privum <span class="italic">Salmasius</span>: primum <span class="italic">codd</span>.</li></ul></section></notes></section>