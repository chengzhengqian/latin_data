<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">dixerit astrologus, credent a fonte relatum</span><span class="linebreak"></span>
<span class="line"><span class="br"></span><span class="lineNumber">555</span><span class="br"></span>Hammonis, quoniam Delphis oracula cessant</span><span class="linebreak"></span>
<span class="line">et genus humanum damnat caligo futuri.</span><span class="linebreak"></span>
<span class="line">praecipuus tamen est horum, qui saepius exul.</span><span class="linebreak"></span>
<span class="line">[cuius amicitia conducendaque tabella</span><span class="linebreak"></span>
<span class="line">magnus civis obit et formidatus Othoni.]</span><span class="linebreak"></span>
<span class="line"><span class="br"></span><span class="lineNumber">560</span><span class="br"></span>inde fides artis, sonuit si dextera ferro:</span><span class="linebreak"></span>
<span class="line">[laevaque, si longe castrorum in carcere mansit]</span><span class="linebreak"></span>
<span class="line">nemo mathematicus genium indemnatus habebit,</span><span class="linebreak"></span>
<span class="line">sed qui paene perit, cui vix in Cyclada mitti</span><span class="linebreak"></span>
<span class="line">contigit et parva tandem latuisse Seripho.</span><span class="linebreak"></span>
<span class="line"><span class="br"></span><span class="lineNumber">565</span><span class="br"></span>consulit ictericae lento de funere matris,</span><span class="linebreak"></span>
<span class="line">ante tamen de te Tanaquil tua, quando sororem</span><span class="linebreak"></span>
<span class="line">efferat et patruos, an sit victurus adulter</span><span class="linebreak"></span>
<span class="line">post ipsam; quid enim maius dare numina possunt?</span><span class="linebreak"></span>
<span class="line">haec tamen ignorat quid sidus triste minetur</span><span class="linebreak"></span>
<span class="line"><span class="br"></span><span class="lineNumber">570</span><span class="br"></span>Saturni, quo laeta Venus se proferat astro,</span><span class="linebreak"></span>
<span class="line">quis mensis damnis, quae dentur tempora lucro.</span><span class="linebreak"></span>
<span class="line">illius occursus etiam vitare memento,</span><span class="linebreak"></span>
<span class="line">in cuius manibus ceu pinguia sucina tritas</span><span class="linebreak"></span>
<span class="line">cernis ephemeridas, quae nullum consulit et iam</span><span class="linebreak"></span>
<span class="line"><span class="br"></span><span class="lineNumber">575</span><span class="br"></span>consulitur, quae castra viro patriamque petente</span><span class="linebreak"></span>
<span class="line">non ibit pariter numeris revocata Thrasylli.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_286_558"><sup class="lineRef">558-9</sup>
<span class="italic">om</span>. PFG</li><li class="note text" id="note_LCL091_286_561"><sup class="lineRef">561</sup>
<span class="italic">del</span>. <span class="italic">Willis</span>
</li><li class="note text" id="note_LCL091_286_564"><sup class="lineRef">564</sup>latuisse <span class="italic">Schrader</span>: caruisse <span class="italic">codd</span>.</li></ul></section></notes></section>