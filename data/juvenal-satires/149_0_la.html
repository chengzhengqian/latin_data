<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">atque novercali sedes praelata Lavino</span><span class="linebreak"></span>
<span class="line">conspicitur sublimis apex, cui candida nomen</span><span class="linebreak"></span>
<span class="line">scrofa dedit, laetis Phrygibus mirabile sumen,</span><span class="linebreak"></span>
<span class="line">et numquam visis triginta clara mamillis.</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>tandem intrat positas inclusa per aequora moles</span><span class="linebreak"></span>
<span class="line">Tyrrhenamque pharon porrectaque bracchia rursum</span><span class="linebreak"></span>
<span class="line">quae pelago occurrunt medio longeque relinquunt</span><span class="linebreak"></span>
<span class="line">Italiam; non sic veteres mirabere portus</span><span class="linebreak"></span>
<span class="line">quos natura dedit. sed trunca puppe magister</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>interiora petit, Baianae pervia cumbae,</span><span class="linebreak"></span>
<span class="line">tuti stagna sinus, gaudent ubi vertice raso</span><span class="linebreak"></span>
<span class="line">garrula securi narrare pericula nautae.</span><span class="linebreak"></span>
<span class="line indent1">Ite igitur, pueri, linguis animisque faventes</span><span class="linebreak"></span>
<span class="line">sertaque delubris et farra inponite cultris</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>ac mollis ornate focos glebamque virentem.</span><span class="linebreak"></span>
<span class="line">iam sequar et sacro, quod praestat, rite peracto</span><span class="linebreak"></span>
<span class="line">inde domum repetam, graciles ubi parva coronas</span><span class="linebreak"></span>
<span class="line">accipiunt fragili simulacra nitentia cera.</span><span class="linebreak"></span>
<span class="line">hic nostrum placabo Iovem Laribusque paternis</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>tura dabo atque omnis violae iactabo colores.</span><span class="linebreak"></span>
<span class="line">cuncta nitent, longos erexit ianua ramos</span><span class="linebreak"></span>
<span class="line">et matutinis operatur festa lucernis.</span><span class="linebreak"></span>
<span class="line indent1">Neu suspecta tibi sint haec, Corvine, Catullus,</span><span class="linebreak"></span>
<span class="line">pro cuius reditu tot pono altaria, parvos</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_426_78"><sup class="lineRef">78</sup>veteres <span class="italic">Nisbet</span>: igitur <span class="italic">codd</span>.</li></ul></section></notes></section>