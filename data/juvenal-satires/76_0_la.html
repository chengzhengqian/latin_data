<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">et caedit, donec lassis caedentibus “exi”</span><span class="linebreak"></span>
<span class="line"><span class="br"></span><span class="lineNumber">485</span><span class="br"></span>intonet horrendum iam cognitione peracta.</span><span class="linebreak"></span>
<span class="line">praefectura domus Sicula non mitior aula.</span><span class="linebreak"></span>
<span class="line">nam si constituit solitoque decentius optat</span><span class="linebreak"></span>
<span class="line">ornari et properat iamque expectatur in hortis</span><span class="linebreak"></span>
<span class="line">aut apud Isiacae potius sacraria lenae,</span><span class="linebreak"></span>
<span class="line"><span class="br"></span><span class="lineNumber">490</span><span class="br"></span>disponit crinem laceratis ipsa capillis</span><span class="linebreak"></span>
<span class="line">nuda umeros Psecas infelix nudisque mamillis.</span><span class="linebreak"></span>
<span class="line">“altior hic quare cincinnus?” taurea punit</span><span class="linebreak"></span>
<span class="line">continuo flexi crimen facinusque capilli.</span><span class="linebreak"></span>
<span class="line">quid Psecas admisit? quaenam est hic culpa puellae,</span><span class="linebreak"></span>
<span class="line"><span class="br"></span><span class="lineNumber">495</span><span class="br"></span>si tibi displicuit nasus tuus? altera laevum</span><span class="linebreak"></span>
<span class="line">extendit pectitque comas et volvit in orbem.</span><span class="linebreak"></span>
<span class="line">est in consilio materna admotaque lanis</span><span class="linebreak"></span>
<span class="line">emerita quae cessat acu; sententia prima</span><span class="linebreak"></span>
<span class="line">huius erit, post hanc aetate atque arte minores</span><span class="linebreak"></span>
<span class="line"><span class="br"></span><span class="lineNumber">500</span><span class="br"></span>censebunt, tamquam famae discrimen agatur</span><span class="linebreak"></span>
<span class="line">aut animae: tanta est quaerendi cura decoris.</span><span class="linebreak"></span>
<span class="line">tot premit ordinibus, tot adhuc conpagibus altum</span><span class="linebreak"></span>
<span class="line">aedificat caput: Andromachen a fronte videbis,</span><span class="linebreak"></span>
<span class="line">post minor est, credas aliam. cedo si male parvi</span><span class="linebreak"></span>
<span class="line"><span class="br"></span><span class="lineNumber">505</span><span class="br"></span>sortita est lateris spatium breviorque videtur</span><span class="linebreak"></span>
<span class="line">virgine Pygmaea nullis adiuta coturnis</span><span class="linebreak"></span>
<span class="line">et levis erecta consurgit ad oscula planta.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_280_504"><sup class="lineRef">504</sup>male <span class="italic">Castiglione</span>: breve <span class="italic">codd</span>.</li></ul></section></notes></section>