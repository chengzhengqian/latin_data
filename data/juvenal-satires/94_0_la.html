<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">spirantisque crocos et in urna perpetuum ver,</span><span class="linebreak"></span>
<span class="line">qui praeceptorem sancti voluere parentis</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>esse loco. metuens virgae iam grandis Achilles</span><span class="linebreak"></span>
<span class="line">cantabat patriis in montibus et cui non tunc</span><span class="linebreak"></span>
<span class="line">eliceret risum citharoedi cauda magistri;</span><span class="linebreak"></span>
<span class="line">sed Rufum atque alios caedit sua quemque iuventus,</span><span class="linebreak"></span>
<span class="line">Rufum, quem totiens Ciceronem Allobroga dixit.</span><span class="linebreak"></span>
<span class="line indent2"><span class="br"></span><span class="lineNumber">215</span><span class="br"></span>Quis gremio Celadi doctique Palaemonis adfert</span><span class="linebreak"></span>
<span class="line">quantum grammaticus meruit labor? et tamen ex hoc,</span><span class="linebreak"></span>
<span class="line">quodcumque est (minus est autem quam rhetoris aera),</span><span class="linebreak"></span>
<span class="line">discipuli custos praemordet acoenonoetus</span><span class="linebreak"></span>
<span class="line">et qui dispensat frangit sibi. cede, Palaemon,</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>et patere inde aliquid decrescere, non aliter quam</span><span class="linebreak"></span>
<span class="line">institor hibernae tegetis niveique cadurci,</span><span class="linebreak"></span>
<span class="line">dummodo non pereat mediae quod noctis ab hora</span><span class="linebreak"></span>
<span class="line">sedisti, qua nemo faber, qua nemo sederet</span><span class="linebreak"></span>
<span class="line">qui solet obliquo lanam deducere ferro,</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>dummodo non pereat totidem olfecisse lucernas</span><span class="linebreak"></span>
<span class="line">quot stabant pueri, cum totus decolor esset</span><span class="linebreak"></span>
<span class="line">Flaccus et haereret nigro fuligo Maroni.</span><span class="linebreak"></span>
<span class="line">rara tamen merces quae cognitione tribuni</span><span class="linebreak"></span>
<span class="line">non egeat. sed vos saevas inponite leges,</span><span class="linebreak"></span>
<span class="line"><span class="br"></span><span class="lineNumber">230</span><span class="br"></span>ut praeceptori verborum regula constet,</span><span class="linebreak"></span>
<span class="line">ut legat historias, auctores noverit omnes</span><span class="linebreak"></span>
<span class="line">tamquam ungues digitosque suos, ut forte rogatus,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_316_224"><sup class="lineRef">224</sup>solet <span class="italic">Scholte</span>: docet <span class="italic">codd</span>.</li></ul></section></notes></section>