<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">imputet? huius enim rari summique voluptas</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>nulla boni, quotiens animo corrupta superbo</span><span class="linebreak"></span>
<span class="line">plus aloes quam mellis habet. quis deditus autem</span><span class="linebreak"></span>
<span class="line">usque adeo est, ut non illam quam laudibus effert</span><span class="linebreak"></span>
<span class="line">horreat inque diem septenis oderit horis?</span><span class="linebreak"></span>
<span class="line indent1">Quaedam parva quidem, sed non toleranda maritis.</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>nam quid rancidius quam quod se non putat ulla</span><span class="linebreak"></span>
<span class="line">formosam nisi quae de Tusca Graecula facta est,</span><span class="linebreak"></span>
<span class="line">de Sulmonensi mera Cecropis? omnia Graece:</span><span class="linebreak"></span>
<span class="line">[cum sit turpe magis nostris nescire Latine.]</span><span class="linebreak"></span>
<span class="line">hoc sermone pavent, hoc iram, gaudia, curas,</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>hoc cuncta effundunt animi secreta. quid ultra?</span><span class="linebreak"></span>
<span class="line">concumbunt Graece. dones tamen ista puellis,</span><span class="linebreak"></span>
<span class="line">tune etiam, quam sextus et octogensimus annus</span><span class="linebreak"></span>
<span class="line">pulsat, adhuc Graece? non est hic sermo pudicus</span><span class="linebreak"></span>
<span class="line">in vetula. quotiens lascivum intervenit illud</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>ςωὴ καὶ ψυχή, modo sub lodice loquendis</span><span class="linebreak"></span>
<span class="line">uteris in turba. quod enim non excitet inguen</span><span class="linebreak"></span>
<span class="line">vox blanda et nequam? digitos habet. ut tamen omnes</span><span class="linebreak"></span>
<span class="line">subsidant pinnae, dicas haec mollius Haemo</span><span class="linebreak"></span>
<span class="line">quamquam et Carpophoro, facies tua conputat annos.</span><span class="linebreak"></span>
<span class="line indent2"><span class="br"></span><span class="lineNumber">200</span><span class="br"></span>Si tibi legitimis pactam iunctamque tabellis</span><span class="linebreak"></span>
<span class="line">non es amaturus, ducendi nulla videtur</span><span class="linebreak"></span>
<span class="line">causa, nec est quare cenam et mustacea perdas</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_250_188"><sup class="lineRef">188</sup>
<span class="italic">om</span>. <span class="italic">Gaybac. II, Ulm., del</span>. <span class="italic">Barth</span>
</li><li class="note text" id="note_LCL091_250_195"><sup class="lineRef">195</sup>loquendis <span class="italic">Nisbet</span>: relictis <span class="italic">codd</span>.: ferendis <span class="italic">Housman</span>
</li></ul></section></notes></section>