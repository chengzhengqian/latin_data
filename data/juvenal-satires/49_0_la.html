<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">ilibus?” o nummi, vobis hunc praestat honorem,</span><span class="linebreak"></span>
<span class="line">vos estis frater. dominus tamen et domini rex</span><span class="linebreak"></span>
<span class="line">si vis tum fieri, nullus tibi parvulus aula</span><span class="linebreak"></span>
<span class="line">luserit Aeneas nec filia dulcior illo.</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>iucundum et carum sterilis facit uxor amicum.</span><span class="linebreak"></span>
<span class="line">sed tua nunc Mycale pariat licet et pueros tres</span><span class="linebreak"></span>
<span class="line">in gremium patris fundat semel, ipse loquaci</span><span class="linebreak"></span>
<span class="line">gaudebit nido, viridem thoraca iubebit</span><span class="linebreak"></span>
<span class="line">adferri minimasque nuces assemque rogatum,</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>ad mensam quotiens parasitus venerit infans.</span><span class="linebreak"></span>
<span class="line indent1">Vilibus ancipites fungi ponentur amicis,</span><span class="linebreak"></span>
<span class="line">boletus domino, sed quales Claudius edit</span><span class="linebreak"></span>
<span class="line">ante illum uxoris, post quem nihil amplius edit.</span><span class="linebreak"></span>
<span class="line">Virro sibi et reliquis Virronibus illa iubebit</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>poma dari, quorum solo pascaris odore,</span><span class="linebreak"></span>
<span class="line">qualia perpetuus Phaeacum autumnus habebat,</span><span class="linebreak"></span>
<span class="line">credere quae possis subrepta sororibus Afris:</span><span class="linebreak"></span>
<span class="line">tu scabie frueris mali, quod in aggere rodit</span><span class="linebreak"></span>
<span class="line">qui tegitur parma et galea metuensque flagelli</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>discit ab hirsuta iaculum torquere capella.</span><span class="linebreak"></span>
<span class="line indent1">Forsitan inpensae Virronem parcere credas.</span><span class="linebreak"></span>
<span class="line">hoc agit, ut doleas; nam quae comoedia, mimus</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_226_138"><sup class="lineRef">138</sup>tum <span class="italic">Housman</span>: tunc PRFO: tu Φ</li><li class="note text" id="note_LCL091_226_140"><sup class="lineRef">140</sup>
<span class="italic">del</span>. Jahn</li><li class="note text" id="note_LCL091_226_142"><sup class="lineRef">142</sup>semel PR: simul Φ</li></ul></section></notes></section>