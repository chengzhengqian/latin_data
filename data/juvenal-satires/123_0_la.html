<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line indent2"><span class="br"></span><span class="lineNumber">90</span><span class="br"></span>Visne salutari sicut Seianus, habere</span><span class="linebreak"></span>
<span class="line">tantundem atque illi summas donare curules,</span><span class="linebreak"></span>
<span class="line">illum exercitibus praeponere, tutor haberi</span><span class="linebreak"></span>
<span class="line">principis angusta Caprearum in rupe sedentis</span><span class="linebreak"></span>
<span class="line">cum grege Chaldaeo? vis certe pila, cohortis,</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>egregios equites et castra domestica; quidni</span><span class="linebreak"></span>
<span class="line">haec cupias? et qui nolunt occidere quemquam</span><span class="linebreak"></span>
<span class="line">posse volunt. sed quae praeclara et prospera tanti,</span><span class="linebreak"></span>
<span class="line">ut rebus laetis par sit mensura malorum?</span><span class="linebreak"></span>
<span class="line">huius qui trahitur praetextam sumere mavis</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>an Fidenarum Gabiorumque esse potestas</span><span class="linebreak"></span>
<span class="line">et de mensura ius dicere, vasa minora</span><span class="linebreak"></span>
<span class="line">frangere pannosus vacuis aedilis Vlubris?</span><span class="linebreak"></span>
<span class="line">ergo quid optandum foret ignorasse fateris</span><span class="linebreak"></span>
<span class="line">Seianum? nam qui nimios optabat honores</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>et nimias poscebat opes, numerosa parabat</span><span class="linebreak"></span>
<span class="line">excelsae turris tabulata, unde altior esset</span><span class="linebreak"></span>
<span class="line">casus et inpulsae praeceps inmane ruinae.</span><span class="linebreak"></span>
<span class="line">quid Crassos, quid Pompeios evertit et illum,</span><span class="linebreak"></span>
<span class="line">ad sua qui domitos deduxit flagra Quirites?</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>summus nempe locus nulla non arte petitus</span><span class="linebreak"></span>
<span class="line">magnaque numinibus vota exaudita malignis.</span><span class="linebreak"></span>
<span class="line">ad generum Cereris sine caede ac sanguine pauci</span><span class="linebreak"></span>
<span class="line">descendunt reges et sicca morte tyranni.</span><span class="linebreak"></span>
<span class="line indent1">Eloquium ac famam Demosthenis aut Ciceronis</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>incipit optare et totis quinquatribus optat</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_374_112"><sup class="lineRef">112</sup>sanguine GU: vulnere PÎ¦</li></ul></section></notes></section>