<section class="div1 language" lang="la"><header><hgroup><h1>Juvenal</h1></hgroup></header><section class="div2">
<p class="lineGroup">
<span class="line">fortibus et miseris. tollas licet omne quod usquam est</span><span class="linebreak"></span>
<span class="line">auri atque argenti, scutum gladiumque relinques.</span><span class="linebreak"></span>
<span class="line">[et iaculum et galeam; spoliatis arma supersunt.]</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>quod modo proposui, non est sententia, verum est;</span><span class="linebreak"></span>
<span class="line">credite me vobis folium recitare Sibyllae.</span><span class="linebreak"></span>
<span class="line indent1">Si tibi sancta cohors comitum, si nemo tribunal</span><span class="linebreak"></span>
<span class="line">vendit acersecomes, si nullum in coniuge crimen</span><span class="linebreak"></span>
<span class="line">nec per conventus et cuncta per oppida curvis</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>unguibus ire parat nummos raptura Celaeno,</span><span class="linebreak"></span>
<span class="line">tum licet a Pico numeres genus, altaque si te</span><span class="linebreak"></span>
<span class="line">nomina delectant omnem Titanida pugnam</span><span class="linebreak"></span>
<span class="line">inter maiores ipsumque Promethea ponas.</span><span class="linebreak"></span>
<span class="line">[de quocumque voles proavom tibi sumito libro.]</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>quod si praecipitem rapit ambitio atque libido,</span><span class="linebreak"></span>
<span class="line">si frangis virgas sociorum in sanguine, si te</span><span class="linebreak"></span>
<span class="line">delectant hebetes lasso lictore secures,</span><span class="linebreak"></span>
<span class="line">incipit ipsorum contra te stare parentum</span><span class="linebreak"></span>
<span class="line">nobilitas claramque facem praeferre pudendis.</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>omne animi vitium tanto conspectius in se</span><span class="linebreak"></span>
<span class="line">crimen habet, quanto maior qui peccat habetur.</span><span class="linebreak"></span>
<span class="line indent1">Quo mihi te solitum falsas signare tabellas</span><span class="linebreak"></span>
<span class="line">in templis quae fecit avus statuamque parentis</span><span class="linebreak"></span>
<span class="line">ante triumphalem? quo, si nocturnus adulter</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>tempora Santonico velas adoperta cucullo?</span><span class="linebreak"></span>
<span class="line">praeter maiorum cineres atque ossa volucri</span><span class="linebreak"></span>
<span class="line">carpento rapitur pinguis Lateranus et ipse,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL091_334_123"><sup class="lineRef">123-4</sup>scutum . . . galeam <span class="italic">del</span>. <span class="italic">Hermann</span>
</li><li class="note text" id="note_LCL091_334_124"><sup class="lineRef">124</sup>
<span class="italic">del</span>. <span class="italic">Lachmann</span>
</li><li class="note text" id="note_LCL091_334_134"><sup class="lineRef">134</sup>
<span class="italic">del</span>. <span class="italic">Ribbeck</span>
</li></ul></section></notes></section>