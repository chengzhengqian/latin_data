<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 580</span><span class="innerMarginNote right">5</span>parent Macedones, quid cogitent Romani. Nos autem, qui nec ob quam causam nec quem ad modum perierit Demetrius scimus, nec quid Philippus si vixisset facturus fuerit,<a class="footnoteLink" href="#note_LCL332_266_1" id="target_note_LCL332_266_1"><sup>1</sup></a> ad haec, quae palam geruntur,
<span class="innerMarginNote right">6</span>consilia nostra accommodare oportet. Ac scimus
Persea regno accepto regem a populo Romano appellatum; audimus legatos Romanos venisse ad
<span class="innerMarginNote right">7</span>regem Persea<a class="footnoteLink" href="#note_LCL332_266_2" id="target_note_LCL332_266_2"><sup>2</sup></a> et eos benigne exceptos. Haec omnia pacis equidem signa esse iudico non belli; nec Romanos offendi posse si ut bellum gerentes eos secuti sumus, nunc quoque pacis auctores sequamur. Cur quidem nos inexpiabile omnium soli bellum adversus regnum Macedonum geramus, non video.
<span class="innerMarginNote right">8</span>Opportuni<a class="footnoteLink" href="#note_LCL332_266_3" id="target_note_LCL332_266_3"><sup>3</sup></a> propinquitate ipsa Macedoniae sumus? An infirmissimi omnium, tamquam, quos nuper subegit,<a class="footnoteLink" href="#note_LCL332_266_4" id="target_note_LCL332_266_4"><sup>4</sup></a> Dolopes? Immo contra ea vel viribus nostris, deum benignitate, vel regionis intervallo tuti.
<span class="innerMarginNote right">9</span>Sed simus<a class="footnoteLink" href="#note_LCL332_266_5" id="target_note_LCL332_266_5"><sup>5</sup></a> aeque subiecti ac Thessali Aetolique: nihilo plus fidei auctoritatisque habemus adversus Romanos, qui semper socii atque amici fuimus, quam
<span class="innerMarginNote right">10</span>Aetoli, qui paulo ante hostes fuerunt? Quod Aetolis, quod Thessalis, quod Epirotis, omni denique Graeciae cum Macedonibus iuris est, idem et nobis sit. Cur execrabilis ista nobis solis velut<a class="footnoteLink" href="#note_LCL332_266_6" id="target_note_LCL332_266_6"><sup>6</sup></a> dissertio iuris




</p></section><notes><section class="footnotes"><ul><li class="note" id="note_LCL332_266_1"><a class="footnoteCrossrefLink" href="#target_note_LCL332_266_1" title="Click to highlight in text"><sup class="lineRef">1</sup>fuerit <span class="italic">Sigonius</span>: fverat V.</a></li><script type="text/javascript">document.getElementById('note_LCL332_266_1').style.display = "none";</script><li class="note" id="note_LCL332_266_2"><a class="footnoteCrossrefLink" href="#target_note_LCL332_266_2" title="Click to highlight in text"><sup class="lineRef">2</sup>regno accepto <span class="italic">etc. usque ad</span> ad regem Persea <span class="italic">Fr.</span>: ac regno accepto a populo Romano audimus legatos Romanos venisse ad regem Persea <span class="italic">Kreyssig</span>: acceptoalegatosromanosvenisseadregemperseaadpr
(<span class="italic">sic</span>) appellatvm V.</a></li><script type="text/javascript">document.getElementById('note_LCL332_266_2').style.display = "none";</script><li class="note" id="note_LCL332_266_3"><a class="footnoteCrossrefLink" href="#target_note_LCL332_266_3" title="Click to highlight in text"><sup class="lineRef">3</sup>opportuni <span class="italic">Fr.</span>: opportvnitate V.</a></li><script type="text/javascript">document.getElementById('note_LCL332_266_3').style.display = "none";</script><li class="note" id="note_LCL332_266_4"><a class="footnoteCrossrefLink" href="#target_note_LCL332_266_4" title="Click to highlight in text"><sup class="lineRef">4</sup>subegit <span class="italic">Kreyssig</span>: svbiecit V.</a></li><script type="text/javascript">document.getElementById('note_LCL332_266_4').style.display = "none";</script><li class="note" id="note_LCL332_266_5"><a class="footnoteCrossrefLink" href="#target_note_LCL332_266_5" title="Click to highlight in text"><sup class="lineRef">5</sup>simus <span class="italic">Walch:</span> svmvs V.</a></li><script type="text/javascript">document.getElementById('note_LCL332_266_5').style.display = "none";</script><li class="note" id="note_LCL332_266_6"><a class="footnoteCrossrefLink" href="#target_note_LCL332_266_6" title="Click to highlight in text"><sup class="lineRef">6</sup>idem et nobis sit. Cur execrabilis ista nobis solis velut <span class="italic">Fr.</span>: idemetnobissitcvmexecrabilisistanobissitcvrexecrabilisistanobissolia V.</a></li><script type="text/javascript">document.getElementById('note_LCL332_266_6').style.display = "none";</script></ul></section></notes></section>