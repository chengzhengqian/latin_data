<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 576</span>sunt caesa, captus nemo, quia ira et indignatio immemores praedae fecit. Rex tamen Histrorum temulentus ex convivio, raptim a suis in equum <span class="innerMarginNote right">8</span>impositus, fugit. Ex victoribus ducenti triginta septem milites perierunt, plures in matutina fuga quam in recipiendis castris.</p>
<p>V. Forte ita evenit ut Cn. et L. Gavillii Novelli, Aquileienses, cum commeatu venientes, ignari
<span class="innerMarginNote right">2</span>prope in capta castra ab Histris inciderent. Ii cum Aquileiam relictis impedimentis refugissent, omnia terrore ac tumultu non Aquileiae modo, sed Romae quoque post paucos dies impleverunt;
<span class="innerMarginNote right">3</span>quo non capta tantum castra ab hostibus nec fuga, quae vera erant,<a class="footnoteLink" href="#note_LCL332_196_1" id="target_note_LCL332_196_1"><sup>1</sup></a> sed perditas res deletumque
<span class="innerMarginNote right">4</span>exercitum omnem allatum est. Itaque, quod in tumultu fieri solet, dilectus extra ordinem non in urbe tantum, sed tota Italia indicti. Duae legiones civium Romanorum conscriptae, et decem milia peditum cum equitibus quingentis sociis nominis
<span class="innerMarginNote right">5</span>Latini imperata. M. Iunius consul transire in Galliam et ab civitatibus provinciae eius quantum quaeque
<span class="innerMarginNote right">6</span>posset militum exigere iussus. Simul decretum ut Ti.<a class="footnoteLink" href="#note_LCL332_196_2" id="target_note_LCL332_196_2"><sup>2</sup></a> Claudius praetor militibus legionis quartae et socium Latini nominis quinque milibus, equitibus<a class="footnoteLink" href="#note_LCL332_196_3" id="target_note_LCL332_196_3"><sup>3</sup></a> ducentis quinquaginta, Pisas ut convenirent ediceret, eamque provinciam dum consul inde abesset tutaretur;





</p></section><notes><section class="footnotes"><ul><li class="note" id="note_LCL332_196_1"><a class="footnoteCrossrefLink" href="#target_note_LCL332_196_1" title="Click to highlight in text"><sup class="lineRef">1</sup>erant <span class="italic">J. F. Gronovius</span>: erat <span class="italic">Fr.</span></a></li><script type="text/javascript">document.getElementById('note_LCL332_196_1').style.display = "none";</script><li class="note" id="note_LCL332_196_2"><a class="footnoteCrossrefLink" href="#target_note_LCL332_196_2" title="Click to highlight in text"><sup class="lineRef">2</sup>Ti. <span class="italic">Sigonius</span>: T. <span class="italic">Fr.</span></a></li><script type="text/javascript">document.getElementById('note_LCL332_196_2').style.display = "none";</script><li class="note" id="note_LCL332_196_3"><a class="footnoteCrossrefLink" href="#target_note_LCL332_196_3" title="Click to highlight in text"><sup class="lineRef">3</sup>equitibus <span class="italic">J. F. Gronovias</span>: equitum <span class="italic">Fr.</span></a></li><script type="text/javascript">document.getElementById('note_LCL332_196_3').style.display = "none";</script></ul></section></notes></section>