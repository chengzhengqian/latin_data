<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 576</span><span class="innerMarginNote right">7</span>M. Titinius praetor legionem primam, parem numerum sociorum peditum equitumque, Ariminum
<span class="innerMarginNote right">8</span>convenire iuberet. Nero paludatus Pisas in provinciam
est profectus; Titinius C. Cassio tribuno militum Ariminum qui praeesset legioni misso
<span class="innerMarginNote right">9</span>dilectum Romae habuit. M. Iunius consul ex Liguribus in provinciam Galliam transgressus, auxiliis
protinus per civitates Galliae militibusque
<span class="innerMarginNote right">10</span>coloniis<a class="footnoteLink" href="#note_LCL332_198_1" id="target_note_LCL332_198_1"><sup>1</sup></a> imperatis, Aquileiam pervenit. Ibi certior factus exercitum incolumem esse, scriptis litteris Romam, ne tumultuarentur, ipse remissis auxiliis quae Gallis imperaverat, ad collegam est profectus.
<span class="innerMarginNote right">11</span>Romae magna ex necopinato laetitia fuit: dilectus omissus est, exauctorati, qui sacramento dixerant, et exercitus qui Arimini pestilentia adfectus erat
<span class="innerMarginNote right">12</span>domum dimissus. Histri magnis copiis cum castra haud procul consulis castris haberent, postquam alterum consulem cum exercitu novo advenisse audierunt, passim in civitates dilapsi sunt. Consules
Aquileiam in hiberna legiones reduxerunt.</p>
<p>VI. Sedato tandem Histrico tumultu senatus consultum factum est ut consules inter se compararent uter eorum ad comitia habenda Romam rediret. <span class="innerMarginNote right">2</span>Cum absentem Manlium tribuni plebis A.<a class="footnoteLink" href="#note_LCL332_198_2" id="target_note_LCL332_198_2"><sup>2</sup></a> Licinius Nerva et C. Papirius Turdus in contionibus lacerarent rogationemque promulgarent, ne Manlius post idus Martiasâ€”prorogatae namque consulibus iam





</p></section><notes><section class="footnotes"><ul><li class="note" id="note_LCL332_198_1"><a class="footnoteCrossrefLink" href="#target_note_LCL332_198_1" title="Click to highlight in text"><sup class="lineRef">1</sup>coloniis <span class="italic">Doujat</span>: colonis <span class="italic">Fr.</span></a></li><script type="text/javascript">document.getElementById('note_LCL332_198_1').style.display = "none";</script><li class="note" id="note_LCL332_198_2"><a class="footnoteCrossrefLink" href="#target_note_LCL332_198_2" title="Click to highlight in text"><sup class="lineRef">2</sup>A. <span class="italic">add. Sigonius.</span></a></li><script type="text/javascript">document.getElementById('note_LCL332_198_2').style.display = "none";</script></ul></section></notes></section>