<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 576</span><span class="innerMarginNote right">3</span>Postquam stationes invalidas esse pro castris, forum<a class="footnoteLink" href="#note_LCL332_188_1" id="target_note_LCL332_188_1"><sup>1</sup></a> turba inermi<a class="footnoteLink" href="#note_LCL332_188_2" id="target_note_LCL332_188_2"><sup>2</sup></a> frequens inter castra et mare mercantium
sine ullo terrestri aut maritimo munimento viderunt, duo simul praesidia, Placentinae cohortis et manipulorum secundae legionis, aggrediuntur.
<span class="innerMarginNote right">4</span>Nebula matutina texerat inceptum; qua dilabente ad primum teporem solis, perlucens iam aliquid, incerta tamen ut solet lux speciem omnium multiplicem
intuenti reddens, tum quoque frustrata Romanos, multo maiorem iis quam erat hostium
<span class="innerMarginNote right">5</span>aciem ostendit. Qua territi utriusque stationis milites ingenti tumultu cum in castra confugissent, haud paulo ibi plus quam quod secum ipsi attulerant,
<span class="innerMarginNote right">6</span>terroris fecerunt. Nam neque dicere quid fugissent nec percunctantibus reddere responsum poterant; et clamor in portis, ut ubi nulla esset statio quae sustineret impetum, audiebatur; et concursatio in obscuro incidentium aliorum in alios incertum
<span class="innerMarginNote right">7</span>fecerat an hostis intra vallum esset. Una vox audiebatur ad mare vocantium; id forte temere ab uno exclamatum totis passim personabat castris.
<span class="innerMarginNote right">8</span>Itaque primo, velut iussi id facere, pauci, armati alii,<a class="footnoteLink" href="#note_LCL332_188_3" id="target_note_LCL332_188_3"><sup>3</sup></a> maior pars inermes, ad mare decurrunt, dein plures, postremo prope omnes, et ipse consul, cum frustra revocare fugientes conatus nec imperio nec auctoritate nec precibus ad extremum valuisset.



</p></section><notes><section class="footnotes"><ul><li class="note" id="note_LCL332_188_1"><a class="footnoteCrossrefLink" href="#target_note_LCL332_188_1" title="Click to highlight in text"><sup class="lineRef">1</sup>forum <span class="italic">Scaliger</span>: eorum <span class="italic">Fr.</span></a></li><script type="text/javascript">document.getElementById('note_LCL332_188_1').style.display = "none";</script><li class="note" id="note_LCL332_188_2"><a class="footnoteCrossrefLink" href="#target_note_LCL332_188_2" title="Click to highlight in text"><sup class="lineRef">2</sup>inermi <span class="italic">J. F. Oronovius</span>: inermis <span class="italic">Fr.</span></a></li><script type="text/javascript">document.getElementById('note_LCL332_188_2').style.display = "none";</script><li class="note" id="note_LCL332_188_3"><a class="footnoteCrossrefLink" href="#target_note_LCL332_188_3" title="Click to highlight in text"><sup class="lineRef">3</sup>alii <span class="italic">add. Weissenborn.</span></a></li><script type="text/javascript">document.getElementById('note_LCL332_188_3').style.display = "none";</script></ul></section></notes></section>