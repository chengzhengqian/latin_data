<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 576</span><span class="innerMarginNote right">9</span>Unus remansit M. Licinius Strabo, tribunus militum tertiae legionis, cum tribus signis ab legione sua relictus. Hunc in vacua castra impetu facto Histri, cum alius armatus iis nemo obviam isset, in praetorio instruentem atque adhortantem suos oppresserunt.
<span class="innerMarginNote right">10</span>Proelium atrocius quam pro paucitate resistentium fuit, nec ante finitum est quam tribunus militum quique circa eum constiterant interfecti sunt.
<span class="innerMarginNote right">11</span>Praetorio deiecto direptisque,<a class="footnoteLink" href="#note_LCL332_190_1" id="target_note_LCL332_190_1"><sup>1</sup></a> quae ibi fuerunt, ad quaestorium, forum quintanamque hostes pervenerunt.
<span class="innerMarginNote right">12</span>Ibi cum omnium rerum paratam expositamque
copiam et stratos lectos in quaestorio invenissent,
<span class="innerMarginNote right">13</span>regulus accubans epulari coepit. Mox idem ceteri omnes, armorum hostiumque obliti, faciunt; et ut quibus insuetus liberalior victus esset avidius vino ciboque corpora onerant.</p>
<p>III. Nequaquam eadem est tum rei forma apud Romanos; terra mari trepidatur; nautici tabernacula detendunt commeatumque in litore expositum in
<span class="innerMarginNote right">2</span>naves rapiunt; milites in scaphas et mare territi ruunt; nautae metu ne compleantur navigia, alii turbae obsistunt, alii ab litore naves in altum expellunt.
<span class="innerMarginNote right">3</span>Inde certamen, mox etiam pugna cum vulneribus et caede in vicem militum nautarumque oritur, donec iussu consulis procul a terra classis




</p></section><notes><section class="footnotes"><ul><li class="note" id="note_LCL332_190_1"><a class="footnoteCrossrefLink" href="#target_note_LCL332_190_1" title="Click to highlight in text"><sup class="lineRef">1</sup>direptisque <span class="italic">Drakenborch</span>: direptis <span class="italic">Fr.</span></a></li><script type="text/javascript">document.getElementById('note_LCL332_190_1').style.display = "none";</script></ul></section></notes></section>