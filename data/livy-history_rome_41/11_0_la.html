<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 576</span><span class="innerMarginNote right">3</span>viginti milia Albinus. Militibus denarios quinos vicenos, duplex centurioni, triplex equiti ambo diviserunt; sociis tantumdem quantum Romanis.</p>
<p>
Per eosdem forte dies M. Iunius consul ex Histria
<span class="innerMarginNote right">4, 5</span>comitiorum causa Romam venit. Eum cum in senatu fatigassent interrogationibus tribuni plebis Papirius et Licinius de iis quae in Histria essent acta in
<span class="innerMarginNote right">6</span>contionem quoque produxerunt. Ad quae cum consul se dies non plus undecim in ea provincia fuisse responderet, quae se absente acta essent, se
<span class="innerMarginNote right">7</span>quoque, ut illos, fama comperta habere, exsequebantur
deinde quaerentes, quid ita non potius A. Manlius Romam venisset, ut rationem redderet populo Romano, cur ex Gallia provincia quam
<span class="innerMarginNote right">8</span>sortitus esset in Histriam transisset? Quando id bellum senatus decrevisset, quando id bellum populus Romanus iussisset? At hercule privato quidem consilio bellum susceptum esse, sed gestum prudenter
<span class="innerMarginNote right">9</span>fortiterque. Immo, utrum susceptum sit nequius an inconsultius gestum dici non posse. Stationes duas necopinantes ab Histris oppressas, castra Romana capta, quod peditum, quod equitum in castris fuerit
<span class="innerMarginNote right">10</span>caesum;<a class="footnoteLink" href="#note_LCL332_204_1" id="target_note_LCL332_204_1"><sup>1</sup></a> ceteros inermes fusosque, ante omnes consulem ipsum, ad mare ac naves fugisse. Privatum rationem redditurum earum rerum esse quoniam consul noluisset.</p>
</section><notes><section class="footnotes"><ul><li class="note" id="note_LCL332_204_1"><a class="footnoteCrossrefLink" href="#target_note_LCL332_204_1" title="Click to highlight in text"><sup class="lineRef">1</sup>caesum <span class="italic">add. Cr√©vier.</span></a></li><script type="text/javascript">document.getElementById('note_LCL332_204_1').style.display = "none";</script></ul></section></notes></section>