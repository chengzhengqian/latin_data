<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 580</span>apud regem quaerebat, et plerisque moderate et benigne scriptas esse censentibus litteras, atque iis maxime, qui praeter spem recepturi essent amissa
<span class="innerMarginNote right">5</span>mancipia, Callicrates ex iis, qui in eo verti salutem gentis crederent, si cum Romanis inviolatum foedus servaretur</p>
<p><span class="innerMarginNote right">6</span>“Parva” inquit “aut mediocris res, Achaei, quibusdam videtur agi: ego maxime gravissimam omnium<a class="footnoteLink" href="#note_LCL332_260_1" id="target_note_LCL332_260_1"><sup>1</sup></a> non agi tantum arbitror sed quodam modo actam esse. Nam qui regibus Macedonum Macedonibusque ipsis finibus interdixissemus manereque
id decretum sciremus, quo caveramus,<a class="footnoteLink" href="#note_LCL332_260_2" id="target_note_LCL332_260_2"><sup>2</sup></a>
<span class="innerMarginNote right">7</span>scilicet ne legatos, ne nuntios admitteremus regum, per quos aliquorum ex nobis animi sollicitarentur, ii contionantem quodam modo absentem audimus regem, et, si dis placet, orationem eius probamus.
<span class="innerMarginNote right">8</span>Et cum ferae bestiae cibum ad fraudem suam positum plerumque aspernentur et refugiant, nos caeci specie parvi beneficii inescamur et servulorum minimi pretii recipiendorum spe nostram ipsorum libertatem subrui
<span class="innerMarginNote right">9</span>et temptari<a class="footnoteLink" href="#note_LCL332_260_3" id="target_note_LCL332_260_3"><sup>3</sup></a> patimur. Quis enim non videt viam regiae societatis quaeri, qua Romanum foedus, quo<a class="footnoteLink" href="#note_LCL332_260_4" id="target_note_LCL332_260_4"><sup>4</sup></a> nostra omnia continentur, violetur? Nisi hoc dubium
alicui est, bellandum Romanis cum Perseo esse et, quod vivo Philippo expectatum, morte eius






</p></section><notes><section class="footnotes"><ul><li class="note" id="note_LCL332_260_1"><a class="footnoteCrossrefLink" href="#target_note_LCL332_260_1" title="Click to highlight in text"><sup class="lineRef">1</sup>omnium <span class="italic">Fr.</span>: omnivmqve V.</a></li><script type="text/javascript">document.getElementById('note_LCL332_260_1').style.display = "none";</script><li class="note" id="note_LCL332_260_2"><a class="footnoteCrossrefLink" href="#target_note_LCL332_260_2" title="Click to highlight in text"><sup class="lineRef">2</sup>sciremus, quo caveramus <span class="italic">add. Vahlen.</span></a></li><script type="text/javascript">document.getElementById('note_LCL332_260_2').style.display = "none";</script><li class="note" id="note_LCL332_260_3"><a class="footnoteCrossrefLink" href="#target_note_LCL332_260_3" title="Click to highlight in text"><sup class="lineRef">3</sup>tentari <span class="italic">Fr.</span>: temptare V.</a></li><script type="text/javascript">document.getElementById('note_LCL332_260_3').style.display = "none";</script><li class="note" id="note_LCL332_260_4"><a class="footnoteCrossrefLink" href="#target_note_LCL332_260_4" title="Click to highlight in text"><sup class="lineRef">4</sup>quo <span class="italic">Fr.</span>: qva V.</a></li><script type="text/javascript">document.getElementById('note_LCL332_260_4').style.display = "none";</script></ul></section></notes></section>