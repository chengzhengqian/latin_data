<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 577</span>Histriam provinciam esset ediceret Aquileiam ut conveniret, ne quid se Romae teneret quo minus
<span class="innerMarginNote right">12</span>votis nuncupatis paludatus ab urbe exiret. Haec a collega obsequenter facta, brevisque dies ad conveniendum
edicta est. Claudius prope consecutus
<span class="innerMarginNote right">13</span>est litteras suas. Contione adveniens de Manlio et Iunio habita, non ultra triduum moratus Romae, paludatis lictoribus votisque in Capitolio nuncupatis, in provinciam aeque ac prius<a class="footnoteLink" href="#note_LCL332_218_1" id="target_note_LCL332_218_1"><sup>1</sup></a> praecipiti celeritate abit.</p>
<p>XI. Paucis ante diebus Iunius Manliusque oppidum
Nesattium, quo se principes Histrorum et regulus
ipse Aepulo receperat, summa vi oppugnare
<span class="innerMarginNote right">2</span>coeperant.<a class="footnoteLink" href="#note_LCL332_218_2" id="target_note_LCL332_218_2"><sup>2</sup></a> Eo Claudius duabus legionibus novis adductis, vetere exercitu cum suis ducibus dimisso, ipse oppidum circumsedit et vineis oppugnare intendit,<a class="footnoteLink" href="#note_LCL332_218_3" id="target_note_LCL332_218_3"><sup>3</sup></a>
<span class="innerMarginNote right">3</span>amnemque praeterfluentem moenia, qui et impedimento oppugnantibus erat et aquationem Histris praebebat, multorum dierum opere exceptum
<span class="innerMarginNote right">4</span>novo<a class="footnoteLink" href="#note_LCL332_218_4" id="target_note_LCL332_218_4"><sup>4</sup></a> alveo avertit. Ea res barbaros miraculo terruit abscisae aquae:<a class="footnoteLink" href="#note_LCL332_218_5" id="target_note_LCL332_218_5"><sup>5</sup></a> et ne tum quidem memores pacis, in caedem coniugum ac liberorum versi, etiam ut spectaculo hostibus tam foedum facinus esset,
<span class="innerMarginNote right">5</span>palam in muris trucidatos praecipitabant. Inter simul complorationem feminarum puerorumque, simul nefandam caedem, milites transgressi murum oppidum
<span class="innerMarginNote right">6</span>intrarunt. Cuius capti tumultum ubi<a class="footnoteLink" href="#note_LCL332_218_6" id="target_note_LCL332_218_6"><sup>6</sup></a> ex pavido






</p></section><notes><section class="footnotes"><ul><li class="note" id="note_LCL332_218_1"><a class="footnoteCrossrefLink" href="#target_note_LCL332_218_1" title="Click to highlight in text"><sup class="lineRef">1</sup>aeque ac prius <span class="italic">Florebellus</span>: aeqvaeamplivs V.</a></li><script type="text/javascript">document.getElementById('note_LCL332_218_1').style.display = "none";</script><li class="note" id="note_LCL332_218_2"><a class="footnoteCrossrefLink" href="#target_note_LCL332_218_2" title="Click to highlight in text"><sup class="lineRef">2</sup>oppugnare coeperant <span class="italic">Weissenborn</span>: oppvgnant V.</a></li><script type="text/javascript">document.getElementById('note_LCL332_218_2').style.display = "none";</script><li class="note" id="note_LCL332_218_3"><a class="footnoteCrossrefLink" href="#target_note_LCL332_218_3" title="Click to highlight in text"><sup class="lineRef">3</sup>intendit <span class="italic">Fr.</span>: interditam V.</a></li><script type="text/javascript">document.getElementById('note_LCL332_218_3').style.display = "none";</script><li class="note" id="note_LCL332_218_4"><a class="footnoteCrossrefLink" href="#target_note_LCL332_218_4" title="Click to highlight in text"><sup class="lineRef">4</sup>nouo <span class="italic">Fr.</span>: nova V.</a></li><script type="text/javascript">document.getElementById('note_LCL332_218_4').style.display = "none";</script><li class="note" id="note_LCL332_218_5"><a class="footnoteCrossrefLink" href="#target_note_LCL332_218_5" title="Click to highlight in text"><sup class="lineRef">5</sup>abscisae aquae <span class="italic">Fr.</span>: abscisaqvae V.</a></li><script type="text/javascript">document.getElementById('note_LCL332_218_5').style.display = "none";</script><li class="note" id="note_LCL332_218_6"><a class="footnoteCrossrefLink" href="#target_note_LCL332_218_6" title="Click to highlight in text"><sup class="lineRef">6</sup>tumultum ubi <span class="italic">Vahlen</span>: tvmvli V.</a></li><script type="text/javascript">document.getElementById('note_LCL332_218_6').style.display = "none";</script></ul></section></notes></section>