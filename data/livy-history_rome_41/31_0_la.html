<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 579</span>Gallia Liguribusque gestas duorum consulum ductu auspicioque senatus in triduum supplicationes decrevit
et quadraginta hostiis sacrificari iussit.</p>
<p><span class="innerMarginNote right">3</span>Et tumultus quidem Gallicus et Ligustinus, qui principio eius anni exortus fuerat, haud magno
<span class="innerMarginNote right">4</span>conatu<a class="footnoteLink" href="#note_LCL332_244_1" id="target_note_LCL332_244_1"><sup>1</sup></a> brevi oppressus erat; belli Macedonici subibat iam cura, miscente Perseo inter Dardanos Bastarnasque certamina. Et legati qui missi ad res visendas in Macedoniam erant, iam reverterant Romam renuntiaverantque bellum in Dardania esse.
<span class="innerMarginNote right">5</span>Simul venerant et ab rege Perseo oratores qui purgarent nec accitos ab eo Bastarnas nec auctore
<span class="innerMarginNote right">6</span>eo quidquam facere. Senatus nec liberavit<a class="footnoteLink" href="#note_LCL332_244_2" id="target_note_LCL332_244_2"><sup>2</sup></a> eius culpae regem neque arguit; moneri eum tantum modo iussit, ut etiam atque etiam curaret ut sanctum habere foedus quod ei cum Romanis esset,<a class="footnoteLink" href="#note_LCL332_244_3" id="target_note_LCL332_244_3"><sup>3</sup></a> videri
<span class="innerMarginNote right">7</span>posset. Dardani cum Bastarnas non modo non excedere
finibus suis, quod speraverant, sed graviores fieri in dies cernerent, subnixos Thracum accolarum et Scordiscorum auxiliis, audendum aliquid vel temere<a class="footnoteLink" href="#note_LCL332_244_4" id="target_note_LCL332_244_4"><sup>4</sup></a> rati, omnes undique armati ad oppidum quod proximum castris Bastarnarum erat conveniunt.







</p></section><notes><section class="footnotes"><ul><li class="note" id="note_LCL332_244_1"><a class="footnoteCrossrefLink" href="#target_note_LCL332_244_1" title="Click to highlight in text"><sup class="lineRef">1</sup>magno conatu <span class="italic">Fr.</span>: manvs conatvs V.</a></li><script type="text/javascript">document.getElementById('note_LCL332_244_1').style.display = "none";</script><li class="note" id="note_LCL332_244_2"><a class="footnoteCrossrefLink" href="#target_note_LCL332_244_2" title="Click to highlight in text"><sup class="lineRef">2</sup>nec liberavit <span class="italic">Fr.</span>: neliberare V.</a></li><script type="text/javascript">document.getElementById('note_LCL332_244_2').style.display = "none";</script><li class="note" id="note_LCL332_244_3"><a class="footnoteCrossrefLink" href="#target_note_LCL332_244_3" title="Click to highlight in text"><sup class="lineRef">3</sup>habere foedus quod ei cum Romanis esset <span class="italic">Jakob Gronovius</span>:
haberetesse V.</a></li><script type="text/javascript">document.getElementById('note_LCL332_244_3').style.display = "none";</script><li class="note" id="note_LCL332_244_4"><a class="footnoteCrossrefLink" href="#target_note_LCL332_244_4" title="Click to highlight in text"><sup class="lineRef">4</sup>temere <span class="italic">Fr.</span>: temerare V.</a></li><script type="text/javascript">document.getElementById('note_LCL332_244_4').style.display = "none";</script></ul></section></notes></section>