<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 580</span>interpellatum est, id post mortem Philippi futurum. <span class="innerMarginNote right">10</span>Duos ut scitis habuit filios Philippus, Demetrium et Persea. Genere materno, virtute, ingenio, favore
<span class="innerMarginNote right">11</span>Macedonum longe praestitit Demetrius. Sed quia in Romanos odii regnum posuerat praemium, Demetrium
nullo alio crimine quam Romanae amicitiae initae occidit; Persea, quem belli cum<a class="footnoteLink" href="#note_LCL332_262_1" id="target_note_LCL332_262_1"><sup>1</sup></a> populo Romano prius paene quam regni heredem futurum
<span class="innerMarginNote right">12</span>sciebat, regem fecit. Itaque quid hic post mortem patris egit aliud quam bellum paravit? Bastarnas primum ad terrorem omnium in<a class="footnoteLink" href="#note_LCL332_262_2" id="target_note_LCL332_262_2"><sup>2</sup></a> Dardaniam immisit; qui si sedem eam tenuissent, graviores eos accolas
<span class="innerMarginNote right">13</span>Graecia habuisset quam Asia Gallos habebat.<a class="footnoteLink" href="#note_LCL332_262_3" id="target_note_LCL332_262_3"><sup>3</sup></a> Ea spe depulsus non tamen belli consilia omisit; immo, si vere volumus dicere, iam incohavit bellum. Dolopiam
armis subegit nec provocantes<a class="footnoteLink" href="#note_LCL332_262_4" id="target_note_LCL332_262_4"><sup>4</sup></a> de controversiis
ad disceptationem populi Romani audivit. Inde transgressus Oetam, ut repente in medio umbilico Graeciae conspiceretur, Delphos ascendit.
<span class="innerMarginNote right">14</span>Haec usurpatio itineris insoliti quo vobis spectare videtur? Thessaliam deinde peragravit; quod sine ullius eorum quos oderat noxa,<a class="footnoteLink" href="#note_LCL332_262_5" id="target_note_LCL332_262_5"><sup>5</sup></a> hoc magis temptationem
<span class="innerMarginNote right">15</span>metuo. Inde litteras ad nos cum muneris specie misit et cogitare iubet, quo modo in reliquum hoc munere non egeamus, hoc est, ut decretum,







</p></section><notes><section class="footnotes"><ul><li class="note" id="note_LCL332_262_1"><a class="footnoteCrossrefLink" href="#target_note_LCL332_262_1" title="Click to highlight in text"><sup class="lineRef">1</sup>belli cum <span class="italic">add. Madvig.</span></a></li><script type="text/javascript">document.getElementById('note_LCL332_262_1').style.display = "none";</script><li class="note" id="note_LCL332_262_2"><a class="footnoteCrossrefLink" href="#target_note_LCL332_262_2" title="Click to highlight in text"><sup class="lineRef">2</sup>in <span class="italic">add. J. F. Gronovius.</span></a></li><script type="text/javascript">document.getElementById('note_LCL332_262_2').style.display = "none";</script><li class="note" id="note_LCL332_262_3"><a class="footnoteCrossrefLink" href="#target_note_LCL332_262_3" title="Click to highlight in text"><sup class="lineRef">3</sup>habebat <span class="italic">Weissenborn</span>: habeat V.</a></li><script type="text/javascript">document.getElementById('note_LCL332_262_3').style.display = "none";</script><li class="note" id="note_LCL332_262_4"><a class="footnoteCrossrefLink" href="#target_note_LCL332_262_4" title="Click to highlight in text"><sup class="lineRef">4</sup>provocantes <span class="italic">J. F. Gronovius</span>: provinciis V.</a></li><script type="text/javascript">document.getElementById('note_LCL332_262_4').style.display = "none";</script><li class="note" id="note_LCL332_262_5"><a class="footnoteCrossrefLink" href="#target_note_LCL332_262_5" title="Click to highlight in text"><sup class="lineRef">5</sup>noxa <span class="italic">Duker</span>: noxia V.</a></li><script type="text/javascript">document.getElementById('note_LCL332_262_5').style.display = "none";</script></ul></section></notes></section>