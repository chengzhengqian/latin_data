<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 579</span><span class="innerMarginNote right">8</span>Hiems erat, et id anni tempus elegerant, ut Thraces Scordiscique in fines suos abirent. Quod ubi ita factum et solos iam esse Bastarnas audierunt, bifariam dividunt copias, pars ut recto itinere ad lacessendum ex aperto iret, pars devio saltu circumducta
<span class="innerMarginNote right">9</span>ab tergo aggrederetur. Ceterum priusquam circumire castra hostium possent, pugnatum est; victique Dardani compelluntur in urbem, quae fere duodecim milia ab castris Bastarnarum aberat.
<span class="innerMarginNote right">10</span>Victores confestim secuti<a class="footnoteLink" href="#note_LCL332_246_1" id="target_note_LCL332_246_1"><sup>1</sup></a> circumsidunt urbem, haud dubie postero die aut metu dedituris se hostibus aut
<span class="innerMarginNote right">11</span>vi expugnaturi. Interim Dardanorum altera manus, quae circumducta erat, ignara cladis suorum, castra Bastarnarum sine praesidio relicta cepit.<a class="footnoteLink" href="#note_LCL332_246_2" id="target_note_LCL332_246_2"><sup>2</sup></a> . . .</p>
<p>XX. . . . Romano more,<a class="footnoteLink" href="#note_LCL332_246_3" id="target_note_LCL332_246_3"><sup>3</sup></a> sella eburnea posita, ius dicebat disceptabatque controversias minimarum
<span class="innerMarginNote right">2</span>rerum. Adeoque nulli fortunae adhaerebat animus per omnia genera vitae errans, uti nec sibi nec aliis
<span class="innerMarginNote right">3</span>quinam homo esset satis constaret. Non adloqui amicos, vix notis familiariter arridere, munificentia inaequali sese aliosque ludificari; quibusdam<a class="footnoteLink" href="#note_LCL332_246_4" id="target_note_LCL332_246_4"><sup>4</sup></a>
</p></section><notes><section class="footnotes"><ul><li class="note" id="note_LCL332_246_1"><a class="footnoteCrossrefLink" href="#target_note_LCL332_246_1" title="Click to highlight in text"><sup class="lineRef">1</sup>secuti <span class="italic">Vahlen</span>: vti V.</a></li><script type="text/javascript">document.getElementById('note_LCL332_246_1').style.display = "none";</script><li class="note" id="note_LCL332_246_2"><a class="footnoteCrossrefLink" href="#target_note_LCL332_246_2" title="Click to highlight in text"><sup class="lineRef">2</sup>relicta cepit <span class="italic">Madvig</span>: relic V, <span class="italic">sic desinens: vid. quae dixi supra de</span> audita, xviii. 15.</a></li><script type="text/javascript">document.getElementById('note_LCL332_246_2').style.display = "none";</script><li class="note" id="note_LCL332_246_3"><a class="footnoteCrossrefLink" href="#target_note_LCL332_246_3" title="Click to highlight in text"><sup class="lineRef">3</sup>Romano more <span class="italic">Muretus</span>: more V, <span class="italic">cuius quaternio V periit praeter f.</span> 10.</a></li><script type="text/javascript">document.getElementById('note_LCL332_246_3').style.display = "none";</script><li class="note" id="note_LCL332_246_4"><a class="footnoteCrossrefLink" href="#target_note_LCL332_246_4" title="Click to highlight in text"><sup class="lineRef">4</sup>quibusdam <span class="italic">Fr.</span>: qvibvs V.</a></li><script type="text/javascript">document.getElementById('note_LCL332_246_4').style.display = "none";</script></ul></section></notes></section>