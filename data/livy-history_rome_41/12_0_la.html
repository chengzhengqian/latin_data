<section class="div1 language" lang="la"><header><hgroup><h1>Livy</h1></hgroup></header><section class="div2">
<p> <span class="marginNote left"><span class="sc">a.u.c.</span> 576</span>VIII. Comitia deinde habita. Consules creati C.
Claudius Pulcher Ti. Sempronius Gracchus. Et postero die praetores facti P. Aelius Tubero iterum C. Quinctius Flamininus C. Numisius L. Mummius
<span class="innerMarginNote right">2</span>Cn. Cornelius Scipio C. Valerius Laevinus. Tuberoni urbana iurisdictio, Quinctio peregrina evenit, Numisio
Sicilia, Mummio Sardinia; sed ea propter belli
<span class="innerMarginNote right">3</span>magnitudinem provincia consularis facta.<a class="footnoteLink" href="#note_LCL332_206_1" id="target_note_LCL332_206_1"><sup>1</sup></a> Scipio et Laevinus Galliam in duas divisam provincias sortiti sunt.</p>
<p> <span class="marginNote left"><span class="sc">a.u.c.</span> 576</span><span class="innerMarginNote right">4</span>Idibus Martiis, quo die Sempronius Claudiusque consulatum inierunt, mentio tantum de provinciis Sardinia Histriaque et utriusque hostibus fuit qui in
<span class="innerMarginNote right">5</span>his provinciis bellum concivissent. Postero die legati Sardorum, qui ad novos magistratus dilati erant, et<a class="footnoteLink" href="#note_LCL332_206_2" id="target_note_LCL332_206_2"><sup>2</sup></a> L. Minucius Thermus, qui legatus Manli consulis in Histria fuerat, in senatum venit. Ab his edoctus est senatus quantum belli eae provinciae haberent.</p>
<p><span class="innerMarginNote right">6</span>Moverunt senatum et legationes socium nominis Latini, quae et censores et priores consules fatigaverant,<a class="footnoteLink" href="#note_LCL332_206_3" id="target_note_LCL332_206_3"><sup>3</sup></a>
<span class="innerMarginNote right">7</span>tandem in senatum introductae. Summa querellarum erat, cives suos Romae censos plerosque Romam commigrasse; quod si permittatur, perpaucis
lustris futurum, ut deserta oppida, deserti







</p></section><notes><section class="footnotes"><ul><li class="note" id="note_LCL332_206_1"><a class="footnoteCrossrefLink" href="#target_note_LCL332_206_1" title="Click to highlight in text"><sup class="lineRef">1</sup>post facta, Gracchus eam sortitur, Histriam Claudius <span class="italic">exhibet Fr.; quae uerba secl. Drakenborch;</span> cf. ix. 8.</a></li><script type="text/javascript">document.getElementById('note_LCL332_206_1').style.display = "none";</script><li class="note" id="note_LCL332_206_2"><a class="footnoteCrossrefLink" href="#target_note_LCL332_206_2" title="Click to highlight in text"><sup class="lineRef">2</sup>et <span class="italic">add. Clericus.</span></a></li><script type="text/javascript">document.getElementById('note_LCL332_206_2').style.display = "none";</script><li class="note" id="note_LCL332_206_3"><a class="footnoteCrossrefLink" href="#target_note_LCL332_206_3" title="Click to highlight in text"><sup class="lineRef">3</sup>fatigaverant <span class="italic">J. F. Gronovius</span>: fatigauerunt <span class="italic">Fr.</span></a></li><script type="text/javascript">document.getElementById('note_LCL332_206_3').style.display = "none";</script></ul></section></notes></section>