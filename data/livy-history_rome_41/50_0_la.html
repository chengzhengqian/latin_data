<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 580</span><span class="innerMarginNote right">3</span>ruinis nuntiatus erat. Cum Ap. Claudius ex Hispania Romam redisset, decrevit senatus ut ovans urbem
<span class="innerMarginNote right">4</span>iniret. Iam consularia comitia appetebant; quibus magna contentione habitis propter multitudinem petentium creati L. Postumius Albinus et M. Popilius
<span class="innerMarginNote right">5</span>Laenas. Praetores inde facti N. Fabius Buteo C. Matienus C. Cicereius M. Furius Crassipes iterum A. Atilius Serranus iterum C. Cluvius Saxula iterum.
<span class="innerMarginNote right">6</span>Comitiis perfectis Ap. Claudius Cento ex Celtiberis ovans cum in urbem iniret, decem milia pondo
<span class="innerMarginNote right">7</span>argenti, quinque milia auri in aerarium tulit. Flamen Dialis inauguratus est Cn. Cornelius.</p>
<p><span class="innerMarginNote right">8</span>Eodem anno tabula in aede Matris Matutae cum indice hoc posita est.: “Ti. Semproni Gracchi consulis
imperio auspicioque legio exercitusque populi Romani Sardiniam subegit. In ea provincia hostium
<span class="innerMarginNote right">9</span>caesa aut capta supra octoginta milia. Re publica felicissime gesta atque liberatis sociis,<a class="footnoteLink" href="#note_LCL332_282_1" id="target_note_LCL332_282_1"><sup>1</sup></a> vectigalibus
restitutis exercitum salvum atque incolumem plenissimum praeda domum reportavit; iterum triumphans in urbem Romam redit. Cuius rei ergo
<span class="innerMarginNote right">10</span>hanc tabulam donum Iovi dedit.” Sardiniae insulae forma erat, atque<a class="footnoteLink" href="#note_LCL332_282_2" id="target_note_LCL332_282_2"><sup>2</sup></a> in ea simulacra pugnarum picta.</p>
<p><span class="innerMarginNote right">11</span>Munera gladiatorum eo anno aliquot, parva alia,




</p></section><notes><section class="footnotes"><ul><li class="note" id="note_LCL332_282_1"><a class="footnoteCrossrefLink" href="#target_note_LCL332_282_1" title="Click to highlight in text"><sup class="lineRef">1</sup>sociis <span class="italic">add. Sigonius.</span></a></li><script type="text/javascript">document.getElementById('note_LCL332_282_1').style.display = "none";</script><li class="note" id="note_LCL332_282_2"><a class="footnoteCrossrefLink" href="#target_note_LCL332_282_2" title="Click to highlight in text"><sup class="lineRef">2</sup>atque <span class="italic">Fr.</span>: avtqve V.</a></li><script type="text/javascript">document.getElementById('note_LCL332_282_2').style.display = "none";</script></ul></section></notes></section>