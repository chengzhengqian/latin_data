<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 580</span>benigna excepti essent dextraeque datae, ingredientes
portam, fidem datam deosque testis nequiquam invocantes<a class="footnoteLink" href="#note_LCL332_272_1" id="target_note_LCL332_272_1"><sup>1</sup></a> interfecti sunt. Inde gravius de integro
<span class="innerMarginNote right">5</span>bellum exarsit. C. Valerius Laevinus et Ap. Claudius Pulcher et C. Memmius et M. Popilius et L. Canuleius.
<span class="innerMarginNote right">6</span>missi ab senatu venerant. Apud eos cum Delphis utriusque partis legati magno certamine agerent,<a class="footnoteLink" href="#note_LCL332_272_2" id="target_note_LCL332_272_2"><sup>2</sup></a> Proxenus maxime cum causa tum eloquentia praestare
visus est; qui paucos post dies ab Orthobula uxore veneno est sublatus; damnataque eo crimine
<span class="innerMarginNote right">7</span>in exilium abiit. Idem furor et Cretenses lacerabat. Adventu deinde Q. Minuci legati, qui cum decem navibus missus ad sedanda eorum certamina erat, ad<a class="footnoteLink" href="#note_LCL332_272_3" id="target_note_LCL332_272_3"><sup>3</sup></a> spem pacis venerant. Ceterum indutiae tantum sex mensum fuerunt; inde multo gravius bellum
<span class="innerMarginNote right">8</span>exarsit. Lycii quoque per idem tempus ab Rhodiis bello vexabantur. Sed externorum inter se bella, quo quaeque modo gesta sint,<a class="footnoteLink" href="#note_LCL332_272_4" id="target_note_LCL332_272_4"><sup>4</sup></a> persequi non operae est satis superque oneris sustinenti res a populo Romano gestas perscribere.<a class="footnoteLink" href="#note_LCL332_272_5" id="target_note_LCL332_272_5"><sup>5</sup></a></p>
<p>XXVI. Celtiberi in Hispania, qui bello domiti se Ti. Graccho dediderant, pacati manserant M.








</p></section><notes><section class="footnotes"><ul><li class="note" id="note_LCL332_272_1"><a class="footnoteCrossrefLink" href="#target_note_LCL332_272_1" title="Click to highlight in text"><sup class="lineRef">1</sup>invocantes <span class="italic">Fr.</span>: vocantes V.</a></li><script type="text/javascript">document.getElementById('note_LCL332_272_1').style.display = "none";</script><li class="note" id="note_LCL332_272_2"><a class="footnoteCrossrefLink" href="#target_note_LCL332_272_2" title="Click to highlight in text"><sup class="lineRef">2</sup>agerent <span class="italic">Curio</span>: egervnt V.</a></li><script type="text/javascript">document.getElementById('note_LCL332_272_2').style.display = "none";</script><li class="note" id="note_LCL332_272_3"><a class="footnoteCrossrefLink" href="#target_note_LCL332_272_3" title="Click to highlight in text"><sup class="lineRef">3</sup>ad <span class="italic">add. Hertz.</span></a></li><script type="text/javascript">document.getElementById('note_LCL332_272_3').style.display = "none";</script><li class="note" id="note_LCL332_272_4"><a class="footnoteCrossrefLink" href="#target_note_LCL332_272_4" title="Click to highlight in text"><sup class="lineRef">4</sup>sint <span class="italic">Wesenberg</span>: svnt V.</a></li><script type="text/javascript">document.getElementById('note_LCL332_272_4').style.display = "none";</script><li class="note" id="note_LCL332_272_5"><a class="footnoteCrossrefLink" href="#target_note_LCL332_272_5" title="Click to highlight in text"><sup class="lineRef">5</sup>perscribere <span class="italic">Harant</span>: resscribere V.</a></li><script type="text/javascript">document.getElementById('note_LCL332_272_5').style.display = "none";</script></ul></section></notes></section>