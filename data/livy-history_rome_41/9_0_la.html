<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 576</span>in annum provinciae erant—imperium retineret, <span class="innerMarginNote right">3</span>uti causam extemplo dicere, cum abisset magistratu, posset, huic rogationi Q. Aelius collega intercessit magnisque contentionibus obtinuit ne perferretur.</p>
<p><span class="innerMarginNote right">4</span>Per eos dies Ti. Sempronius Gracchus et L. Postumius Albinus ex Hispania Romam cum revertissent,
senatus iis a M. Titinio praetore datus in aede Bellonae ad disserendas res quas gessissent postulandosque honores meritos et<a class="footnoteLink" href="#note_LCL332_200_1" id="target_note_LCL332_200_1"><sup>1</sup></a> ut diis immortalibus
haberetur honos.</p>
<p><span class="innerMarginNote right">5</span>Eodem tempore et in Sardinia magnum tumultum esse litteris T. Aebuti praetoris cognitum est, quas
<span class="innerMarginNote right">6</span>filius eius ad senatum attulerat. Ilienses adiunctis Balarorum auxiliis pacatam provinciam invaserant, nec eis invalido exercitu et magna parte pestilentia
<span class="innerMarginNote right">7</span>absumpto resisti poterat. Eadem et Sardorum legati nuntiabant orantes, ut urbibus saltem—iam enim agros deploratos esse—opem senatus ferret. Haec legatio totumque quod ad Sardiniam pertinebat
ad novos magistratus reiectum est.</p>
<p><span class="innerMarginNote right">8</span>Aeque miserabilis legatio Lyciorum, qui crudelitatem







</p></section><notes><section class="footnotes"><ul><li class="note" id="note_LCL332_200_1"><a class="footnoteCrossrefLink" href="#target_note_LCL332_200_1" title="Click to highlight in text"><sup class="lineRef">1</sup>et <span class="italic">add. J. F. Gronovius.</span></a></li><script type="text/javascript">document.getElementById('note_LCL332_200_1').style.display = "none";</script></ul></section></notes></section>