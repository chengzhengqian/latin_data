<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 576</span><span class="innerMarginNote right">4</span>submota est. Secernere inde inermes ab armatis coepit. Vix mille ducenti ex tanta multitudine qui arma haberent, perpauci equites, qui equos secum eduxissent, inventi sunt; cetera deformis turba velut lixarum calonumque, praeda vere futura, si <span class="innerMarginNote right">5</span>belli hostes meminissent. Tunc demum nuntius missus<a class="footnoteLink" href="#note_LCL332_192_1" id="target_note_LCL332_192_1"><sup>1</sup></a> ad tertiam legionem revocandam et Gallorum praesidium; et simul ex omnibus locis ad castra recipienda demendamque ignominiam rediri coeptum
<span class="innerMarginNote right">6</span>est. Tribuni militum tertiae legionis pabulum lignaque proicere iubent, centurionibus imperant ut graviores aetate milites binos in ea iumenta ex quibus onera deiecta erant imponant; equites ut singulos e iuvenibus pedites secum in equos tollant:
<span class="innerMarginNote right">7</span>egregiam gloriam legionis fore si castra metu secundanorum amissa sua virtute recipiant. Et recipi facile esse si in praeda occupati barbari subito
<span class="innerMarginNote right">8</span>opprimantur; sicut ceperint, posse capi. Summa militum alacritate adhortatio audita est. Ferunt citati signa, nec signiferos armati morantur. Priores tamen consul copiaeque quae a mari reducebantur
ad vallum accesserunt. L. Atius, tribunus primus <span class="innerMarginNote right">9, 10</span>secundae legionis, non hortabatur modo milites sed
docebat etiam, si victores Histri, quibus armis cepissent castra, iisdem capta retinere in animo



</p></section><notes><section class="footnotes"><ul><li class="note" id="note_LCL332_192_1"><a class="footnoteCrossrefLink" href="#target_note_LCL332_192_1" title="Click to highlight in text"><sup class="lineRef">1</sup>missus <span class="italic">add. Weissenborn.</span></a></li><script type="text/javascript">document.getElementById('note_LCL332_192_1').style.display = "none";</script></ul></section></notes></section>