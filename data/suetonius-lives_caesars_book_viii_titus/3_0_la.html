<section class="div1 language" lang="la"><header><hgroup><h1>Lives of The Caesars, VIII</h1></hgroup></header><section class="div2">
<span class="br"></span><span class="lineNumber">3</span><span class="br"></span>
<p>Ex quaesturae deinde honore legioni praepositus Tarichaeas<a class="footnoteLink" href="#note_LCL038_310_33" id="target_note_LCL038_310_33"><sup>33</sup></a> et Gamalam urbes Iudaeae validissimas in potestatem redegit, equo quadam acie sub feminibus amisso alteroque inscenso, cuius rector circa se dimicans occubuerat.</p>
</section>
<section class="div2">
<p>V. Galba mox tenente rem p. missus ad gratulandum, quaqua iret convertit homines, quasi adoptionis gratia arcesseretur. Sed ubi turbari rursus cuncta sensit, redit ex itinere, aditoque Paphiae Veneris oraculo, dum de navigatione <span class="br"></span><span class="lineNumber">2</span><span class="br"></span>
 consulit, etiam de imperii spe confirmatus est. Cuius brevi compos et ad perdomandam Iudaeam relictus, novissima Hierosolymorum oppugnatione duodecim propugnatores totidem sagittarum confecit ictibus, cepitque ea<a class="footnoteLink" href="#note_LCL038_310_34" id="target_note_LCL038_310_34"><sup>34</sup></a> natali filiae suae tanto militum gaudio ac favore, ut in gratulatione imperatorem eum consalutaverint et subinde decedentem provincia detinuerint, suppliciter nec non et minaciter efflagitantes, aut remaneret aut secum omnis <span class="br"></span><span class="lineNumber">3</span><span class="br"></span>
 pariter abduceret. Unde nata suspicio est, quasi desciscere a patre Orientisque sibi regnum vindicare temptasset; quam suspicionem auxit, postquam Alexandriam petens in consecrando apud Memphim bove Apide diadema gestavit, de more quidem rituque priscae religionis; sed non deerant qui sequius interpretarentur. Quare festinans in Italiam, cum Regium, dein Puteolos oneraria nave appulisset, Romam inde contendit expeditissimus inopinantique</p>
</section><notes><section class="footnotes"><ul><li class="note" id="note_LCL038_310_33"><a class="footnoteCrossrefLink" href="#target_note_LCL038_310_33" title="Click to highlight in text"><sup class="lineRef">33</sup>Taricheas, <span class="italic">Ursinus</span> (Tarichias, <span class="italic">Bentley</span>); Thracias, Î©.</a></li><script type="text/javascript">document.getElementById('note_LCL038_310_33').style.display = "none";</script><li class="note" id="note_LCL038_310_34"><a class="footnoteCrossrefLink" href="#target_note_LCL038_310_34" title="Click to highlight in text"><sup class="lineRef">34</sup>ea, <span class="italic">M</span>; <span class="italic">the other mss. have</span> eam.</a></li><script type="text/javascript">document.getElementById('note_LCL038_310_34').style.display = "none";</script><li class="note" id="note_LCL038_310_62"><a class="footnoteCrossrefLink" href="#target_note_LCL038_310_62" title="Click to highlight in text"><sup class="lineRef">62</sup>In <span class="sc">a.d.</span> 67.</a></li><script type="text/javascript">document.getElementById('note_LCL038_310_62').style.display = "none";</script><li class="note" id="note_LCL038_310_63"><a class="footnoteCrossrefLink" href="#target_note_LCL038_310_63" title="Click to highlight in text"><sup class="lineRef">63</sup>By the accession of his father Vespasian.</a></li><script type="text/javascript">document.getElementById('note_LCL038_310_63').style.display = "none";</script><li class="note" id="note_LCL038_310_64"><a class="footnoteCrossrefLink" href="#target_note_LCL038_310_64" title="Click to highlight in text"><sup class="lineRef">64</sup>See <span class="italic">Aug.</span> xiii. 2.</a></li><script type="text/javascript">document.getElementById('note_LCL038_310_64').style.display = "none";</script></ul></section></notes></section>