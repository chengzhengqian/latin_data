<section class="div1 language" lang="la"><header><hgroup><h1>Lives of The Caesars, VIII</h1></hgroup></header><section class="div2">
</section>
<section class="div2">
<p>III. In puero statim corporis animique dotes exsplenduerunt, magisque ac magis deinceps per aetatis gradus: forma egregia et cui non minus auctoritatis inesset quam gratiae, praecipuum robur, quanquam neque procera statura et ventre paulo proiectiore; memoria<a class="footnoteLink" href="#note_LCL038_308_30" id="target_note_LCL038_308_30"><sup>30</sup></a> singularis, docilitas <span class="br"></span><span class="lineNumber">2</span><span class="br"></span>
 ad omnis fere tum belli tum pacis artes. Armorum et equitandi peritissimus, Latine Graeceque vel in orando vel in fingendis poematibus promptus et facilis ad extemporalitatem usque; sed ne musicae quidem rudis, ut qui cantaret et psalleret iucunde scienterque. E pluribus comperi, notis quoque excipere velocissime solitum, cum amanuensibus suis per ludum iocumque certantem, imitarique chirographa quaecumque vidisset, ac saepe profiteri maximum falsarium esse potuisse.</p>
</section>
<section class="div2">
<p>IV. Tribunus militum et in Germania et in Britannia meruit summa industriae nec minore modestiae fama,<a class="footnoteLink" href="#note_LCL038_308_31" id="target_note_LCL038_308_31"><sup>31</sup></a> sicut apparet statuarum et imaginum eius multitudine ac titulis per utramque provinciam.</p>
<span class="br"></span><span class="lineNumber">2</span><span class="br"></span>
<p>Post stipendia Foro operam dedit honestam magis quam assiduam, eodemque tempore Arrecinam<a class="footnoteLink" href="#note_LCL038_308_32" id="target_note_LCL038_308_32"><sup>32</sup></a> Tertullam, patre eq. R. sed praefecto quondam praetorianarum cohortium, duxit uxorem et in defunctae locum Marciam Furnillam splendidi generis; cum qua sublata filia divortium fecit.</p>
</section><notes><section class="footnotes"><ul><li class="note" id="note_LCL038_308_30"><a class="footnoteCrossrefLink" href="#target_note_LCL038_308_30" title="Click to highlight in text"><sup class="lineRef">30</sup>memoria, Π<sup>1</sup><span class="italic">Q; the other mss. have</span> memoriae.</a></li><script type="text/javascript">document.getElementById('note_LCL038_308_30').style.display = "none";</script><li class="note" id="note_LCL038_308_31"><a class="footnoteCrossrefLink" href="#target_note_LCL038_308_31" title="Click to highlight in text"><sup class="lineRef">31</sup>summa industriae ... modestiae fama, Ϛ; summae industriae ... modestia et fama, Ω.</a></li><script type="text/javascript">document.getElementById('note_LCL038_308_31').style.display = "none";</script><li class="note" id="note_LCL038_308_32"><a class="footnoteCrossrefLink" href="#target_note_LCL038_308_32" title="Click to highlight in text"><sup class="lineRef">32</sup>Arrecinam, <span class="italic">Roth</span>; adrecidiam, Ω.</a></li><script type="text/javascript">document.getElementById('note_LCL038_308_32').style.display = "none";</script></ul></section></notes></section>