<section class="div1 language" lang="la"><header><hgroup><h1>Lives of The Caesars, VIII</h1></hgroup></header><section class="div2">
<p>concessa principibus aliter rata<a class="footnoteLink" href="#note_LCL038_316_37" id="target_note_LCL038_316_37"><sup>37</sup></a> non haberent, quam si eadem iisdem et ipsi dedissent, primus praeterita omnia uno confirmavit edicto nec a se peti passus est. In ceteris vero desideriis hominum obstinatissime tenuit, ne quem sine spe dimitteret; quin et admonentibus domesticis, quasi plura polliceretur quam praestare posset, non oportere ait quemquam a sermone principis tristem discedere; atque etiam recordatus quondam super cenam, quod nihil cuiquam toto die praestitisset, memorabilem illam meritoque laudatam vocem edidit: “Amici, diem perdidi.”</p>
<span class="br"></span><span class="lineNumber">2</span><span class="br"></span>
<p>Populum in primis universum tanta per omnis occasiones comitate tractavit, ut proposito gladiatorio munere, non ad suum, sed ad spectantium arbitrium editurum se professus sit; et plane ita fecit. Nam neque negavit quicquam petentibus et ut quae vellent peterent ultro adhortatus est. Quin et studium armaturae Thraecum prae se ferens saepe cum populo et voce et gestu ut fautor cavillatus est, verum maiestate salva nec minus aequitate. Ne quid popularitatis praetermitteret, nonnumquam in thermis suis admissa plebe lavit.</p>
<span class="br"></span><span class="lineNumber">3</span><span class="br"></span>
<p>Quaedam sub eo fortuita ac tristia acciderunt, ut conflagratio Vesuvii<a class="footnoteLink" href="#note_LCL038_316_38" id="target_note_LCL038_316_38"><sup>38</sup></a> montis in Campania, et incendium Romae per triduum totidemque noctes, item pestilentia quanta non temere alias. In iis tot adversis ac talibus non modo principis sollicitudinem sed et parentis affectum</p>
</section><notes><section class="footnotes"><ul><li class="note" id="note_LCL038_316_37"><a class="footnoteCrossrefLink" href="#target_note_LCL038_316_37" title="Click to highlight in text"><sup class="lineRef">37</sup>rata, <span class="italic">inserted by Egnatius.</span></a></li><script type="text/javascript">document.getElementById('note_LCL038_316_37').style.display = "none";</script><li class="note" id="note_LCL038_316_38"><a class="footnoteCrossrefLink" href="#target_note_LCL038_316_38" title="Click to highlight in text"><sup class="lineRef">38</sup>Vesuvii] ve*bii, M; vesubii, <span class="italic">G.</span></a></li><script type="text/javascript">document.getElementById('note_LCL038_316_38').style.display = "none";</script><li class="note" id="note_LCL038_316_72"><a class="footnoteCrossrefLink" href="#target_note_LCL038_316_72" title="Click to highlight in text"><sup class="lineRef">72</sup>By humorously pretending to wrangle with those who favoured other gladiators than the Thracians; see Index, s.v. <span class="italic">gladiator.</span></a></li><script type="text/javascript">document.getElementById('note_LCL038_316_72').style.display = "none";</script><li class="note" id="note_LCL038_316_73"><a class="footnoteCrossrefLink" href="#target_note_LCL038_316_73" title="Click to highlight in text"><sup class="lineRef">73</sup>In <span class="sc">a.d.</span> 79.</a></li><script type="text/javascript">document.getElementById('note_LCL038_316_73').style.display = "none";</script><li class="note" id="note_LCL038_316_74"><a class="footnoteCrossrefLink" href="#target_note_LCL038_316_74" title="Click to highlight in text"><sup class="lineRef">74</sup>In <span class="sc">a.d.</span> 80.</a></li><script type="text/javascript">document.getElementById('note_LCL038_316_74').style.display = "none";</script></ul></section></notes></section>