<section class="div1 language" lang="la"><header><hgroup><h1>Lives of The Caesars, VIII</h1></hgroup></header><section class="div2">
<p>cuiusquam necis nec conscius, quamvis interdum ulciscendi causa non deesset, sed periturum se potius quam perditurum adiurans. Duos patricii generis convictos in adfectatione imperii nihil amplius quam ut desisterent monuit, docens principatum fato dari, si quid<a class="footnoteLink" href="#note_LCL038_320_42" id="target_note_LCL038_320_42"><sup>42</sup></a> praeterea <span class="br"></span><span class="lineNumber">2</span><span class="br"></span>
 desiderarent promittens se tributurum. Et confestim quidem ad alterius matrem quae procul aberat cursores suos misit, qui anxiae salvum filium nuntiarent, ceterum ipsos non solum familiari cenae adhibuit, sed et insequenti die gladiatorum spectaculo circa se ex industria conlocatis oblata sibi ferramenta pugnantium inspicienda porrexit. Dicitur etiam cognita utriusque genitura imminere ambobus periculum adfirmasse, verum quandoque et ab alio, sicut evenit.</p>
<span class="br"></span><span class="lineNumber">3</span><span class="br"></span>
<p>Fratrem insidiari sibi non desinentem, sed paene ex professo sollicitantem exercitus, meditantem fugam, neque occidere neque seponere ac ne in minore quidem honore habere sustinuit, sed, ut a primo imperii die, consortem successoremque testari perseveravit, nonnumquam secreto precibus et lacrimis orans, ut tandem mutuo erga se animo vellet esse.</p>
</section>
<section class="div2">
<p>X. Inter haec morte praeventus est maiore hominum damno quam suo. Spectaculis absolutis, in quorum fine</p>
</section><notes><section class="footnotes"><ul><li class="note" id="note_LCL038_320_42"><a class="footnoteCrossrefLink" href="#target_note_LCL038_320_42" title="Click to highlight in text"><sup class="lineRef">42</sup>quid, <span class="italic">GNÎ´</span>; <span class="italic">the other mss. have</span> quod.</a></li><script type="text/javascript">document.getElementById('note_LCL038_320_42').style.display = "none";</script><li class="note" id="note_LCL038_320_78"><a class="footnoteCrossrefLink" href="#target_note_LCL038_320_78" title="Click to highlight in text"><sup class="lineRef">78</sup>The weapons of gladiators were regularly examined by the <span class="italic">editor,</span> or giver of the games, to see if they were sharp enough; cf. Dio, 68. 3, who tells a similar story of the emperor Nerva.</a></li><script type="text/javascript">document.getElementById('note_LCL038_320_78').style.display = "none";</script></ul></section></notes></section>