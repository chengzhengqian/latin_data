<section class="div1 language" lang="la"><header><hgroup><h1>Lives of The Caesars, VIII</h1></hgroup></header><section class="div2">
<p>patri, velut arguens rumorum de se temeritatem: “Veni,” inquit, “pater, veni.”</p>
</section>
<section class="div2">
<p>VI. Neque ex eo destitit participem atque etiam tutorem imperii agere. Triumphavit cum patre censuramque gessit una, eidem collega et in tribunicia potestate et in septem consulatibus fuit; receptaque ad se prope omnium officiorum cura, cum patris nomine et epistulas ipse dictaret et edicta conscriberet orationesque in senatu recitaret etiam quaestoris vice, praefecturam quoque praetori suscepit numquam ad id tempus nisi ab eq. R. administratam, egitque aliquanto incivilius et violentius, siquidem suspectissimum quemque sibi summissis qui per theatra et castra quasi consensu ad poenam deposcerent, haud cunctanter <span class="br"></span><span class="lineNumber">2</span><span class="br"></span>
 oppressit. In his Aulum Caecinam consularem vocatum ad cenam ac vixdum triclinio egressum confodi iussit, sane urgente discrimine, cum etiam chirographum eius praeparatae apud milites contionis deprehendisset. Quibus rebus sicut in posterum securitati satis cavit, ita ad praesens plurimum contraxit invidiae, ut non temere quis tam adverso rumore magisque invitis omnibus transierit ad principatum.</p>
</section>
<section class="div2">
<p>VII. Praeter saevitiam suspecta in eo etiam luxuria erat, quod ad mediam noctem comissationes cum profusissimo quoque familiarium extenderet; nec minus libido propter exoletorum et spadonum greges propterque insignem reginae</p>
</section><notes><section class="footnotes"><ul><li class="note" id="note_LCL038_312_65"><a class="footnoteCrossrefLink" href="#target_note_LCL038_312_65" title="Click to highlight in text"><sup class="lineRef">65</sup>In <span class="sc">a.d.</span> 73.</a></li><script type="text/javascript">document.getElementById('note_LCL038_312_65').style.display = "none";</script><li class="note" id="note_LCL038_312_66"><a class="footnoteCrossrefLink" href="#target_note_LCL038_312_66" title="Click to highlight in text"><sup class="lineRef">66</sup>In <span class="sc">a.d.</span> 70, 72, 74, 75, 76, 77, 79.</a></li><script type="text/javascript">document.getElementById('note_LCL038_312_66').style.display = "none";</script><li class="note" id="note_LCL038_312_67"><a class="footnoteCrossrefLink" href="#target_note_LCL038_312_67" title="Click to highlight in text"><sup class="lineRef">67</sup>See <span class="italic">Nero</span> xv. 2, and note 65.</a></li><script type="text/javascript">document.getElementById('note_LCL038_312_67').style.display = "none";</script></ul></section></notes></section>