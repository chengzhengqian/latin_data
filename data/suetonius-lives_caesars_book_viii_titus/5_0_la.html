<section class="div1 language" lang="la"><header><hgroup><h1>Lives of The Caesars, VIII</h1></hgroup></header><section class="div2">
<p>Berenices amorem, cui etiam nuptias pollicitus ferebatur; suspecta rapacitas, quod constabat in cognitionibus<a class="footnoteLink" href="#note_LCL038_314_35" id="target_note_LCL038_314_35"><sup>35</sup></a> patris nundinari praemiarique solitum; denique propalam alium Neronem et opinabantur et praedicabant. At illi ea fama pro bono cessit conversaque est in maximas laudes neque vitio ullo reperto et contra virtutibus summis.</p>
<span class="br"></span><span class="lineNumber">2</span><span class="br"></span>
<p>Convivia instituit iucunda magis quam profusa. Amicos elegit, quibus etiam post eum principes ut et sibi et rei p. necessariis adquieverunt praecipueque sunt usi. Berenicen statim ab urbe dimisit invitus invitam. Quosdam e gratissimis delicatorum quanquam tam artifices saltationis, ut mox scaenam tenuerint, non modo fovere prolixius, sed spectare omnino in publico coetu supersedit.</p>
<span class="br"></span><span class="lineNumber">3</span><span class="br"></span>
<p>Nulli civium quicquam ademit; abstinuit alieno, ut si quis umquam; ac ne concessas quidem ac solitas conlationes recepit. Et tamen nemine ante se munificentia minor, amphitheatro dedicato thermisque iuxta celeriter<a class="footnoteLink" href="#note_LCL038_314_36" id="target_note_LCL038_314_36"><sup>36</sup></a> exstructis munus edidit apparatissimum largissimumque; dedit et navale proelium in veteri naumachia, ibidem et gladiatores atque uno die quinque milia omne genus ferarum.</p>
</section>
<section class="div2">
<p>VIII. Natura autem benevolentissimus, cum ex instituto Tiberi omnes dehinc Caesares beneficia a superioribus</p>
</section><notes><section class="footnotes"><ul><li class="note" id="note_LCL038_314_35"><a class="footnoteCrossrefLink" href="#target_note_LCL038_314_35" title="Click to highlight in text"><sup class="lineRef">35</sup>cognitionibus, <span class="italic">Torrentius</span>; contionibus, Ω.</a></li><script type="text/javascript">document.getElementById('note_LCL038_314_35').style.display = "none";</script><li class="note" id="note_LCL038_314_36"><a class="footnoteCrossrefLink" href="#target_note_LCL038_314_36" title="Click to highlight in text"><sup class="lineRef">36</sup>celeriter, <span class="italic">Calderinus, in note on Mart. Spect.</span> 2. 7; celebriter, Ω.</a></li><script type="text/javascript">document.getElementById('note_LCL038_314_36').style.display = "none";</script><li class="note" id="note_LCL038_314_68"><a class="footnoteCrossrefLink" href="#target_note_LCL038_314_68" title="Click to highlight in text"><sup class="lineRef">68</sup>In <span class="sc">a.d.</span> 80.</a></li><script type="text/javascript">document.getElementById('note_LCL038_314_68').style.display = "none";</script><li class="note" id="note_LCL038_314_69"><a class="footnoteCrossrefLink" href="#target_note_LCL038_314_69" title="Click to highlight in text"><sup class="lineRef">69</sup>See note on <span class="italic">Vesp.</span> ix. 1.</a></li><script type="text/javascript">document.getElementById('note_LCL038_314_69').style.display = "none";</script><li class="note" id="note_LCL038_314_70"><a class="footnoteCrossrefLink" href="#target_note_LCL038_314_70" title="Click to highlight in text"><sup class="lineRef">70</sup>See <span class="italic">Aug.</span> xliii. 1.</a></li><script type="text/javascript">document.getElementById('note_LCL038_314_70').style.display = "none";</script></ul></section></notes></section>