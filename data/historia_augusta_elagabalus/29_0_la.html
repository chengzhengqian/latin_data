<section class="div1 language" lang="la"><header><hgroup><h1>Antoninus Elagabalus</h1></hgroup></header><section class="div2"><p class="noindent">
<span class="br"></span><span class="lineNumber">4</span><span class="br"></span>modo de dulciis modo de lactariis exhiberent. exhibuit parasitis cenas et de vitreis et nonnumquam tot picta mantelia in mensam mittebat, iis edulibus picta quae adponerentur, quot missus esset habiturus, ita <span class="br"></span><span class="lineNumber">5</span><span class="br"></span>ut de acu aut de textili pictura exhiberentur. nonnumquam tamen et tabulae illis pictae exhibebantur, ita ut quasi omnia illis exhiberentur et tamen fame <span class="br"></span><span class="lineNumber">6</span><span class="br"></span>macerarentur. miscuit gemmas pomis ac floribus. iecit et per fenestram cibos totidem quot exhibuit <span class="br"></span><span class="lineNumber">7</span><span class="br"></span>amicis. iusserat et canonem populi Romani unius anni meretricibus, lenonibus, exsoletis intramuranis dari, extramuranis alio promisso, cum eo tempore iuxta provisionem Severi et Traiani septem annorum canon frumentarius Romae esset.</p>
</section>
<section class="div2">
<p>XXVIII. Canes quaternos ingentes iunxit ad currum et sic est vectatus intra domum regiam idemque<a class="footnoteLink" href="#note_LCL140_160_1" id="target_note_LCL140_160_1"><sup>1</sup></a> <span class="br"></span><span class="lineNumber">2</span><span class="br"></span>privatus in agris suis fecit, processit in publicum et quattuor cervis iunctis ingentibus. iunxit sibi et leones, Matrem magnam se appellans. iunxit et tigres, Liberum sese vocans eodemque habitu agens <span class="br"></span><span class="lineNumber">3</span><span class="br"></span>quo dii pinguntur quos imitabatur. Aegyptios dracunculos Romae habuit, quos illi agathodaemonas vocant. habuit et hippopotamos et crocodillum et rhinocerotem et omnia Aegyptia, quae per naturam sui exhiberi

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL140_160_1"><a class="footnoteCrossrefLink" href="#target_note_LCL140_160_1" title="Click to highlight in text"><sup class="lineRef">1</sup><span class="italic">idemque</span> Peter; <span class="italic">idque</span> P.</a></li><script type="text/javascript">document.getElementById('note_LCL140_160_1').style.display = "none";</script></ul></section></notes></section>