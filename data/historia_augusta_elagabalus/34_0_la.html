<section class="div1 language" lang="la"><header><hgroup><h1>Antoninus Elagabalus</h1></hgroup></header><section class="div2"><p class="noindent">
suos cum Aethiopibus aniculis inclusit nocturnis mansionibus et usque ad lucem detinuit, cum pulcherrimas <span class="br"></span><span class="lineNumber">6</span><span class="br"></span>his diceret apparatas. fecit hoc idem etiam de pueris, et tunc, ante Philippum utpote, licebat. 
ridebat autem sic nonnumquam, ut publice in theatro <span class="br"></span><span class="lineNumber">7, 8</span><span class="br"></span>solus audiretur. ipse cantavit, saltavit, ad tibias dixit, tuba cecinit, pandurizavit, organo modulatus est. <span class="br"></span><span class="lineNumber">9</span><span class="br"></span>fertur et una die ad omnes Circi et theatri et Amphitheatri et omnium urbis locorum meretrices tectus cucullione mulionico, ne agnosceretur, ingressus, cum tamen omnibus meretricibus sine effectu libidinis aureos donaret, addens, “Nemo sciat, Antoninus</p>
</section>
<section class="div2">
<p>XXXIII. haec donat.” libidinum genera quaedam invenit, ut spinthrias veterum malorum vinceret, et omnis apparatus Tiberii et Caligulae et Neronis norat.</p>
<p>Et praedictum eidem erat a sacerdotibus Syris biothanatum <span class="br"></span><span class="lineNumber">2, 3</span><span class="br"></span>se futurum. paraverat igitur funes blatta et serico et cocco intortos, quibus, si necesse esset, <span class="br"></span><span class="lineNumber">4</span><span class="br"></span>laqueo vitam finiret. paraverat et gladios aureos, <span class="br"></span><span class="lineNumber">5</span><span class="br"></span>quibus se occideret, si aliqua vis urgueret. paraverat et in cerauniis et hyacinthis et in smaragdis venena, quibus se interimeret, si quid gravius inmineret. <span class="br"></span><span class="lineNumber">6</span><span class="br"></span>fecerat et altissimam turrem substratis aureis gemmatisque ante se tabulis, ex qua se praecipitaret, dicens etiam mortem suam pretiosam esse debere et ad speciem luxuriae, ut diceretur nemo sic perisse. <span class="br"></span><span class="lineNumber">7</span><span class="br"></span>sed nihil ista valuerunt. nam, ut diximus, et occisus
<span class="br"></span><span class="lineNumber"></span><span class="br"></span>
</p></section><notes></notes></section>