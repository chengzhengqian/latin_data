<section class="div1 language" lang="la"><header><hgroup><h1>Antoninus Elagabalus</h1></hgroup></header><section class="div2">
<span class="br"></span><span class="lineNumber">4</span><span class="br"></span><p>Igitur occiso Macrino eiusque filio Diadumeno, qui pari potestate imperii Antonini etiam nomen acceperat, in Varium Heliogabalum imperium conlatum <span class="br"></span><span class="lineNumber">5</span><span class="br"></span>est, idcirco quod Bassiani filius diceretur. fuit autem Heliogabali vel Iovis vel Solis sacerdos atque Antonini sibi nomen adsciverat vel in argumentum generis vel quod id nomen usque adeo carum esse cognoverat gentibus, ut etiam parricida Bassianus causa nominis <span class="br"></span><span class="lineNumber">6</span><span class="br"></span>amaretur. et hic quidem prius dictus est Varius, post Heliogabalus a sacerdotio dei Heliogabali, cui templum Romae in eo loco constituit in quo prius <span class="br"></span><span class="lineNumber">7</span><span class="br"></span>aedes Orci fuit, quem e Syria secum advexit. postremo cum accepit imperium, Antoninus appellatus est atque ipse in Romano imperio ultimus<a class="footnoteLink" href="#note_LCL140_106_1" id="target_note_LCL140_106_1"><sup>1</sup></a> Antoninorum fuit.</p>
</section>
<section class="div2">
<p>II. Hic tantum Symiamirae matri deditus fuit, ut sine illius voluntate nihil in re publica faceret, cum ipsa meretricio more vivens in aula omnia turpia exerceret, Antonino autem Caracallo stupro cognita, ita ut hinc vel Varius vel Heliogabalus vulgo conceptus putaretur.

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL140_106_1"><a class="footnoteCrossrefLink" href="#target_note_LCL140_106_1" title="Click to highlight in text"><sup class="lineRef">1</sup><span class="italic">altissimus</span> P.</a></li><script type="text/javascript">document.getElementById('note_LCL140_106_1').style.display = "none";</script></ul></section></notes></section>