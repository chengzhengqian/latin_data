<section class="div1 language" lang="la"><header><hgroup><h1>Antoninus Elagabalus</h1></hgroup></header><section class="div2">
</section>
<section class="div2">
<p>VI. Vendidit et honores et dignitates et potestates tam per se quam per omnes servos ac libidinum ministros. <span class="br"></span><span class="lineNumber">2</span><span class="br"></span>in senatum legit sine discrimine aetatis, census, generis pecuniae merito, militaribus etiam praeposituris et tribunatibus et legationibus et ducatibus venditis, etiam procurationibus et Palatinis officiis. <span class="br"></span><span class="lineNumber">3</span><span class="br"></span>aurigas Protogenen et Cordium primo in certamine curuli socios, post in omni vita et actu participes <span class="br"></span><span class="lineNumber">4</span><span class="br"></span>habuit. multos, quorum corpora placuerant, de <span class="br"></span><span class="lineNumber">5</span><span class="br"></span>scaena et Circo et arena in aulam traduxit. Hieroclem vero sic amavit ut eidem inguina oscularetur, quod dictum etiam inverecundum est, Floralia sacra se adserens celebrare.</p>
<p>In virginem Vestalem incestum admisit. sacra <span class="br"></span><span class="lineNumber">6, 7</span><span class="br"></span>populi Romani sublatis penetralibus profanavit. ignem perpetuum exstinguere voluit. nec Romanas tantum exstinguere voluit religiones, sed per orbem terrae, unum studens, ut Heliogabalus deus ubique coleretur. et in penum Vestae, quod solae virgines solique pontifices adeunt, inrupit, pollutus ipse omni contagione
<span class="br"></span><span class="lineNumber"></span><span class="br"></span>
</p></section><notes></notes></section>