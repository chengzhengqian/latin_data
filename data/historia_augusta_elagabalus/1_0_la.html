<section class="div1 language" lang="la"><header><hgroup><h1>Antoninus Elagabalus</h1></hgroup></header>
<h1><span class="ac">Antoninus Heliogabalus</span></h1>
<h1><span class="ac">Aelii Lampridi</span></h1>
<section class="div2">
<p>I. Vitam Heliogabali Antonini, qui Varius etiam dictus est, numquam in litteras misissem, ne quis fuisse Romanorum principem sciret, nisi ante Caligulas et Nerones et Vitellios hoc idem habuisset imperium. <span class="br"></span><span class="lineNumber">2</span><span class="br"></span>sed cum eadem terra et venena ferat et furmentum atque alia salutaria, eadem serpentes et cicures, compensationem sibi lector diligens faciet, cum legerit Augustum, Traianum, Vespasianum, Hadrianum, Pium, Titum, Marcum contra hos prodigiosos tyrannos. simul intelleget Romanorum iudicia, quod illi et diu imperarunt et exitu naturali functi sunt, hi vero interfecti, tracti, tyranni etiam appellati, quorum nec nomina libet dicere.</p>
<span class="br"></span><span class="lineNumber"></span><span class="br"></span>
</section><notes></notes></section>