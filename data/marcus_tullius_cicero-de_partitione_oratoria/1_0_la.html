<section class="div1 language" lang="la"><header><hgroup><h1>Cicero</h1></hgroup></header>
<h1><span class="ac">M. Tullii Ciceronis</span></h1>
<h1><span class="ac">De Partitione Oratoria</span></h1>
<section class="div2">
<p><span class="br"></span><span class="lineNumber">1</span><span class="br"></span>I. <span class="sc">Cicero Filius</span>. Studeo, mi pater, Latine ex te audire ea quae mihi tu de ratione dicendi Graece tradidistiâ€”si modo tibi est otium, et si vis.</p>
<p><span class="sc">Cicero Pater</span>. An est, mi Cicero, quod ego malim quam te quam doctissimum esse? Otium autem primum est summum, quoniam aliquando Roma exeundi potestas data est; deinde ista tua studia vel maximis occupationibus meis anteferrem libenter.</p>
<p><span class="br"></span><span class="lineNumber">2</span><span class="br"></span>C. F. Visne igitur, ut tu me Graece soles ordine interrogare, sic ego te vicissim eisdem de rebus Latine interrogem?</p>
<p>C. P. Sane, si placet. Sic enim et ego te meminisse intellegam quae accepisti et tu ordine audies quae requires.</p>
<p><span class="br"></span><span class="lineNumber">3</span><span class="br"></span>C. F. Quot in partes distribuenda est omnis doctrina dicendi?</p>
<p>C. P. In tres.</p>
<p>C. F. Cedo quas?</p>
</section><notes></notes></section>