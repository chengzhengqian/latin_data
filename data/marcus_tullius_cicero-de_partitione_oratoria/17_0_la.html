<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<p><span class="br"></span><span class="lineNumber">41</span><span class="br"></span>XII. C. F. Quid? definitionis quae ratio est et quae via?</p>
<p>C. P. Non dubium est id quidem quin definitio genere declaretur et proprietate quadam aut etiam communium frequentia ex quibus proprium quid sit eluceat. Sed quoniam de propriis oritur plerumque magna dissensio, definiendum est saepe ex contrariis, saepe etiam ex dissimilibus, saepe ex paribus. Quam ob rem descriptiones quoque sunt in hoc genere saepe aptae et enumeratio consequentium, in primisque commovet explicatio vocabuli ac nominis.</p>
<p><span class="br"></span><span class="lineNumber">42</span><span class="br"></span>C. F. Sunt exposita iam fere ea quae de facto quaeque de facti appellatione quaeruntur. Nempe igitur ea restant quae, cum factum constet et nomen, qualia sint vocatur in dubium.</p>
<p>C. P. Est ita ut dicis.</p>
<p>C. F. Quae sunt igitur in eo genere partes?</p>
<p>C. P. Aut iure factum depellendi aut ulsciscendi doloris gratia, aut pietatis aut pudicitiae aut religionis aut patriae nomine, aut denique necessitate, <span class="br"></span><span class="lineNumber">43</span><span class="br"></span>inscitia, casu. Nam quae motu animi et perturbatione facta sine ratione sunt, ea defensionem contra crimen in legitimis iudiciis non habent, in liberis disceptationibus habere possunt. Hoc in genere, in quo quale sit quaeritur, [ex controversia]<a class="footnoteLink" href="#note_LCL349_342_1" id="target_note_LCL349_342_1"><sup>1</sup></a> iure et


</p></section><notes><section class="footnotes"><ul><li class="note" id="note_LCL349_342_1"><a class="footnoteCrossrefLink" href="#target_note_LCL349_342_1" title="Click to highlight in text"><sup class="lineRef">1</sup><span class="italic">Sch√ºtz.</span></a></li><script type="text/javascript">document.getElementById('note_LCL349_342_1').style.display = "none";</script></ul></section></notes></section>