<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ponantur, constructioque verborum tum coniunctionibus <span class="br"></span><span class="lineNumber">22</span><span class="br"></span>copuletur, tum dissolutionibus relaxetur. Fit etiam suavis oratio cum aliquid aut invisum aut inauditum aut novum dicas. Delectat enim quidquid est admirabile, maximeque movet ea quae motum aliquem animi miscet oratio, quaeque significat oratoris ipsius amabiles mores: qui exprimuntur aut significando iudicio ipsius et<a class="footnoteLink" href="#note_LCL349_328_1" id="target_note_LCL349_328_1"><sup>1</sup></a> animo humano ac liberali, aut inflexione sermonis cum aut augendi alterius aut minuendi sui causa alia dici ab oratore, alia existimari videntur, idque comitate fieri magis quam vanitate. Sed multa sunt suavitatis praecepta quae orationem aut magis obscuram aut minus probabilem faciant; itaque etiam hoc loco nobis est ipsis quid causa postulet iudicandum.</p>
</section>
<section class="div2">
<p><span class="br"></span><span class="lineNumber">23</span><span class="br"></span>VII. C. F. Reliquum est igitur ut dicas de conversa oratione atque mutata.</p>
<p>C. P. Est itaque id genus totum situm in commutatione verborum: quae simplicibus in verbis ita tractatur ut aut ex verbo dilatetur aut in verbum contrahatur oratioâ€”ex verbo cum aut proprium aut idem significans aut factum verbum in plura verba diducitur, ex oratione cum aut definitio ad unum verbum revocatur aut assumpta verba removentur aut<a class="footnoteLink" href="#note_LCL349_328_2" id="target_note_LCL349_328_2"><sup>2</sup></a> circuitus diriguntur aut in coniunctione fit <span class="br"></span><span class="lineNumber">24</span><span class="br"></span>unum verbum ex duobus; in coniunctis autem verbis triplex adhiberi potest commutatio, non verborum



</p></section><notes><section class="footnotes"><ul><li class="note" id="note_LCL349_328_1"><a class="footnoteCrossrefLink" href="#target_note_LCL349_328_1" title="Click to highlight in text"><sup class="lineRef">1</sup><span class="italic">v.l.</span> ex.</a></li><script type="text/javascript">document.getElementById('note_LCL349_328_1').style.display = "none";</script><li class="note" id="note_LCL349_328_2"><a class="footnoteCrossrefLink" href="#target_note_LCL349_328_2" title="Click to highlight in text"><sup class="lineRef">2</sup><span class="italic">Rackham</span>: aut in.</a></li><script type="text/javascript">document.getElementById('note_LCL349_328_2').style.display = "none";</script></ul></section></notes></section>