<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

aut infitiando aut definiendo aut aequitate opponenda sed etiam rationem subiiciat recusationis suae, primus ille status rationem habet iniqui criminis, ipsam negationem infitiationemque facti; secundus quod non sit in re quod ab adversario ponatur in verbo; tertius quod id recte factum esse defendat quod sine ulla nominis controversia factum fatetur. <span class="br"></span><span class="lineNumber">103</span><span class="br"></span>Deinde uni cuique rationi opponendum est ab accusatore id quod si non esset in accusatione, causa omnino esse non posset. Itaque ea quae sic referuntur continentia causarum vocentur: quamquam non ea magis quae contra rationem defensionis afferuntur quam ipsae defensionis rationes continent causas. Sed distinguendi gratia rationem appellamus eam quae affertur ab reo ad recusandum depellendi criminis causa, quae nisi esset, quod defenderet non haberet: firmamentum autem quod contra ad labefactandam rationem refertur, sine quo accusatio stare non potest.</p>
</section>
<section class="div2">
<p><span class="br"></span><span class="lineNumber">104</span><span class="br"></span>XXX. Ex rationis autem et<a class="footnoteLink" href="#note_LCL349_388_1" id="target_note_LCL349_388_1"><sup>1</sup></a> firmamenti conflictione et quasi concursu quaestio exoritur quaedam quam disceptationem voco: in qua quid veniat in iudicium et de quo disceptetur quaeri solet. Nam prima adversariorum contentio diffusam habet quaestionem; ut in coniectura, ceperitne pecunias Decius; in definitione, minueritne maiestatem


</p></section><notes><section class="footnotes"><ul><li class="note" id="note_LCL349_388_1"><a class="footnoteCrossrefLink" href="#target_note_LCL349_388_1" title="Click to highlight in text"><sup class="lineRef">1</sup>et <span class="italic">Rackham</span>: et ex.</a></li><script type="text/javascript">document.getElementById('note_LCL349_388_1').style.display = "none";</script></ul></section></notes></section>