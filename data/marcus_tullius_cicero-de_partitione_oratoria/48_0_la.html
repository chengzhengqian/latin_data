<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">121</span><span class="br"></span>refellet. Harum causarum principia suspiciosa ad acerbitatem ab accusatore ponentur, denuntiabiturque insidiarum commune periculum, excitabunturque animi ut attendant. Ab reo autem querela conflati criminis collectarumque suspicionum et accusatoris insidiae et item commune periculum proferetur, animique ad misericordiam allicientur et modice benevolentia iudicum colligetur. Narratio autem accusatoris erit quasi membratim gesti negotii suspiciosa explicatio, sparsis omnibus argumentis, obscuratis defensionibus; defensori aut praeteritis aut obscuratis suspicionum argumentis rerum <span class="br"></span><span class="lineNumber">122</span><span class="br"></span>ipsarum eventus erunt casusque narrandi. In confirmandis autem nostris argumentationibus infirmandisque contrariis saepe erunt accusatori motus animorum incitandi, reo mitigandi. Atque haec quidem utrique maxime in peroratione faciendaâ€” alteri frequentatione argumentorum et coacervatione universa, alteri, si plane causam redarguendo explicarit, enumeratione ut quidque diluerit et miseratione ad extremum.</p>
</section>
<section class="div2">
<p><span class="br"></span><span class="lineNumber">123</span><span class="br"></span>XXXVI. C. F. Scire mihi iam videor quemadmodum coniectura tractanda sit. Nunc de definitione audiamus.</p>
<p>C. P. Communia dantur in isto genere accusatori defensorique praecepta. Uter enim definiendo

</p></section><notes></notes></section>