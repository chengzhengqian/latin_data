<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

sed ordinis tantummodo, ut cum semel dictum sit directe sicut natura ipsa tulerit, invertatur ordo et idem quasi sursum versus retroque dicatur, deinde idem intercise atque permixte. Eloquendi autem exercitatio maxime in hoc toto convertendi genere versatur.</p>
<p><span class="br"></span><span class="lineNumber">25</span><span class="br"></span>C. F. Actio igitur sequitur, ut opinor.</p>
<p>C. P. Est ita: quae quidem oratori et cum rerum et cum verborum momentis commutanda maxime est. Facit enim et dilucidam orationem et illustrem et probabilem et suavem non verbis sed varietate vocum, motu corporis, vultu, quae plurimum valebunt si cum orationis genere consentient eiusque vim ac varietatem subsequentur.</p>
<p><span class="br"></span><span class="lineNumber">26</span><span class="br"></span>C. F. Num quidnam de oratore ipso restat?</p>
<p>C. P. Nihil sane praeter memoriam, quae est gemina litteraturae quodammodo et in dissimili genere persimilis. Nam ut illa constat ex notis litterarum et ex eo in quo imprimuntur illae notae, sic confectio memoriae tamquam cera locis utitur et in his imagines ut litteras collocat.</p>
</section>
<section class="div2">
<p><span class="br"></span><span class="lineNumber">27</span><span class="br"></span>VIII. C. F. Quoniam igitur vis oratoris omnis exposita est, quid habes de orationis praeceptis dicere?</p>
<p>C. P. Quattuor esse eius partes, quarum prima et postrema ad motum animi valetâ€”is enim initiis est

</p></section><notes></notes></section>