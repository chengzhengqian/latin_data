<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

quam immanissimus quisque acerrime sequitur, neque solum honestis rebus sed etiam necessariis anteponit, in suadendo, cum ei generi hominum consilium des, saepe sane laudanda est.</p>
</section>
<section class="div2">
<p><span class="br"></span><span class="lineNumber">91</span><span class="br"></span>XXVI. Et illud videndum, quanto magis homines mala fugiant quam sequantur bona. Nam neque honesta tam expetunt quam devitant turpia; quis enim honorem, quis gloriam, quis laudem, quis ullum decus tam umquam expetat quam ignominiam, infamiam, contumeliam, dedecus fugiat? quarum rerum dolor gravis est testis genus hominum ad honestatem natum, malo cultu pravisque opinionibus corruptum. Quare in cohortando atque suadendo propositum quidem nobis erit illud, ut doceamus qua via<a class="footnoteLink" href="#note_LCL349_378_1" id="target_note_LCL349_378_1"><sup>1</sup></a> bona consequi malaque vitare possimus: <span class="br"></span><span class="lineNumber">92</span><span class="br"></span>sed apud homines bene institutos plurimum de laude et de honestate dicemus, maximeque ea virtutum genera tractabimus quae in communi hominum utilitate tuenda augendaque versantur. Sin apud indoctos imperitosque dicemus, fructus, emolumenta, voluptates vitationesque dolorum proferantur; addantur etiam contumeliae atque ignominiae; nemo enim est tam agrestis quem non, si ipsa minus honestas, contumelia tamen et dedecus magnopere <span class="br"></span><span class="lineNumber">93</span><span class="br"></span>moveat. Quare quod ad utilitatem spectat ex eis quae dicta sunt reperietur: quod autem, possit


</p></section><notes><section class="footnotes"><ul><li class="note" id="note_LCL349_378_1"><a class="footnoteCrossrefLink" href="#target_note_LCL349_378_1" title="Click to highlight in text"><sup class="lineRef">1</sup><span class="italic">Rackham</span>: vi.</a></li><script type="text/javascript">document.getElementById('note_LCL349_378_1').style.display = "none";</script></ul></section></notes></section>