<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

et perorationibus concitandus—, secunda, narratio, et tertia, confirmatio, fidem facit orationi. Sed amplificatio quamquam habet proprium locum, saepe etiam primum, postremum quidem fere semper, tamen reliquo in cursu orationis adhibenda est, maximeque cum aliquid aut confirmatum est aut reprehensum. Itaque ad fidem quoque vel plurimum valet; est enim amplificatio vehemens quaedam argumentatio, ut illa docendi causa sit, haec commovendi.</p>
<p><span class="br"></span><span class="lineNumber">28</span><span class="br"></span>C. F. Perge igitur ordine quattuor istas mihi partes explicare.</p>
<p>C. P. Faciam, et a principiis primum ordiar, quae quidem ducuntur aut ex personis aut ex rebus ipsis; sumuntur autem trium rerum gratia: ut amice, ut intellegenter, ut attente audiamur. Quorum primus locus est in personis nostris, disceptatorum, adversariorum; e quibus initia benevolentiae conciliandae comparantur aut meritis nostris efferendis<a class="footnoteLink" href="#note_LCL349_332_1" id="target_note_LCL349_332_1"><sup>1</sup></a> aut dignitate aut aliquo genere virtutis, et maxime liberalitatis, officii, iustitiae, fidei, contrariisque rebus in adversarios conferendis, et cum eis qui disceptant aliqua coniunctionis aut causa aut spe significanda: et si in nos aliquod odium offensiove collocata sit, tollenda ea minuendave aut diluendo aut extenu­ando


</p></section><notes><section class="footnotes"><ul><li class="note" id="note_LCL349_332_1"><a class="footnoteCrossrefLink" href="#target_note_LCL349_332_1" title="Click to highlight in text"><sup class="lineRef">1</sup>efferendis <span class="italic">add. Kayser.</span></a></li><script type="text/javascript">document.getElementById('note_LCL349_332_1').style.display = "none";</script></ul></section></notes></section>