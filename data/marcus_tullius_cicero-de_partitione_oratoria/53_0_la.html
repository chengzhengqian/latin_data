<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ad<a class="footnoteLink" href="#note_LCL349_414_1" id="target_note_LCL349_414_1"><sup>1</sup></a> integrum daretur scripturum fuisse, sed planius; <span class="br"></span><span class="lineNumber">133</span><span class="br"></span>eamque sententiam quam significari posse dicet nihil habere aut captionis aut vitii, contrariam autem si probarint,<a class="footnoteLink" href="#note_LCL349_414_2" id="target_note_LCL349_414_2"><sup>2</sup></a> fore ut multa vitia, stulta, iniqua, contraria consequantur. Cum autem aliud scriptor sensisse videtur et aliud scripsisse, qui scripto nitetur, eum re exposita recitatione uti oportebit, deinde instare adversario, iterare, renovare, interrogare num aut scriptum neget aut contra factum infitietur; post <span class="br"></span><span class="lineNumber">134</span><span class="br"></span>iudicem ad vim scripti vocet. Hac confirmatione usus amplificet rem lege laudanda audaciamque confutet eius qui, cum palam contra fecerit idque fateatur, adsit tamen factumque defendat. Deinde infirmet defensionem: cum adversarius aliud voluisse, [aliud sensisse]<a class="footnoteLink" href="#note_LCL349_414_3" id="target_note_LCL349_414_3"><sup>3</sup></a> scriptorem, aliud scripsisse dicat, non esse ferendum a quoquam potius latoris sensum quam a lege explicari: cur ita scripserit si ita non senserit? cur, cum ea quae plane scripta sint neglexerit, quae nusquam scripta sint proferat? cur prudentissimos in scribendo viros summae stultitiae putet esse damnandos? quid impedierit scriptorem quo minus exciperet illud quod adversarius tamquam si exceptum esset ita dicit se




</p></section><notes><section class="footnotes"><ul><li class="note" id="note_LCL349_414_1"><a class="footnoteCrossrefLink" href="#target_note_LCL349_414_1" title="Click to highlight in text"><sup class="lineRef">1</sup>ad <span class="italic">add. Rackham.</span></a></li><script type="text/javascript">document.getElementById('note_LCL349_414_1').style.display = "none";</script><li class="note" id="note_LCL349_414_2"><a class="footnoteCrossrefLink" href="#target_note_LCL349_414_2" title="Click to highlight in text"><sup class="lineRef">2</sup><span class="italic">Rackham</span>: probarit.</a></li><script type="text/javascript">document.getElementById('note_LCL349_414_2').style.display = "none";</script><li class="note" id="note_LCL349_414_3"><a class="footnoteCrossrefLink" href="#target_note_LCL349_414_3" title="Click to highlight in text"><sup class="lineRef">3</sup>aliud sensisse <span class="italic">vel</span> aliud voluisse <span class="italic">secl. edd.</span></a></li><script type="text/javascript">document.getElementById('note_LCL349_414_3').style.display = "none";</script></ul></section></notes></section>