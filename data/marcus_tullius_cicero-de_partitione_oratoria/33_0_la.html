<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">85</span><span class="br"></span>permagnum est pro necessario saepe habetur. Itaque cum constet hoc genus causarum ex suasione et dissuasione, suasori proponitur simplex ratio, si et utile est et fieri potest, fiat, dissuasori duplex, una, si non utile est, ne fiat, altera, si fieri non potest, ne suscipiatur. Sic suasori utrumque docendum est, <span class="br"></span><span class="lineNumber">86</span><span class="br"></span>dissuasori alterum infirmare sat est. Quare quoniam in his versatur omne consilium duobus, de utilitate ante dicamus, quae in discernendis bonis malisque versatur. Bonorum autem partim necessaria sunt, ut vita, pudicitia, libertas, partim non necessaria, ut liberi, coniuges, germani, parentes<a class="footnoteLink" href="#note_LCL349_374_1" id="target_note_LCL349_374_1"><sup>1</sup></a>: quorum alia sunt per se expetenda, ut ea quae sita sunt in officiis atque virtutibus, alia quod aliquid commodi efficiunt, <span class="br"></span><span class="lineNumber">87</span><span class="br"></span>ut opes et copiae. Eorum autem quae propter se expetuntur partim honestate ipsa, partim commoditate aliqua expetuntur: honestate ea quae proficiscuntur ab eis virtutibus de quibus paullo ante est dictum, quae sunt laudabilia ipsa per se: commoditate autem aliqua quae sunt in corporis aut in fortunae bonis expetenda, quorum alia sunt quasi cum honestate coniuncta, ut honos, ut gloria, alia diversa, ut vires, forma, valetudo, nobilitas, divitiae, <span class="br"></span><span class="lineNumber">88</span><span class="br"></span>clientelae.</p>
</section>
<section class="div2">
<p>XXV. Est etiam quaedam quasi materies




</p></section><notes><section class="footnotes"><ul><li class="note" id="note_LCL349_374_1"><a class="footnoteCrossrefLink" href="#target_note_LCL349_374_1" title="Click to highlight in text"><sup class="lineRef">1</sup>ut liberi . . . parentes <span class="italic">hic Orelli: ante</span> partim non necessaria <span class="italic">codd.: an secludendum? Rackham.</span></a></li><script type="text/javascript">document.getElementById('note_LCL349_374_1').style.display = "none";</script></ul></section></notes></section>