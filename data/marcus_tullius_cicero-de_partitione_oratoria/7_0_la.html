<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

accuratiusque in singulis commoratur; perorationisque praeceptis, quae ad incitandos animos valent, et in reliqua oratione paullulum digrediens de cursu dicendi utitur et vehementius in perorando. Est enim propositum ut iratum efficiat iudicem.</p>
</section>
<section class="div2">
<p><span class="br"></span><span class="lineNumber">15</span><span class="br"></span>V. C. F. Quid faciendum est contra reo?</p>
<p>C. P. Omnia longe secus. Sumenda principia ad benevolentiam conciliandam; narrationes aut amputandae quae laedunt, aut relinquendae si totae sunt molestae; firmamenta ad fidem posita aut per se diluenda aut obscuranda aut degressionibus obruenda; perorationes autem ad misericordiam conferendae.</p>
<p>C. F. Semperne igitur ordinem collocandi quem volumus tenere possumus?</p>
<p>C. P. Non sane; nam auditorum aures moderantur oratori prudenti et provido, et quod respuunt immutandum est.</p>
<p><span class="br"></span><span class="lineNumber">16</span><span class="br"></span>C. F. Expone deinceps quae ipsius orationis verborumque praecepta sint.</p>
<p>C. P. Unum igitur genus est eloquendi sua sponte fusum, alterum conversum<a class="footnoteLink" href="#note_LCL349_322_1" id="target_note_LCL349_322_1"><sup>1</sup></a> atque mutatum. Prima vis est in simplicibus verbis, in coniunctis secunda. Simplicia invenienda sunt, coniuncta collocanda. Et simplicia verba partim nativa sunt, partim reperta: nativa ea quae significata sunt sensu, reperta quae



</p></section><notes><section class="footnotes"><ul><li class="note" id="note_LCL349_322_1"><a class="footnoteCrossrefLink" href="#target_note_LCL349_322_1" title="Click to highlight in text"><sup class="lineRef">1</sup><span class="italic">Rackham</span>: versum.</a></li><script type="text/javascript">document.getElementById('note_LCL349_322_1').style.display = "none";</script></ul></section></notes></section>