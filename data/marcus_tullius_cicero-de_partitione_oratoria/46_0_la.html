<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

effugere non potuisse; deinde singuli laudentur [quae autem essent laudabilia dictum est]<a class="footnoteLink" href="#note_LCL349_400_1" id="target_note_LCL349_400_1"><sup>1</sup></a>; deinde etiam argumento firmo, quia tamen saepe falsum est, posse recte non credi, viro bono et firmo sine vitio iudicis non posse non credi; atque etiam, si obscuri testes erunt aut tenues, dicendum erit non esse ex fortuna fidem ponderandam, aut eos esse cuiusque locupletissimos testes qui id de quo agatur facillime scire possint. Sin quaestiones habitae aut postulatio ut habeantur causam adiuvabunt, confirmandum genus primum quaestionum erit, dicendum de vi doloris, de opinione maiorum, qui eam rem <span class="br"></span><span class="lineNumber">118</span><span class="br"></span>totam nisi probassent certe repudiassent; de institutis Atheniensium, Rhodiorum, doctissimorum hominum, apud quos etiam (id quod acerbissimum est) liberi civesque torquentur; de nostrorum etiam prudentissimorum hominum institutis, qui cum de servis in dominos quaeri noluissent, de incestu tamen, et coniuratione quae facta me consule est,<a class="footnoteLink" href="#note_LCL349_400_2" id="target_note_LCL349_400_2"><sup>2</sup></a> quaerendum putaverunt. Irridenda etiam disputatio est qua solent uti ad infirmandas quaestiones et meditata puerilisque dicenda. Tum facienda fides diligenter esse et sine cupiditate quaesitum, dictaÂ­que






</p></section><notes><section class="footnotes"><ul><li class="note" id="note_LCL349_400_1"><a class="footnoteCrossrefLink" href="#target_note_LCL349_400_1" title="Click to highlight in text"><sup class="lineRef">1</sup><span class="italic">seclusit Rackham.</span></a></li><script type="text/javascript">document.getElementById('note_LCL349_400_1').style.display = "none";</script><li class="note" id="note_LCL349_400_2"><a class="footnoteCrossrefLink" href="#target_note_LCL349_400_2" title="Click to highlight in text"><sup class="lineRef">2</sup>[et coniuratione . . . facta est]<span class="italic">? Rackham.</span></a></li><script type="text/javascript">document.getElementById('note_LCL349_400_2').style.display = "none";</script></ul></section></notes></section>