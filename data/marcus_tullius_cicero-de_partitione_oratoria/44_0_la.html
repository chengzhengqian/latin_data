<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

bonorum aut malorum metu fecisse dicitur, quod eo fit acrius quo illa in utroque genere maiora <span class="br"></span><span class="lineNumber">112</span><span class="br"></span>ponuntur. Spectant etiam ad causam facti motus animorum, si ira recens, si odium vetus, si ulciscendi studium, si iniuriae dolor, si honoris, si gloriae, si imperii, si pecuniae cupiditas, si periculi timor, si aes alienum, si angustiae rei familiaris: si audax, si levis, si crudelis, si impotens, si incautus, si insipiens, si amans, si commota mente, si vinolentus, si cum spe efficiendi, si cum opinione celandi aut si patefactum esset depellendi criminis, vel perrumpendi periculi, vel in longinquum tempus differendi: aut si iudicii poena levior quam facti praemium: aut si facinoris voluptas maior quam damnationis <span class="br"></span><span class="lineNumber">113</span><span class="br"></span>dolor. His fere rebus facti suspicio confirmatur, cum et voluntatis in reo causae reperiuntur et facultas. In voluntate autem utilitas ex adeptione alicuius commodi vitationeque alicuius incommodi quaeritur, ut aut spes aut metus impulisse videatur, aut aliquis repentinus animi motus, qui etiam citius in fraudem quam ratio utilitatis impellit. Quam ob rem sint haec dicta de causis.</p>
<p><span class="br"></span><span class="lineNumber">114</span><span class="br"></span>C. F. Teneo, et quaero qui sint illi eventus quos ex causis effici dixisti.</p>
</section>
<section class="div2">
<p>XXXIII. C. P. Consequentia quaedam signa praeteriti et quasi impressa facti vestigia: quae quidem

</p></section><notes></notes></section>