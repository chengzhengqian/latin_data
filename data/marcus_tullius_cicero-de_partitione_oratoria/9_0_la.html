<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ambiguitate aut inflexione atque immutatione verborum. Brevitas autem conficitur simplicibus verbis semel una quaque re dicenda, nulli rei nisi ut dilucide dicas serviendo. Probabile autem genus est orationis si non nimis est comptum atque expolitum, si est auctoritas et pondus in verbis, si sententiae vel graves vel aptae opinionibus hominum et moribus.
<span class="br"></span><span class="lineNumber">20</span><span class="br"></span>Illustris autem oratio est si et verba gravitate delecta ponuntur et translata et superlata et ad nomen adiuncta et duplicata et idem significantia atque ab ipsa actione atque imitatione rerum non abhorrentia. Est enim haec pars orationis quae rem constituat paene ante oculos, is enim maxime sensus attingitur: sed ceteri tamen, et maxime mens ipsa moveri potest. Sed quae dicta sunt de oratione dilucida, cadunt in hanc illustrem omnia; est enim pluris<a class="footnoteLink" href="#note_LCL349_326_1" id="target_note_LCL349_326_1"><sup>1</sup></a> aliquanto illustre quam illud dilucidum: altero fit ut intellegamus, altero vero ut videre videamur.</p>
<p><span class="br"></span><span class="lineNumber">21</span><span class="br"></span>Suave autem genus erit dicendi primum elegantia et iucunditate verborum sonantium et lenium, deinde coniunctione quae neque asperos habeat concursus neque disiunctos atque hiantes et sit circumscripta non longo anfractu sed ad spiritum vocis apto habeatque similitudinem aequalitatemque verborum; tum ex contrariis sumpta verbis,<a class="footnoteLink" href="#note_LCL349_326_2" id="target_note_LCL349_326_2"><sup>2</sup></a> crebra crebris, paria paribus respondeant: relataque ad idem verbum et geminata [atque duplicata]<a class="footnoteLink" href="#note_LCL349_326_3" id="target_note_LCL349_326_3"><sup>3</sup></a> vel etiam saepius iterata




</p></section><notes><section class="footnotes"><ul><li class="note" id="note_LCL349_326_1"><a class="footnoteCrossrefLink" href="#target_note_LCL349_326_1" title="Click to highlight in text"><sup class="lineRef">1</sup><span class="italic">Rackham</span>: plus.</a></li><script type="text/javascript">document.getElementById('note_LCL349_326_1').style.display = "none";</script><li class="note" id="note_LCL349_326_2"><a class="footnoteCrossrefLink" href="#target_note_LCL349_326_2" title="Click to highlight in text"><sup class="lineRef">2</sup>[verbis] <span class="italic">Ernesti.</span></a></li><script type="text/javascript">document.getElementById('note_LCL349_326_2').style.display = "none";</script><li class="note" id="note_LCL349_326_3"><a class="footnoteCrossrefLink" href="#target_note_LCL349_326_3" title="Click to highlight in text"><sup class="lineRef">3</sup><span class="italic">Ernesti.</span></a></li><script type="text/javascript">document.getElementById('note_LCL349_326_3').style.display = "none";</script></ul></section></notes></section>