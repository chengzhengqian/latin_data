<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<p>X. C. P. In verisimilibus et in propriis rerum notis posita est tota. Sed appellemus docendi gratia verisimile quod plerumque ita fiat, ut adolescentiam procliviorem esse ad libidinem; propriae autem notae argumentum quod numquam aliter fit certumque declarat, ut fumus ignem. Verisimilia reperiuntur ex partibus et quasi membris narrationis; ea sunt in personis, in locis, in temporibus, in factis, in eventis, in rerum ipsarum negotiorumque naturis.
<span class="br"></span><span class="lineNumber">35</span><span class="br"></span>In personis naturae primum spectantur, valetudinis, figurae, virium, aetatis, marium, feminarum: atque haec quidem in corpore<a class="footnoteLink" href="#note_LCL349_338_1" id="target_note_LCL349_338_1"><sup>1</sup></a>; animi autem aut quemadmodum affecti sint virtutibus, vitiis, artibus, inertiis, aut quemadmodum commoti cupiditate, metu, voluptate, molestia. Atque haec quidem in natura spectantur. In fortuna genus, amicitiae, liberi, propinqui, affines, opes, honores, potestates, divitiae, libertas, <span class="br"></span><span class="lineNumber">36</span><span class="br"></span>et ea quae sunt eis contraria. In locis autem et illa naturalia, maritimi an remoti a mari, plani an montuosi, leves an asperi, salubres an pestilentes, opaci an aprici, et illa fortuita, culti an inculti, celebres an deserti, coaedificati an vasti, obscuri an rerum gestarum vestigiis nobilitati, consecrati an profani.</p>
</section>
<section class="div2">
<p><span class="br"></span><span class="lineNumber">37</span><span class="br"></span>XI. In temporibus autem praesentia [et]<a class="footnoteLink" href="#note_LCL349_338_2" id="target_note_LCL349_338_2"><sup>2</sup></a> praeterita [et]<a class="footnoteLink" href="#note_LCL349_338_3" id="target_note_LCL349_338_3"><sup>3</sup></a> futura cernuntur: in his ipsis vetusta, recentia, instantia, paullo post aut aliquando futura. Insunt etiam in temporibus illa quae temporis quasi naturam




</p></section><notes><section class="footnotes"><ul><li class="note" id="note_LCL349_338_1"><a class="footnoteCrossrefLink" href="#target_note_LCL349_338_1" title="Click to highlight in text"><sup class="lineRef">1</sup>[marium ... corpore] <span class="italic">Kayser.</span></a></li><script type="text/javascript">document.getElementById('note_LCL349_338_1').style.display = "none";</script><li class="note" id="note_LCL349_338_2"><a class="footnoteCrossrefLink" href="#target_note_LCL349_338_2" title="Click to highlight in text"><sup class="lineRef">2</sup><span class="italic">Kayser</span>.</a></li><script type="text/javascript">document.getElementById('note_LCL349_338_2').style.display = "none";</script><li class="note" id="note_LCL349_338_3"><a class="footnoteCrossrefLink" href="#target_note_LCL349_338_3" title="Click to highlight in text"><sup class="lineRef">3</sup><span class="italic">Kayser.</span></a></li><script type="text/javascript">document.getElementById('note_LCL349_338_3').style.display = "none";</script></ul></section></notes></section>