<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

recte necne actum sit quaeri solet: quorum disputatio ex locorum descriptione sumenda est.</p>
<p><span class="br"></span><span class="lineNumber">44</span><span class="br"></span>C. F. Age sis ergo, quoniam in confirmationem et reprehensionem diviseras orationis fidem, et dictum de altero est, expone nunc de reprehendendo.</p>
<p>C. P. Aut totum est negandum quod in argumentatione adversarius sumpserit, si fictum aut falsum esse possis docere, aut redarguenda ea quae pro verisimilibus sumpta sint: primum dubia sumpta esse pro certis, deinde etiam in perspicue falsis eadem posse dici, tum ex eis quae sumpserit non effici quod velit. Accidere autem oportet singula: sic universa frangentur. Commemoranda sunt etiam exempla quibus simili in disputatione creditum non sit, conquerenda conditio communis periculi si ingeniis hominum criminosorum sit exposita vita innocentium.</p>
</section>
<section class="div2">
<p><span class="br"></span><span class="lineNumber">45</span><span class="br"></span>XIII. C. F. Quoniam unde inveniuntur quae ad fidem pertinent habeo, quemadmodum in dicendo singula tractentur exspecto.</p>
<p>C. P. Argumentationem quaerere videris, quae est<a class="footnoteLink" href="#note_LCL349_344_1" id="target_note_LCL349_344_1"><sup>1</sup></a> argumenti explicatio [: quae sumpta ex eis locis qui sunt expositi conficienda et distinguenda dilucide est].<a class="footnoteLink" href="#note_LCL349_344_2" id="target_note_LCL349_344_2"><sup>2</sup></a></p>
<p>C. F. Plane istuc ipsum desidero.</p>
<p><span class="br"></span><span class="lineNumber">46</span><span class="br"></span>C. P. Est ergo (ut supra dictum est) explicatio argumenti argumentatio: sed ea conficitur cum




</p></section><notes><section class="footnotes"><ul><li class="note" id="note_LCL349_344_1"><a class="footnoteCrossrefLink" href="#target_note_LCL349_344_1" title="Click to highlight in text"><sup class="lineRef">1</sup><span class="italic">v.l.</span> sit.</a></li><script type="text/javascript">document.getElementById('note_LCL349_344_1').style.display = "none";</script><li class="note" id="note_LCL349_344_2"><a class="footnoteCrossrefLink" href="#target_note_LCL349_344_2" title="Click to highlight in text"><sup class="lineRef">2</sup><span class="italic">Ernesti.</span></a></li><script type="text/javascript">document.getElementById('note_LCL349_344_2').style.display = "none";</script></ul></section></notes></section>