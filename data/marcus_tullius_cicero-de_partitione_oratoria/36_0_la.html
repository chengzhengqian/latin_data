<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

effici necne,<a class="footnoteLink" href="#note_LCL349_380_1" id="target_note_LCL349_380_1"><sup>1</sup></a> in quo etiam quam facile possit quamque expediat quaeri solet, maxime ex causis eis quae quamque rem efficiant est videndum. Causarum autem genera sunt plura; nam sunt aliae quae ipsae conficiunt, aliae quae vim aliquam ad conficiendum afferunt. Itaque illae superiores conficientes vocentur, hae reliquae ponantur in eo genere ut sine his <span class="br"></span><span class="lineNumber">94</span><span class="br"></span>confici non possit. Conficiens autem causa alia est absoluta et perfecta per se, alia aliquid adiuvans et efficiendi socia quaedam: cuius generis vis varia est, et saepe aut maior aut minor, ut et illa quae maximam vim habet sola saepe causa dicatur. Sunt autem aliae causae quae aut propter principium aut propter exitum conficientes vocantur. Cum autem quaeritur quid sit optimum factu, aut utilitas aut spes efficiendi ad assentiendum impellit animos.</p>
</section>
<section class="div2">
<p><span class="br"></span><span class="lineNumber">95</span><span class="br"></span>XXVII. Et quoniam de utilitate iam diximus, de efficiendi ratione dicamus. Quo toto in<a class="footnoteLink" href="#note_LCL349_380_2" id="target_note_LCL349_380_2"><sup>2</sup></a> genere quibuscum et contra quos et quo tempore et quo loco quibus facultatibus armorum, pecuniae, sociorum, earumve rerum quae ad quamque rem efficiendam pertinent possimus uti requirendum est. Neque solum ea sunt quae nobis suppetunt sed etiam illa quae adversantur videnda; et si ex contentione procliviora erunt nostra, non solum effici posse quae suademus erit persuadendum sed curandum etiam ut illa facilia, proclivia, iucunda videantur. Dissuadentibus autem aut utilitas labefactanda est aut



</p></section><notes><section class="footnotes"><ul><li class="note" id="note_LCL349_380_1"><a class="footnoteCrossrefLink" href="#target_note_LCL349_380_1" title="Click to highlight in text"><sup class="lineRef">1</sup><span class="italic">Ernesti</span>: possit necne possit.</a></li><script type="text/javascript">document.getElementById('note_LCL349_380_1').style.display = "none";</script><li class="note" id="note_LCL349_380_2"><a class="footnoteCrossrefLink" href="#target_note_LCL349_380_2" title="Click to highlight in text"><sup class="lineRef">2</sup><span class="italic">v.l. om.</span> in.</a></li><script type="text/javascript">document.getElementById('note_LCL349_380_2').style.display = "none";</script></ul></section></notes></section>