<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

necessaria, partim assumpta ad ornandum. Nam ut dilucide probabiliterque narremus, necessarium est, <span class="br"></span><span class="lineNumber">32</span><span class="br"></span>sed assumimus etiam suavitatem. Ergo ad dilucide narrandum eadem illa superiora explicandi et illustrandi praecepta repetemus, in quibus est brevitas ea quae<a class="footnoteLink" href="#note_LCL349_336_1" id="target_note_LCL349_336_1"><sup>1</sup></a> saepissime in narratione laudatur, de qua supra dictum est. Probabilis autem erit si personis, si temporibus, si locis ea quae narrabuntur consentient: si cuiusque facti et eventi causa ponetur: si testata dici videbuntur, si cum hominum auctoritate,<a class="footnoteLink" href="#note_LCL349_336_2" id="target_note_LCL349_336_2"><sup>2</sup></a> si cum lege, cum more, cum religione coniuncta: si probitas narrantis significabitur, si antiquitas, si memoria, si orationis veritas, et vitae fides. Suavis autem narratio est quae habet admirationes, exspectationes, exitus inopinatos, interpositos motus animorum, colloquia personarum, dolores, iracundias, metus, laetitias, cupiditates. Sed iam ad reliqua pergamus.</p>
<p><span class="br"></span><span class="lineNumber">33</span><span class="br"></span>C. F. Nempe ea sequuntur quae ad faciendam fidem pertinent.</p>
<p>C. P. Ita est: quae quidem in confirmationem et reprehensionem dividuntur. Nam in confirmando nostra probare volumus, in reprehendendo redarguere contraria. Quoniam igitur omne quod in controversiam venit, id aut an<a class="footnoteLink" href="#note_LCL349_336_3" id="target_note_LCL349_336_3"><sup>3</sup></a> sit necne<a class="footnoteLink" href="#note_LCL349_336_4" id="target_note_LCL349_336_4"><sup>4</sup></a> aut quid sit aut quale sit quaeritur, in primo coniectura valet, in altero definitio, in tertio ratio.</p>
<p><span class="br"></span><span class="lineNumber">34</span><span class="br"></span>C. F. Teneo istam distributionem: nunc coniecturae locos quaero.</p>
</section><notes><section class="footnotes"><ul><li class="note" id="note_LCL349_336_1"><a class="footnoteCrossrefLink" href="#target_note_LCL349_336_1" title="Click to highlight in text"><sup class="lineRef">1</sup><span class="italic">v.l.</span> eaque.</a></li><script type="text/javascript">document.getElementById('note_LCL349_336_1').style.display = "none";</script><li class="note" id="note_LCL349_336_2"><a class="footnoteCrossrefLink" href="#target_note_LCL349_336_2" title="Click to highlight in text"><sup class="lineRef">2</sup><span class="italic">Rackham</span>: opinione auctoritate (opinione vel auct. <span class="italic">Schol.).</span></a></li><script type="text/javascript">document.getElementById('note_LCL349_336_2').style.display = "none";</script><li class="note" id="note_LCL349_336_3"><a class="footnoteCrossrefLink" href="#target_note_LCL349_336_3" title="Click to highlight in text"><sup class="lineRef">3</sup>an <span class="italic">om. vulg</span>.</a></li><script type="text/javascript">document.getElementById('note_LCL349_336_3').style.display = "none";</script><li class="note" id="note_LCL349_336_4"><a class="footnoteCrossrefLink" href="#target_note_LCL349_336_4" title="Click to highlight in text"><sup class="lineRef">4</sup><span class="italic">Schol. v.l,</span> necne sit.</a></li><script type="text/javascript">document.getElementById('note_LCL349_336_4').style.display = "none";</script></ul></section></notes></section>