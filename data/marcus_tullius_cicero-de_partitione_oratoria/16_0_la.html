<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

notant, ut [hiems, ver, aestas, auctumnus aut]<a class="footnoteLink" href="#note_LCL349_340_1" id="target_note_LCL349_340_1"><sup>1</sup></a> anni tempora, ut mensis, ut dies, [ut]<a class="footnoteLink" href="#note_LCL349_340_2" id="target_note_LCL349_340_2"><sup>2</sup></a> nox, hora, [tempestas]<a class="footnoteLink" href="#note_LCL349_340_3" id="target_note_LCL349_340_3"><sup>3</sup></a> quae sunt naturalia: fortuita autem sacrificia, <span class="br"></span><span class="lineNumber">38</span><span class="br"></span>festi dies, nuptiae. Iam facta et eventus aut consilii sunt aut imprudentiae, quae est aut in casu aut in quadam animi permotione: casu cum aliter cecidit ac putatum sit, permotione cum aut oblivio aut error aut metus aut aliqua cupiditatis causa permovit. Est etiam in imprudentia necessitas ponenda. Rerum autem bonarum et malarum tria sunt genera, nam aut in animis aut in corporibus aut extra esse possunt. Huius igitur materiae ad argumentum subiectae perlustrandae animo partes erunt omnes, et ad id quod agetur ex singulis coniectura capienda. <span class="br"></span><span class="lineNumber">39</span><span class="br"></span>Est etiam genus argumentorum aliud quod ex facti vestigiis sumitur, ut telum, cruor, clamor editus, titubatio, permutatio coloris, oratio inconstans, tremor, ceterorum<a class="footnoteLink" href="#note_LCL349_340_4" id="target_note_LCL349_340_4"><sup>4</sup></a> aliquid quod sensu percipi possit; etiamsi praeparatum aliquid, si communicatum cum <span class="br"></span><span class="lineNumber">40</span><span class="br"></span>aliquo, si postea visum, auditum, indicatum. Verisimilia autem partim singula movent suo pondere, partim etiamsi videntur esse exigua per se,multum tamen cum sunt coacervata proficiunt. Atque in his verisimilibus insunt nonnumquam etiam certae rerum et propriae notae. Maximam autem facit fidem ad similitudinem veri primum exemplum, deinde introducta rei similitudo; fabula etiam nonnumquam, etsi est incredibilis, tamen homines commovet.</p>
</section><notes><section class="footnotes"><ul><li class="note" id="note_LCL349_340_1"><a class="footnoteCrossrefLink" href="#target_note_LCL349_340_1" title="Click to highlight in text"><sup class="lineRef">1</sup><span class="italic">Kayser</span>.</a></li><script type="text/javascript">document.getElementById('note_LCL349_340_1').style.display = "none";</script><li class="note" id="note_LCL349_340_2"><a class="footnoteCrossrefLink" href="#target_note_LCL349_340_2" title="Click to highlight in text"><sup class="lineRef">2</sup><span class="italic">Kayser.</span></a></li><script type="text/javascript">document.getElementById('note_LCL349_340_2').style.display = "none";</script><li class="note" id="note_LCL349_340_3"><a class="footnoteCrossrefLink" href="#target_note_LCL349_340_3" title="Click to highlight in text"><sup class="lineRef">3</sup><span class="italic">Kayser.</span></a></li><script type="text/javascript">document.getElementById('note_LCL349_340_3').style.display = "none";</script><li class="note" id="note_LCL349_340_4"><a class="footnoteCrossrefLink" href="#target_note_LCL349_340_4" title="Click to highlight in text"><sup class="lineRef">4</sup>ceterorum<span class="italic">? Warmington</span>: et eorum.</a></li><script type="text/javascript">document.getElementById('note_LCL349_340_4').style.display = "none";</script></ul></section></notes></section>