<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>C. F. Quid est argumentum?</p>
<p>C. P. Probabile inventum ad faciendam fidem.</p>
<p><span class="br"></span><span class="lineNumber">6</span><span class="br"></span>C. F. Quomodo igitur duo genera ista dividis?</p>
<p>C. P. Quae sine arte putantur, ea remota appello, ut testimonia.</p>
<p>C. F. Quid insita?</p>
<p>C. P. Quae inhaerent in ipsa re.</p>
<p>C. F. Testimoniorum quae sunt genera?</p>
<p>C. P. Divinum et humanum: divinum, ut oracula, ut auspicia, ut vaticinationes, ut responsa sacerdotum, haruspicum, coniectorum, humanum, quod spectatur ex auctoritate et ex voluntate et ex oratione aut libera aut expressa: in quo insunt scripta, pacta, promissa, iurata, quaesita.</p>
<p><span class="br"></span><span class="lineNumber">7</span><span class="br"></span>C. F. Quae sunt quae dicis insita?</p>
<p>C. P. Quae infixa sunt rebus ipsis, [tum ex toto, tum ex partibus, tum ex notatione, tum ex eis rebus quae quodammodo affectae sunt ad id de quo quaeritur et ad id totum de quo disseritur; tum definitio adhibetur, tum partium enumeratio, tum notatio verbi; ex eis autem rebus quae quodammodo affectae sunt ad id de quo quaeritur alia coniugata appellantur [alia]<a class="footnoteLink" href="#note_LCL349_314_1" id="target_note_LCL349_314_1"><sup>1</sup></a> ex genere, alia ex forma, alia ex similitudine, alia ex differentia, alia ex contrario, alia ex coniunctis, alia ex antecedentibus, alia ex consequentibus, alia ex repugnantibus, alia ex causis, alia ex effectis, alia ex comparatione maiorum aut


</p></section><notes><section class="footnotes"><ul><li class="note" id="note_LCL349_314_1"><a class="footnoteCrossrefLink" href="#target_note_LCL349_314_1" title="Click to highlight in text"><sup class="lineRef">1</sup><span class="italic">Rackham</span>.</a></li><script type="text/javascript">document.getElementById('note_LCL349_314_1').style.display = "none";</script></ul></section></notes></section>