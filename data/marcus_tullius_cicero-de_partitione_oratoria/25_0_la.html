<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ius in naturane sit an in more; quid autem sit, sitne ius id quod maiori parti sit utile; quale autem <span class="br"></span><span class="lineNumber">63</span><span class="br"></span>sit, iuste vivere sit necne utile. Actionis autem duo sunt generaâ€”unum ad persequendum aliquid aut declinandum, ut quibus rebus adipisci gloriam possis aut quomodo invidia vitetur, alterum quod ad aliquod commodum usumque refertur, ut quemadmodum sit respublica administranda aut quemadmodum <span class="br"></span><span class="lineNumber">64</span><span class="br"></span>in paupertate vivendum. Rursus autem ex cognitionis consultatione, ubi sit necne sit aut fuerit futurumve sit quaeritur, unum genus est quaestionis, possitne aliquid effici? ut cum quaeritur, ecquisnam perfecte sapiens esse possit? alterum, quemadmodum quidque fiat, ut quonam pacto virtus pariatur, naturane an ratione an usu? Cuius generis sunt omnes in quibus, ut in obscuris naturalibusque quaestionibus, causae rationesque rerum explicantur.</p>
</section>
<section class="div2">
<p><span class="br"></span><span class="lineNumber">65</span><span class="br"></span>XIX. Illius autem generis in quo quid sit id de quo agitur quaeritur duo sunt genera, quorum in altero disputandum est, aliud an idem sit, ut pertinacia et perseverantia, in altero autem descriptio generis alicuius et quasi imago exprimenda est, ut qualis sit <span class="br"></span><span class="lineNumber">66</span><span class="br"></span>avarus aut quid sit superbia. Tertio autem in genere, in quo quale sit quaeritur, aut de honestate aut de utilitate aut de aequitate dicendum est. De honestate sic, ut honestumne sit pro amico periculum aut

</p></section><notes></notes></section>