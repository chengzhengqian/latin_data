<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

describendoque verbo magis ad sensum iudicis opinionemque penetrarit, et uter ad communem verbi vim et ad eam praeceptionem quam incohatam habebunt in animis ei qui audient magis et propius <span class="br"></span><span class="lineNumber">124</span><span class="br"></span>accesserit, is vincat necesse est. Non enim argumentando hoc genus tractatur sed tamquam explicando excutiendoque verbo, ut si in reo pecunia absoluto rursusque revocato praevaricationem accusator esse definiat omnem iudicii corruptelam ab reo, defensor autem non omnem sed tantummodo accusatoris corruptelam ab reo: sit ergo haec contentio prima verborum, in qua, etiamsi propius accedat ad consuetudinem mentemque sermonis defensoris definitio, <span class="br"></span><span class="lineNumber">125</span><span class="br"></span>tamen accusator sententia legis nititur; negat enim probari oportere eos qui leges scripserint ratum habere iudicium si totum corruptum sit, si unus accusator corruptus sit non<a class="footnoteLink" href="#note_LCL349_406_1" id="target_note_LCL349_406_1"><sup>1</sup></a> rescindere: nititur aequitate, ut utilitate<a class="footnoteLink" href="#note_LCL349_406_2" id="target_note_LCL349_406_2"><sup>2</sup></a> scribenda lex sit, quaeque tum<a class="footnoteLink" href="#note_LCL349_406_2" id="target_note_LCL349_406_2"><sup>2</sup></a> complecteretur in iudiciis corruptis ea verbo <span class="br"></span><span class="lineNumber">126</span><span class="br"></span>uno praevaricationis comprehendisse dicitur. Defensor autem testabitur consuetudinem sermonis, verbique vim ex contrario reperiet, quasi ex vero accusatore, cui contrarium est nomen praevariÂ­catoris;





</p></section><notes><section class="footnotes"><ul><li class="note" id="note_LCL349_406_1"><a class="footnoteCrossrefLink" href="#target_note_LCL349_406_1" title="Click to highlight in text"><sup class="lineRef">1</sup><span class="italic">v.l. om.</span> non.</a></li><script type="text/javascript">document.getElementById('note_LCL349_406_1').style.display = "none";</script><li class="note" id="note_LCL349_406_2"><a class="footnoteCrossrefLink" href="#target_note_LCL349_406_2" title="Click to highlight in text"><sup class="lineRef">2</sup>utilitate . . . tum <span class="italic">lectio incertissima.</span></a></li><script type="text/javascript">document.getElementById('note_LCL349_406_2').style.display = "none";</script></ul></section></notes></section>