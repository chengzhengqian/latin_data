<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

foris ad se delata tamen arte tractat, et maxime in <span class="br"></span><span class="lineNumber">49</span><span class="br"></span>testibus. Nam et de toto genere testium quam id sit infirmum saepe dicendum est, et argumenta rerum esse propria, testimonia voluntatum, utendumque est exemplis quibus testibus creditum non sit; et de singulis testibus, si natura vani, si leves, si cum ignominia, si spe, si metu, si iracundia, si misericordia impulsi, si praemio, si gratia adducti; comparandique superiore cum auctoritate testium quibus <span class="br"></span><span class="lineNumber">50</span><span class="br"></span>tamen creditum non sit. Saepe etiam quaestionibus resistendum est, quod et dolorem fugientes multi in tormentis ementiti persaepe sint morique maluerint falsum fatendo quam<a class="footnoteLink" href="#note_LCL349_348_1" id="target_note_LCL349_348_1"><sup>1</sup></a> infitiando dolere; multi etiam suam vitam neglexerint ut eos qui eis<a class="footnoteLink" href="#note_LCL349_348_2" id="target_note_LCL349_348_2"><sup>2</sup></a> cariores quam ipsi sibi essent liberarent, alii autem aut natura corporis aut consuetudine dolendi aut metu supplicii ac mortis vim tormentorum pertulerint, alii ementiti sint in eos quos oderant.<a class="footnoteLink" href="#note_LCL349_348_3" id="target_note_LCL349_348_3"><sup>3</sup></a> Atque haec exemplis <span class="br"></span><span class="lineNumber">51</span><span class="br"></span>firmanda sunt. Neque est obscurum, quin, quoniam in utramque partem sunt exempla et item ad coniecturam faciendam loci, in contrariis contraria sint sumenda. Atque etiam incurrit alia quaedam in testibus et in quaestionibus ratio; saepe enim ea quae dicta sunt si aut ambigue aut inconstanter aut






</p></section><notes><section class="footnotes"><ul><li class="note" id="note_LCL349_348_1"><a class="footnoteCrossrefLink" href="#target_note_LCL349_348_1" title="Click to highlight in text"><sup class="lineRef">1</sup><span class="italic">v.l.</span> quam verum.</a></li><script type="text/javascript">document.getElementById('note_LCL349_348_1').style.display = "none";</script><li class="note" id="note_LCL349_348_2"><a class="footnoteCrossrefLink" href="#target_note_LCL349_348_2" title="Click to highlight in text"><sup class="lineRef">2</sup><span class="italic">Rackham</span>: his.</a></li><script type="text/javascript">document.getElementById('note_LCL349_348_2').style.display = "none";</script><li class="note" id="note_LCL349_348_3"><a class="footnoteCrossrefLink" href="#target_note_LCL349_348_3" title="Click to highlight in text"><sup class="lineRef">3</sup>alii ementiti . . . oderant <span class="italic">ante</span> alii autem . . . pertulerint <span class="italic">tr.? Warmington.</span></a></li><script type="text/javascript">document.getElementById('note_LCL349_348_3').style.display = "none";</script></ul></section></notes></section>