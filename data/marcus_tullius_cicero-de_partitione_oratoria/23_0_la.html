<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

rebus aut amissis aut amittendi periculo.]<a class="footnoteLink" href="#note_LCL349_354_1" id="target_note_LCL349_354_1"><sup>1</sup></a> Nihil est enim tam miserabile quam ex beato miser, et hoc totum quidem moveat, si bona ex fortuna quis cadat, et a quorum caritate divellatur, quae amittat aut amiserit, in quibus malis sit futurusve sit exprimatur breviterâ€”cito enim arescit lacrima, praesertim in alienis malis; nec quidquam in amplificatione nimis enucleandum est, minuta est enim omnis diligentia; hic autem locus grandia requirit.</p>
<p><span class="br"></span><span class="lineNumber">58</span><span class="br"></span>Illud iam est iudicii, quo quaque in causa genere utamur augendi. In illis enim causis quae ad delectationem exornantur ei loci tractandi sunt qui movere possunt exspectationem, admirationem, voluptatem; in cohortationibus autem bonorum ac malorum enumerationes et exempla valent plurimum. In iudiciis accusatori fere quae ad iracundiam, reo plerumque quae ad misericordiam pertinent; nonnumquam tamen accusator misericordiam movere debet et defensor iracundiam.</p>
<p><span class="br"></span><span class="lineNumber">59</span><span class="br"></span>Enumeratio reliqua est, nonnumquam laudatori, suasori non saepe, accusatori saepius quam reo necessaria. Huius tempora duo sunt, si aut memoriae diffidas eorum apud quos agas vel intervallo temporis vel longitudine orationis, aut frequentatis firmamentis orationis et breviter expositis vim est habitura




</p></section><notes><section class="footnotes"><ul><li class="note" id="note_LCL349_354_1"><a class="footnoteCrossrefLink" href="#target_note_LCL349_354_1" title="Click to highlight in text"><sup class="lineRef">1</sup><span class="italic">Kayser.</span></a></li><script type="text/javascript">document.getElementById('note_LCL349_354_1').style.display = "none";</script></ul></section></notes></section>