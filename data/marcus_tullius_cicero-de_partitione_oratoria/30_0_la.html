<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

quod iam adest tolerat et perfert patientia nominatur. Quae autem haec uno genere complectitur, magnitudo animi dicitur: cuius est liberalitas in usu pecuniae, simulque altitudo animi in capiendis incommodis et maxime iniuriis, et omne quod est eius generis, grave, sedatum [non turbulentum].<a class="footnoteLink" href="#note_LCL349_368_1" id="target_note_LCL349_368_1"><sup>1</sup></a> <span class="br"></span><span class="lineNumber">78</span><span class="br"></span>In communione autem quae posita pars est, iustitia dicitur, eaque erga deos religio, erga parentes pietas, vulgo autem bonitas, creditis in rebus fides, in moderatione animadvertendi lenitas, amicitia in benevolentia nominatur.</p>
</section>
<section class="div2">
<p>XXIII. Atque hae quidem virtutes cernuntur in agendo. Sunt autem aliae quasi ministrae comitesque sapientiae, quarum altera quae sint in disputando vera atque falsa quibusque positis quid sequatur distinguit et iudicat, quae virtus omnis in ratione scientiaque disputandi sita est; altera autem <span class="br"></span><span class="lineNumber">79</span><span class="br"></span>oratoria. Nihil enim est aliud eloquentia nisi copiose loquens sapientia, quae ex eodem hausta genere quo illa quae in disputando est, uberior est atque latior et ad motus animorum vulgique sensus accommodatior. Custos vero virtutum omnium dedecus fugiens laudemque maxime consequens verecundia est. Atque hi sunt fere quasi quidam<a class="footnoteLink" href="#note_LCL349_368_2" id="target_note_LCL349_368_2"><sup>2</sup></a> habitus animi sic affecti et constituti ut sint singuli inter se proprio virtutis genere distincti: a quibus ut quaeque res gesta est, ita sit honesta necesse est summeque laudabilis.</p>
<p><span class="br"></span><span class="lineNumber">80</span><span class="br"></span>Sunt autem alii quidam animi habitus ad virtutem quasi praeculti et praeparati rectis studiis et



</p></section><notes><section class="footnotes"><ul><li class="note" id="note_LCL349_368_1"><a class="footnoteCrossrefLink" href="#target_note_LCL349_368_1" title="Click to highlight in text"><sup class="lineRef">1</sup>[non turbulentum] <span class="italic">vel</span> [grave, sedatum] <span class="italic">edd.</span></a></li><script type="text/javascript">document.getElementById('note_LCL349_368_1').style.display = "none";</script><li class="note" id="note_LCL349_368_2"><a class="footnoteCrossrefLink" href="#target_note_LCL349_368_2" title="Click to highlight in text"><sup class="lineRef">2</sup>quidam <span class="italic">edd</span>.: quidam ficti <span class="italic">aut</span> perfecti.</a></li><script type="text/javascript">document.getElementById('note_LCL349_368_2').style.display = "none";</script></ul></section></notes></section>