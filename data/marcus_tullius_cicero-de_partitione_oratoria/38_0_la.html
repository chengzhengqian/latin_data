<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

locos: nunc quae iudiciis accommodata sint exspecto, idque nobis genus restare unum puto.</p>
<p>C. P. Recte intellegis. Atque eius quidem generis finis est aequitas, quae non simpliciter spectatur sed ex comparatione nonnumquam, ut cum de verissimo accusatore disputatur aut cum hereditatis sine lege aut sine testamento petitur possessio, in quibus causis quid aequius aequissimumve sit quaeritur; quas ad causas facultas petitur argumentationum ex <span class="br"></span><span class="lineNumber">99</span><span class="br"></span>eis de quibus mox dicetur aequitatis locis. Atque etiam ante iudicium de constituendo ipso iudicio solet esse contentio, cum aut sitne actio illi qui agit aut iamne sit aut num iam esse desierit aut illane lege hisne verbis sit actio quaeritur. Quae etiamsi ante quam res in iudicium venit aut concertata aut diiudicata aut confecta non<a class="footnoteLink" href="#note_LCL349_384_1" id="target_note_LCL349_384_1"><sup>1</sup></a> sunt, tamen in ipsis iudiciis permagnum saepe habent pondus cum ita dicitur: plus petisti; sero petisti; non fuit tua petitio; non a me, non hac lege, non his verbis, <span class="br"></span><span class="lineNumber">100</span><span class="br"></span>non hoc iudicio. Quarum causarum genus est positum in iure civili quod est in privatarum<a class="footnoteLink" href="#note_LCL349_384_2" id="target_note_LCL349_384_2"><sup>2</sup></a> rerum lege aut more positum; cuius scientia neglecta ab oratoribus plerisque nobis ad dicendum necessaria


</p></section><notes><section class="footnotes"><ul><li class="note" id="note_LCL349_384_1"><a class="footnoteCrossrefLink" href="#target_note_LCL349_384_1" title="Click to highlight in text"><sup class="lineRef">1</sup>[non] <span class="italic">Lambinus</span>.</a></li><script type="text/javascript">document.getElementById('note_LCL349_384_1').style.display = "none";</script><li class="note" id="note_LCL349_384_2"><a class="footnoteCrossrefLink" href="#target_note_LCL349_384_2" title="Click to highlight in text"><sup class="lineRef">2</sup><span class="italic">Kayser</span>: privatarum ac publicarum.</a></li><script type="text/javascript">document.getElementById('note_LCL349_384_2').style.display = "none";</script></ul></section></notes></section>