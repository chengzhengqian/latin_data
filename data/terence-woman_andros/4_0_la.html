<section class="div1 language" lang="la"><header><hgroup><h1>Terence</h1></hgroup></header><div class="sp"><p class="lineGroup">
<span class="line">cum quibus erat quomque una eis se dedere;</span><span class="linebreak"></span>
<span class="line">eorum obsequi studiis, advorsus nemini,</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>numquam praeponens se illis; ita ut facillume</span><span class="linebreak"></span>
<span class="line">sine invidia laudem invenias et amicos pares.</span><span class="linebreak"></span>
</p></div>
<div class="sp inline"><p class="lineGroup">
<span class="line"><span class="speaker">
<span class="sc">sos</span>
</span> sapienter vitam instituit. namque hoc tempore</span><span class="linebreak"></span>
<span class="line">obsequium amicos, veritas odium parit.</span><span class="linebreak"></span>
</p></div>
<div class="sp inline"><p class="lineGroup">
<span class="line"><span class="speaker">
<span class="sc">sim</span>
</span> interea mulier quaedam abhinc triennium</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>ex Andro commigravit huc viciniae,</span><span class="linebreak"></span>
<span class="line">inopia et cognatorum neglegentia</span><span class="linebreak"></span>
<span class="line">coacta, egregia forma atque aetate integra.</span><span class="linebreak"></span>
</p></div>
<div class="sp inline"><p class="lineGroup">
<span class="line"><span class="speaker">
<span class="sc">sos</span>
</span> ei! vereor ne quid Andria apportet mali.</span><span class="linebreak"></span>
</p></div>
<div class="sp inline"><p class="lineGroup">
<span class="line"><span class="speaker">
<span class="sc">sim</span>
</span> primo haec pudice vitam parce ac duriter</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>agebat, lana et tela victum quaeritans.</span><span class="linebreak"></span>
<span class="line">sed postquam amans accessit pretium pollicens</span><span class="linebreak"></span>
<span class="line">unus et item alter, ita ut ingeniumst omnium</span><span class="linebreak"></span>
<span class="line">hominum ab labore proclive ad lubidinem,</span><span class="linebreak"></span>
<span class="line">accepit condicionem, dehinc quaestum occipit.</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>qui tum illam amabant forte, ita ut fit, filium</span><span class="linebreak"></span>
<span class="line">perduxere illuc secum ut una esset meum.</span><span class="linebreak"></span>
<span class="line">egomet continuo mecum: “certe captus est,</span><span class="linebreak"></span>
<span class="line">habet.” observabam mane illorum servolos</span><span class="linebreak"></span>
<span class="line">venientis aut abeuntis. rogitabam: “heus, puer,</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>dic sodes, quis heri Chrysidem habuit?”; nam Andriae</span><span class="linebreak"></span>
<span class="line">illi id erat nomen.</span><span class="linebreak"></span>
</p></div>
<div class="sp inline"><p class="lineGroup">
<span class="line indent8"><span class="speaker">
<span class="sc">sos</span>
</span> teneo.</span><span class="linebreak"></span>
</p></div>
<div class="sp inline"><p class="lineGroup">
<span class="line indent10"><span class="speaker">
<span class="sc">sim</span>
</span> Phaedrum aut Cliniam</span><span class="linebreak"></span>
<span class="line">dicebant aut Niceratum; nam hi tres tum simul</span><span class="linebreak"></span>
<span class="line">amabant. “eho! quid Pamphilus?” “quid? symbolam</span><span class="linebreak"></span>
</p></div><notes></notes></section>