<section class="div1 language" lang="la"><header><hgroup><h1>Terence</h1></hgroup></header>
<p>
<span class="sc">i.</span> iii: <span class="sc">davos</span>.</p>
<div class="sp inline"><p class="lineGroup">
<span class="line"><span class="speaker">
<span class="sc">dav</span>
</span> enimvero, Dave, nil locist segnitiae neque socordiae,</span><span class="linebreak"></span>
<span class="line">quantum intellexi modo senis sententiam de nuptiis.</span><span class="linebreak"></span>
<span class="line">quae si non astu providentur, me aut erum pessum da-</span><span class="linebreak"></span>
<span class="line indent1">bunt.</span><span class="linebreak"></span>
<span class="line">nec quid agam certumst, Pamphilumne adiutem an aus-</span><span class="linebreak"></span>
<span class="line indent1">cultem seni.</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>si illum relinquo, eius vitae timeo; sin opitulor, huius mi-</span><span class="linebreak"></span>
<span class="line indent1">nas,</span><span class="linebreak"></span>
<span class="line">quoi verba dare difficilest. primum iam de amore hoc comperit;</span><span class="linebreak"></span>
<span class="line">me infensus servat ne quam faciam in nuptiis fallaciam.</span><span class="linebreak"></span>
<span class="line">si senserit, perii; aut si lubitum fuerit, causam ceperit</span><span class="linebreak"></span>
<span class="line">quo iure quaque iniuria praecipitem in pistrinum dabit.</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>ad haec mala hoc mi accedit etiam. haec Andria,</span><span class="linebreak"></span>
<span class="line">si ista uxor sive amicast, gravida e Pamphilost.</span><span class="linebreak"></span>
<span class="line">audireque eorumst operae pretium audaciam.</span><span class="linebreak"></span>
<span class="line">nam inceptiost amentium, haud amantium.</span><span class="linebreak"></span>
<span class="line">quidquid peperisset decreverunt tollere.</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>et fingunt quandam inter se nunc fallaciam</span><span class="linebreak"></span>
<span class="line">civem Atticam esse hanc. “fuit olim quidam senex</span><span class="linebreak"></span>
<span class="line">mercator. navem is fregit apud Andrum insulam.</span><span class="linebreak"></span>
<span class="line">is obiit mortem.” ibi tum hanc eiectam Chrysidis</span><span class="linebreak"></span>
<span class="line">patrem recepisse orbam parvam. fabulae!</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>miquidem hercle non fit veri simile; atque ipsis commen-</span><span class="linebreak"></span>
<span class="line indent1">tum placet.</span><span class="linebreak"></span>
<span class="line">sed Mysis ab ea egreditur. at ego hinc me ad forum ut</span><span class="linebreak"></span>
<span class="line">conveniam Pamphilum ne de hac re pater imprudentem opprimat.</span><span class="linebreak"></span>
</p></div><notes></notes></section>