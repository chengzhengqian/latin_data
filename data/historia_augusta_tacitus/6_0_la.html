<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>dixerunt vicies. “Tu iube, milites pugnent.” dixerunt
tricies. “Habes prudentiam et bonum fratrem.” dixerunt decies. “Severus dixit caput imperare non pedes.” dixerunt tricies. “Animum tuum, non corpus eligimus.” dixerunt vicies. “Tacite Auguste, di te servent!”</p>
<p><span class="br"></span><span class="lineNumber">3</span><span class="br"></span>Deinde omnes interrogati.<a class="footnoteLink" href="#note_LCL263_304_1" id="target_note_LCL263_304_1"><sup>1</sup></a> praeterea qui post Tacitum sedebat senator consularis, Maecius Faltonius Nicomachus, in haec verba disseruit:</p>
</section>
<section class="div2">
<p>VI. “Semper quidem, patres conscripti, recte atque prudenter rei publicae magnificus hic ordo consuluit, neque a quoquam orbis terrae populo solidior umquam exspectata sapientia est. attamen nulla umquam neque gravior neque prudentior in hoc sacrario dicta sententia
<span class="br"></span><span class="lineNumber">2</span><span class="br"></span>est. seniorem principem fecimus et virum qui omnibus quasi pater consulat. nihil ab hoc inmaturum, nihil praeproperum, nihil asperum formidandum
est. omnia seria, cuncta gravia, et quasi
<span class="br"></span><span class="lineNumber">3</span><span class="br"></span>ipsa res publica iubeat, auguranda sunt. scit enim qualem sibi principem semper optaverit nec potest<a class="footnoteLink" href="#note_LCL263_304_2" id="target_note_LCL263_304_2"><sup>2</sup></a> aliud nobis exhibere quam ipse desideravit et voluit.
<span class="br"></span><span class="lineNumber">4</span><span class="br"></span>enimvero si recolere velitis vetusta illa prodigia, Nerones dico et Heliogabalos et Commodos, seu potius semper Incommodos, certe non hominum magis
<span class="br"></span><span class="lineNumber">5</span><span class="br"></span>vitia illa quam aetatum fuerunt. di avertant principes
pueros et patres patriae dici impuberes et quibus ad subscribendum magistri litterarii manus






</p></section><notes><section class="footnotes"><ul><li class="note" id="note_LCL263_304_1"><a class="footnoteCrossrefLink" href="#target_note_LCL263_304_1" title="Click to highlight in text"><sup class="lineRef">1</sup><span class="italic">interrogati</span> Σ, Peter; <span class="italic">interrogatis</span> P.</a></li><script type="text/javascript">document.getElementById('note_LCL263_304_1').style.display = "none";</script><li class="note" id="note_LCL263_304_2"><a class="footnoteCrossrefLink" href="#target_note_LCL263_304_2" title="Click to highlight in text"><sup class="lineRef">2</sup><span class="italic">potes</span> P.</a></li><script type="text/javascript">document.getElementById('note_LCL263_304_2').style.display = "none";</script></ul></section></notes></section>