<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">

praefecturae urbanae appellatio universa decreta est.”</p>
<p><span class="br"></span><span class="lineNumber">6</span><span class="br"></span>Eodem modo scriptum est Antiochensibus, Aquileiensibus,
Mediolanensibus, Alexandrinis, Thessalonicensibus,
Corinthiis et Atheniensibus.</p>
</section>
<section class="div2">
<p>XIX. Privatae autem epistulae haec fuerunt: “Autronio Iusto patri Autronius Tiberianus salutem. nunc te, pater sancte, interesse decuit senatui amplissimo,
nunc sententiam dicere, cum tantum auctoritas amplissimi ordinis creverit ut reversa in antiquum statum re<a class="footnoteLink" href="#note_LCL263_330_1" id="target_note_LCL263_330_1"><sup>1</sup></a> publica nos principes demus, nos faciamus
<span class="br"></span><span class="lineNumber">2</span><span class="br"></span>imperatores, nos denique nuncupemus Augustos. fac igitur ut convalescas, Curiae interfuturus antiquae. nos recepimus ius proconsulare, redierunt ad praefectum
urbi appellationes omnium potestatum et omnium dignitatum.”</p>
<p><span class="br"></span><span class="lineNumber">3</span><span class="br"></span>Item alia:</p>
<p>“Claudius Sapilianus Cereio Maeciano patruo salutem.
obtinuimus,<a class="footnoteLink" href="#note_LCL263_330_2" id="target_note_LCL263_330_2"><sup>2</sup></a> pater sancte, quod semper optavimus;
in antiquum statum senatus revertit. nos principes facimus, nostri ordinis sunt potestates.

 gratias exercitui Romano et vere Romano; reddidit
<span class="br"></span><span class="lineNumber">4, 5</span><span class="br"></span>nobis quam semper habuimus potestatem. abice Baianos Puteolanosque secessus, da te urbi, da te Curiae. floret Roma, floret tota res publica. imperatores
damus, principes facimus; possumus et prohibere qui coepimus facere. dictum sapienti sat est.”




</p></section><notes><section class="footnotes"><ul><li class="note" id="note_LCL263_330_1"><a class="footnoteCrossrefLink" href="#target_note_LCL263_330_1" title="Click to highlight in text"><sup class="lineRef">1</sup>So Peter; <span class="italic">reuera . . . rei</span> P.</a></li><script type="text/javascript">document.getElementById('note_LCL263_330_1').style.display = "none";</script><li class="note" id="note_LCL263_330_2"><a class="footnoteCrossrefLink" href="#target_note_LCL263_330_2" title="Click to highlight in text"><sup class="lineRef">2</sup><span class="italic">optinuimus</span> Σ; <span class="italic">optimus</span> P.</a></li><script type="text/javascript">document.getElementById('note_LCL263_330_2').style.display = "none";</script></ul></section></notes></section>