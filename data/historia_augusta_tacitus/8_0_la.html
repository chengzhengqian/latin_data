<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span>anus sic locutus est: “Vos, sanctissimi milites et sacratissimi vos Quirites, habetis principem, quem de sententia omnium exercituum senatus elegit, Tacitum dico, augustissimum virum, ut qui hactenus sententiis suis rem publicam, nunc adiuvet<a class="footnoteLink" href="#note_LCL263_308_1" id="target_note_LCL263_308_1"><sup>1</sup></a> iussis atque consultis.”
<span class="br"></span><span class="lineNumber">4</span><span class="br"></span>adclamatum est a populo, “Felicissime Tacite Auguste, di te servent,” et reliqua quae solent dici.</p>
<p><span class="br"></span><span class="lineNumber">5</span><span class="br"></span>Hoc loco tacendum non est plerosque in litteras rettulisse Tacitum absentem et in Campania positum
<span class="br"></span><span class="lineNumber">6</span><span class="br"></span>principem nuncupatum; verum est, nec dissimulare possum. nam cum rumor emersis s et illum imperatorem esse faciendum, discessit atque in Baiano duobus
<span class="br"></span><span class="lineNumber">7</span><span class="br"></span>mensibus fuit. sed inde deductus huic senatus consulto
interfuit, quasi vere privatus et qui vere recusaret imperium.</p>
</section>
<section class="div2">
<p>VIII. ac ne quis me temere Graecorum alicui Latinorumve aestimet credidisse, habet in Bibliotheca Ulpia in armario sexto librum elephantinum, in quo hoc senatus consultum perscriptum est, cui Tacitus ipse
<span class="br"></span><span class="lineNumber">2</span><span class="br"></span>manu sua subscripsit. nam diu haec senatus consulta quae ad principes pertinebant in libris elephantinis scribebantur.</p>
<p><span class="br"></span><span class="lineNumber">3</span><span class="br"></span>Inde ad exercitus profectus. ibi quoque, cum primum
tribunal ascendit, Moesius Gallicanus praefectus
<span class="br"></span><span class="lineNumber">4</span><span class="br"></span>praetorii in haec verba disseruit: “Dedit, sanctissimi commilitones, senatus principem, quem petistis; paruit praeceptis et voluntati<a class="footnoteLink" href="#note_LCL263_308_2" id="target_note_LCL263_308_2"><sup>2</sup></a> castrensium ordo ille nobilissimus.
plura mihi apud vos praesente iam imperatore







</p></section><notes><section class="footnotes"><ul><li class="note" id="note_LCL263_308_1"><a class="footnoteCrossrefLink" href="#target_note_LCL263_308_1" title="Click to highlight in text"><sup class="lineRef">1</sup><span class="italic">adiuuet</span> Peter, Hohl; <span class="italic">diuet</span> P.</a></li><script type="text/javascript">document.getElementById('note_LCL263_308_1').style.display = "none";</script><li class="note" id="note_LCL263_308_2"><a class="footnoteCrossrefLink" href="#target_note_LCL263_308_2" title="Click to highlight in text"><sup class="lineRef">2</sup><span class="italic">uoluntati</span> Σ; <span class="italic">uoluptati</span> P.</a></li><script type="text/javascript">document.getElementById('note_LCL263_308_2').style.display = "none";</script></ul></section></notes></section>