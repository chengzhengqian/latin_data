<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">
<span class="br"></span><span class="lineNumber">4</span><span class="br"></span>perator creatur. ecquis melius quam gravis imperat? ecquis melius quam litteratus imperat? quod bonum faustum salutareque sit. diu privatus fuisti. scis quemadmodum debeas imperare, qui alios principes pertulisti. scis quemadmodum debeas imperare, qui de aliis principibus iudicasti.”</p>
<p><span class="br"></span><span class="lineNumber">5</span><span class="br"></span>At ille: “Miror, patres conscripti, vos in locum Aureliani, fortissimi imperatoris, senem velle principem
<span class="br"></span><span class="lineNumber">6</span><span class="br"></span>facere. en membra, quae iaculari valeant, quae hastile torquere, quae clipeis intonare, quae ad exemplum
docendi militis frequenter equitare. vix munia senatus implemus, vix sententias, ad quas nos
<span class="br"></span><span class="lineNumber">7</span><span class="br"></span>locus artat, edicimus. videte diligentius quam aetatem de cubiculo atque umbra in pruinas aestusque
mittatis. ac probaturos senem imperatorem
<span class="br"></span><span class="lineNumber">8</span><span class="br"></span>milites creditis? videte ne et rei publicae non eum quem velitis principem detis, et mihi hoc solum obesse incipiat quod me unanimiter delegistis.”</p>
</section>
<section class="div2">
<p>V. Post haec adclamationes senatus haec fuerunt: “Et Traianus ad imperium senex venit.” dixerunt decies. “Et Hadrianus ad imperium senex venit.” dixerunt decies. “Et Antoninus ad imperium senex venit.” dixerunt decies. “Et tu legisti: ‘Incanaque
menta regis Romani.’” dixerunt decies. “Ecquis melius quam senex imperat?” dixerunt decies. “Imperatorem te, non militem facimus.”


</p></section><notes></notes></section>