<section class="div1 language" lang="la"><header><hgroup><h1>Varro</h1></hgroup></header><section class="div2">
<p>Fr. 28.<a class="footnoteLink" href="#note_LCL334_618_1" id="target_note_LCL334_618_1"><sup>1</sup></a> (1) Cum in disciplinas dialecticas induci atque imbui vellemus, necessus fuit adire atque cognoscere quas vocant dialectici εἰσαγωγάς. (2) Tum, quia in primo περὶ ἀξιωμάτων discendum, quae M. Varro alias profata, alias proloquia appellat, Commentarium
de Proloquiis L. Aelii, docti hominis, qui magister Varronis fuit, studiose quaesivimus eumque in Pacis Bibliotheca repertum legimus. (3) Sed in eo nihil edocenter neque ad instituendum explanate scriptum est, fecisseque videtur eum librum Aelius sui magis admonendi quam aliorum docendi gratia.</p>
<p>(4) Redimus igitur necessario ad Graecos libros. Ex quibus accepimus ἀξίωμα esse his verbis &lt;defmitum&gt;:
λεκτὸν αὐτοτελὲς ἀπόφαντον ὅσον ἐφ᾿ αὑτῷ. (5) Hoc ego supersedi vertere, quia novis et inconditis
vocibus utendum fuit, quas pati aures per insolentiam
vix possent. (6) Sed M. Varro in libro de Lingua Latina ad Ciceronem quarto vicesimo expeditissime
ita finit: “Proloquium est sententia in qua nihil desideratur.”</p>
<p>(7) Erit autem planius quid istud sit, si exemplum eius dixerimus. Ἀξίωμα igitur, sive id proloquium dicere placet, huiuscemodi est: Hannibal Poenus fuit; Scipio Numantiam delevit; Milo caedis damnatus est; Neque bonum est voluptas neque malum; (8) et omnino quicquid ita dicitur plena atque perfecta verborum sententia, ut id necesse sit aut verum aut falsum esse, id a dialecticis ἀξίωμα



</p></section><notes><section class="footnotes"><ul><li class="note" id="note_LCL334_618_1"><a class="footnoteCrossrefLink" href="#target_note_LCL334_618_1" title="Click to highlight in text"><sup class="lineRef">1</sup><span class="italic">Aulus Gellius, Noctes Atticae,</span> xvi. 8. 1–14; <span class="italic">Rolfe’s text, in the Loeb Classical Library.</span></a></li><script type="text/javascript">document.getElementById('note_LCL334_618_1').style.display = "none";</script></ul></section></notes></section>