<section class="div1 language" lang="la"><header><hgroup><h1>Varro</h1></hgroup></header><section class="div2"><p class="noindent">

sc<span class="italic">a</span>enici plerique dicunt. Hinc oscines dicuntur apud augures, quae ore faciunt auspicium.</p>
<p>VIII. 77. Tertium gradum agendi esse dicunt, ubi quid faciant; in eo propter similitudinem agendi et faciendi et gerendi quidam error his qui putant esse unum. Potest enim aliquid facere et non agere, ut poeta facit fabulam et non agit, contra actor agit et &lt;non&gt;<a class="footnoteLink" href="#note_LCL333_244_1" id="target_note_LCL333_244_1"><sup>1</sup></a> facit, et sic a poeta fabula fit, non agitur, ab actore agitur, non fit. Contra imperator quod dicitur res gerere, in eo neque facit neque agit, sed gerit, id est sustinet, tralatum ab his qui onera<a class="footnoteLink" href="#note_LCL333_244_2" id="target_note_LCL333_244_2"><sup>2</sup></a> gerunt, quod hi sustinent.</p>
<p>78. Proprio nomine dicitur facere a facie, qui rei quam facit imponit faciem. Ut fictor cum dicit fingo, figuram imponit, quom dicit formo,<a class="footnoteLink" href="#note_LCL333_244_1" id="target_note_LCL333_244_1"><sup>1</sup></a> formam, sic cum dicit facio, faciem imponit; a qua facie discernitur, ut dici possit aliud esse vestimentum, aliud vas, sic item quae fiunt apud fabros, fictores, item alios alia. Qui quid<a class="footnoteLink" href="#note_LCL333_244_2" id="target_note_LCL333_244_2"><sup>2</sup></a> amministrat, cuius opus non extat quod sub







</p></section><notes><section class="footnotes"><ul><li class="note" id="note_LCL333_244_1"><a class="footnoteCrossrefLink" href="#target_note_LCL333_244_1" title="Click to highlight in text"><sup class="lineRef">1</sup><span class="italic">Omitted in F.</span></a></li><script type="text/javascript">document.getElementById('note_LCL333_244_1').style.display = "none";</script><li class="note" id="note_LCL333_244_2"><a class="footnoteCrossrefLink" href="#target_note_LCL333_244_2" title="Click to highlight in text"><sup class="lineRef">2</sup><span class="italic">G, H, for</span> honera <span class="italic">F.</span></a></li><script type="text/javascript">document.getElementById('note_LCL333_244_2').style.display = "none";</script></ul></section></notes></section>