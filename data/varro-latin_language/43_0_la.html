<section class="div1 language" lang="la"><header><hgroup><h1>Varro</h1></hgroup></header><section class="div2"><p class="noindent">

hastis pugnabant, pilani qui pilis, principes qui a principio gladiis; ea post commutata re militari minus illustria sunt. Pilani tria<span class="italic">ri</span>i<a class="footnoteLink" href="#note_LCL333_86_1" id="target_note_LCL333_86_1"><sup>1</sup></a> quoque dicti, quod in acie tertio ordine extremi<a class="footnoteLink" href="#note_LCL333_86_2" id="target_note_LCL333_86_2"><sup>2</sup></a> subsidio deponebantur; quod hi subsidebant ab eo subsidium dictum, a quo Plautus:</p>
<blockquote><p><span class="line">Agite nunc, subsidite<a class="footnoteLink" href="#note_LCL333_86_3" id="target_note_LCL333_86_3"><sup>3</sup></a> omnes quasi solent triarii.</span><span class="linebreak"></span></p></blockquote>
<p>90. Auxilium appellatum ab auctu, cum accesserant
ei qui adiumento essent alienigenae. Praesidium
dictum qui extra castra praesidebant in loco aliquo, quo tutior regio esset. Obsidium dictum ab obsidendo, quo minus hostis egredi posset. In-&lt;si&gt;diae<a class="footnoteLink" href="#note_LCL333_86_1" id="target_note_LCL333_86_1"><sup>1</sup></a> item ab insidendo,<a class="footnoteLink" href="#note_LCL333_86_2" id="target_note_LCL333_86_2"><sup>2</sup></a> cum id ideo facerent quo facilius deminuerent hostis. Duplicarii dicti quibus ob virtutem duplicia cibaria ut darentur institutum.</p>
<p>91. Turma terima (E in U abiit), quod ter deni equites ex tribus tribubus Titiensium, Ramnium, Lucerum fiebant. Itaque primi singularum de-curiarum decuriones dicti, qui ab eo in singulis turmis sunt etiam nunc terni. Quos hi primo administros







</p></section><notes><section class="footnotes"><ul><li class="note" id="note_LCL333_86_1"><a class="footnoteCrossrefLink" href="#target_note_LCL333_86_1" title="Click to highlight in text"><sup class="lineRef">1</sup><span class="italic">For</span> triani.</a></li><script type="text/javascript">document.getElementById('note_LCL333_86_1').style.display = "none";</script><li class="note" id="note_LCL333_86_2"><a class="footnoteCrossrefLink" href="#target_note_LCL333_86_2" title="Click to highlight in text"><sup class="lineRef">2</sup><span class="italic">Aug.</span> (<span class="italic">quoting a friend</span>), <span class="italic">for</span> extremis.</a></li><script type="text/javascript">document.getElementById('note_LCL333_86_2').style.display = "none";</script><li class="note" id="note_LCL333_86_3"><a class="footnoteCrossrefLink" href="#target_note_LCL333_86_3" title="Click to highlight in text"><sup class="lineRef">3</sup><span class="italic">Laetus, for</span> subsidete.</a></li><script type="text/javascript">document.getElementById('note_LCL333_86_3').style.display = "none";</script></ul></section></notes></section>