<section class="div1 language" lang="la"><header><hgroup><h1>Varro</h1></hgroup></header><section class="div2"><p class="noindent">

appellat, quod solet esse sub terris. Dicta Proserpina, quod haec ut serpens modo in dexteram modo in sinisteram partem late movetur. Serpere et proserpere
idem dicebant, ut Plautus quod scribit:</p>
<blockquote><p><span class="line">Quasi proserpens bestia.</span><span class="linebreak"></span></p></blockquote>
<p>69. Quae ideo quoque videtur ab Latinis Iuno Lucina dicta vel quod est e&lt;t&gt;<a class="footnoteLink" href="#note_LCL333_66_1" id="target_note_LCL333_66_1"><sup>1</sup></a> Terra, ut physici dicunt, et lucet; vel quod<a class="footnoteLink" href="#note_LCL333_66_2" id="target_note_LCL333_66_2"><sup>2</sup></a> ab luce eius qua quis conceptus est usque ad eam, qua partus quis in lucem, &lt;l&gt;una<a class="footnoteLink" href="#note_LCL333_66_3" id="target_note_LCL333_66_3"><sup>3</sup></a> iuvat, donec mensibus actis produxit in lucem, ficta ab iuvando et luce Iuno Lucina. A quo parientes eam invocant: luna enim nascentium dux quod menses huius. Hoc vidisse antiquas apparet, quod mulieres potissimum supercilia sua attribuerunt ei deae. Hic enim debuit maxime collocari Iuno Lucina, ubi ab diis lux datur oculis.</p>
<p>70. Ignis a &lt;g&gt;nascendo,<a class="footnoteLink" href="#note_LCL333_66_1" id="target_note_LCL333_66_1"><sup>1</sup></a> quod hinc nascitur et omne quod nascitur ignis s&lt;uc&gt;c<span class="italic">e</span>ndit<a class="footnoteLink" href="#note_LCL333_66_2" id="target_note_LCL333_66_2"><sup>2</sup></a>; ideo calet, ut qui denascitur eum amittit ac frigescit. Ab ignis iam maiore vi ac violentia Volcanus dictus. Ab eo quod






</p></section><notes><section class="footnotes"><ul><li class="note" id="note_LCL333_66_1"><a class="footnoteCrossrefLink" href="#target_note_LCL333_66_1" title="Click to highlight in text"><sup class="lineRef">1</sup><span class="italic">L. Sp., for e.</span></a></li><script type="text/javascript">document.getElementById('note_LCL333_66_1').style.display = "none";</script><li class="note" id="note_LCL333_66_2"><a class="footnoteCrossrefLink" href="#target_note_LCL333_66_2" title="Click to highlight in text"><sup class="lineRef">2</sup><span class="italic">For</span> quod uel.</a></li><script type="text/javascript">document.getElementById('note_LCL333_66_2').style.display = "none";</script><li class="note" id="note_LCL333_66_3"><a class="footnoteCrossrefLink" href="#target_note_LCL333_66_3" title="Click to highlight in text"><sup class="lineRef">3</sup><span class="italic">Sciop., for</span> una.</a></li><script type="text/javascript">document.getElementById('note_LCL333_66_3').style.display = "none";</script></ul></section></notes></section>