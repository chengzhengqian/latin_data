<section class="div1 language" lang="la"><header><hgroup><h1>Varro</h1></hgroup></header><section class="div2">
<p>37. Primigenia dicuntur verba ut lego, scribo, sto, sedeo et cetera, quae non sunt ab ali&lt;o&gt; quo<a class="footnoteLink" href="#note_LCL333_208_1" id="target_note_LCL333_208_1"><sup>1</sup></a> verbo, sed suas habent radices. Contra verba declinata sunt, quae ab ali&lt;o&gt; quo<a class="footnoteLink" href="#note_LCL333_208_2" id="target_note_LCL333_208_2"><sup>2</sup></a> oriuntur, ut ab lego legis, legit, legam et sic<a class="footnoteLink" href="#note_LCL333_208_3" id="target_note_LCL333_208_3"><sup>3</sup></a> indidem hinc permulta. Quare si quis primigeniorum verborum origines ostenderit, si ea mille sunt, quingentum milium simplicium verborum causas aperuerit una; sin<a class="footnoteLink" href="#note_LCL333_208_4" id="target_note_LCL333_208_4"><sup>4</sup></a> nullius, tamen qui ab his reliqua orta ostenderit, satis dixerit de originibus verborum, cum unde nata sint, principia erunt pauca, quae inde nata sint, innumerabilia.</p>
<p>38. A quibus iisdem principiis antepositis praeverbiis
paucis immanis verborum accedit numerus, quod praeverbiis &lt;in&gt;mutatis<a class="footnoteLink" href="#note_LCL333_208_1" id="target_note_LCL333_208_1"><sup>1</sup></a> additis atque commutatis
aliud atque aliud fit: ut enim &lt;pro&gt;cessit<a class="footnoteLink" href="#note_LCL333_208_2" id="target_note_LCL333_208_2"><sup>2</sup></a> et recessit, sic accessit et abscessit; item incessit et excessit, sic successit et decessit, &lt;discessit&gt;<a class="footnoteLink" href="#note_LCL333_208_3" id="target_note_LCL333_208_3"><sup>3</sup></a> et concessit. Quod si haec decem sola praeverbia essent, quoniam ab uno verbo declinationum quingenta discrimina fierent, his decemplicatis coniuncto praeverbio ex uno quinque milia numero efficerent&lt;ur&gt;,<a class="footnoteLink" href="#note_LCL333_208_4" id="target_note_LCL333_208_4"><sup>4</sup></a> ex mille ad quinquagies centum milia discrimina fieri possunt.</p>
</section><notes><section class="footnotes"><ul><li class="note" id="note_LCL333_208_1"><a class="footnoteCrossrefLink" href="#target_note_LCL333_208_1" title="Click to highlight in text"><sup class="lineRef">1</sup><span class="italic">Mue.</span>; alio <span class="italic">Aug., G</span>; <span class="italic">for</span> aliquo.</a></li><script type="text/javascript">document.getElementById('note_LCL333_208_1').style.display = "none";</script><li class="note" id="note_LCL333_208_2"><a class="footnoteCrossrefLink" href="#target_note_LCL333_208_2" title="Click to highlight in text"><sup class="lineRef">2</sup><span class="italic">Mue., for</span> aliquo.</a></li><script type="text/javascript">document.getElementById('note_LCL333_208_2').style.display = "none";</script><li class="note" id="note_LCL333_208_3"><a class="footnoteCrossrefLink" href="#target_note_LCL333_208_3" title="Click to highlight in text"><sup class="lineRef">3</sup><span class="italic">After</span> sic, <span class="italic">Laetus deleted</span> in.</a></li><script type="text/javascript">document.getElementById('note_LCL333_208_3').style.display = "none";</script><li class="note" id="note_LCL333_208_4"><a class="footnoteCrossrefLink" href="#target_note_LCL333_208_4" title="Click to highlight in text"><sup class="lineRef">4</sup><span class="italic">Turnebus, for</span> unas in.</a></li><script type="text/javascript">document.getElementById('note_LCL333_208_4').style.display = "none";</script></ul></section></notes></section>