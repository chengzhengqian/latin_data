<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

vendens ‘Cauneas’ clamitabat. Dicamus, si placet, monitum ab eo Crassum,‘caveret ne iret’; non fuisse periturum, si omini paruisset. Quae si suscipiamus, pedis offensio nobis et abruptio corrigiae et sternumenta erunt observanda.</p>
<p>XLI. “Sortes restant et Chaldaei, ut ad vates <span class="br"></span><span class="lineNumber">85</span><span class="br"></span>veniamus et ad somnia. Dicendum igitur putas de sortibus? Quid enim sors est? Idem prope modum, quod micare, quod talos iacere, quod tesseras, quibus in rebus temeritas et casus, non ratio nec consilium valet. Tota res est inventa fallaciis aut ad quaestum aut ad superstitionem aut ad errorem. Atque ut in haruspicina fecimus, sic videamus, clarissimarum sortium quae tradatur inventio. Numerium Suffustium Praenestinorum monumenta declarant, honestum hominem et nobilem, somniis crebris, ad extremum etiam minacibus, cum iuberetur certo in loco silicem caedere, perterritum visis irridentibus suis civibus id agere coepisse ; itaque perfracto saxo sortis erupisse in robore insculptas priscarum litterarum notis. Is est hodie locus saeptus religiose propter Iovis pueri, qui lactens<a class="footnoteLink" href="#note_LCL154_466_1" id="target_note_LCL154_466_1"><sup>1</sup></a> cum Iunone Fortunae in gremio sedens mammam appetens castissime colitur a matribus.</p>
</section><notes><section class="footnotes"><ul><li class="note" id="note_LCL154_466_1"><a class="footnoteCrossrefLink" href="#target_note_LCL154_466_1" title="Click to highlight in text"><sup class="lineRef">1</sup>qui lactens <span class="italic"><span class="sc">mss</span>., Dav. ; Ernesti, Hotting. om</span>. lactens.</a></li><script type="text/javascript">document.getElementById('note_LCL154_466_1').style.display = "none";</script></ul></section></notes></section>