<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

reddidit; malunt enim disserere nihil esse in auspiciis quam quid sit ediscere.</p>
<p><span class="br"></span><span class="lineNumber">106</span><span class="br"></span>“Quid est illo auspicio divinius quod apud te in Mario est? ut utar potissimum auctore te:</p>
<p class="lineGroup">
<span class="line">hic Iovis altisoni subito pinnata satelles</span><span class="linebreak"></span>
<span class="line">arboris e trunco serpentis saucia morsu</span><span class="linebreak"></span>
<span class="line">subigit ipsa feris transfigens unguibus anguem</span><span class="linebreak"></span>
<span class="line">semianimum et varia graviter cervice micantem;</span><span class="linebreak"></span>
<span class="line">quem se intorquentem lanians rostroque cruentans.</span><span class="linebreak"></span>
<span class="line">iam satiata animos, iam duros ulta dolores,</span><span class="linebreak"></span>
<span class="line">abicit ecflantem et laceratum adfligit in unda,</span><span class="linebreak"></span>
<span class="line">seque obitu a solis nitidos convertit ad ortus.</span><span class="linebreak"></span>
<span class="line">hanc ubi praepetibus pinnis lapsuque volantem</span><span class="linebreak"></span>
<span class="line">conspexit Marius, divini numinis augur,</span><span class="linebreak"></span>
<span class="line">faustaque signa suae laudis reditusque notavit;</span><span class="linebreak"></span>
<span class="line">partibus intonuit caeli pater ipse sinistris.</span><span class="linebreak"></span>
<span class="line">sic aquilae clarum firmavit Iuppiter omen.</span><span class="linebreak"></span>
</p>
<p><span class="br"></span><span class="lineNumber">107</span><span class="br"></span>XLVIII. “Atque ille Romuli auguratus pastoralis, non urbanus fuit, nec fictus ad opiniones inperitorum, sed a certis acceptus et posteris traditus. Itaque Romulus augur, ut apud Ennium est, cum fratre item augure</p>
<p class="lineGroup">
<span class="line">curantes magna cum cura tum concupientes</span><span class="linebreak"></span>
<span class="line">regni dant operam simul auspicio augurioque.</span><span class="linebreak"></span>
<span class="line">hinc Remus auspicio se devovet atque secundam</span><span class="linebreak"></span>
<span class="line">solus avem servat. at Romulus pulcher in alto</span><span class="linebreak"></span>
</p></section><notes></notes></section>