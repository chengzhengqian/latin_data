<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">111</span><span class="br"></span>Adhibuit etiam latebram obscuritatis, ut eidem versus alias in aliam rem posse accommodari viderentur. Non esse autem illud carmen furentis cum ipsum poëma declarat (est enim magis artis et diligentiae quam incitationis et motus), tum vero ea, quae ἀκροστιχίς dicitur, cum deinceps ex primis versuum litteris aliquid conectitur, ut in quibusdam Ennianis : ‘Quintus Ennius fecit.’ Id certe magis est attenti animi <span class="br"></span><span class="lineNumber">112</span><span class="br"></span>quam furentis. Atque in Sibyllinis ex primo versu cuiusque sententiae primis litteris illius sententiae carmen omne praetexitur. Hoc scriptoris est, non furentis, adhibentis diligentiam, non insani. Quam ob rem Sibyllam quidem sepositam et conditam habeamus, ut, id quod proditum est a maioribus, iniussu senatus ne legantur quidem libri valeantque ad deponendas potius quam ad suscipiendas religiones; cum antistitibus agamus, ut quidvis potius ex illis libris quam regem proferant, quem Romae posthac nec di nec homines esse patientur.</p>
<p>LV. “At multi saepe vera vaticinati, ut Cassandra :</p>
<blockquote><p>
<span class="line indent4">iamque mari magno...</span><span class="linebreak"></span>
</p></blockquote>
<p class="noindent">eademque paulo post:</p>
<blockquote><p>
<span class="line indent3">eheu videte...</span><span class="linebreak"></span>
</p></blockquote>
<span class="br"></span><span class="lineNumber">113</span><span class="br"></span><p class="noindent">Num igitur me cogis etiam fabulis credere? quae



</p></section><notes></notes></section>