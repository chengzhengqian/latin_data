<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

enim scire Etrusci haruspices aut de tabernaculo recte capto aut de pomeri iure potuerunt? Equidem assentior C. Marcello potius quam App. Claudio, qui ambo mei collegae fuerunt, existimoque ius augurum, etsi divinationis opinione principio constitutum sit, tamen postea rei publicae causa conservatum ac <span class="br"></span><span class="lineNumber">76</span><span class="br"></span>retentum.</p>
<p>XXXVI. Sed de hoc loco plura in aliis, nunc hactenus.</p>
<p>â€œExterna enim auguria, quae sunt non tam artificiosa quam superstitiosa, videamus. Omnibus fere avibus utuntur, nos admodum paucis; alia illis sinistra sunt, alia nostris. Solebat ex me Deiotarus percontari nostri auguri disciplinam, ego ex illo sui. Di immortales! quantum differebat! ut quaedam essent etiam contraria. Atque ille eis semper utebatur, nos, nisi dum a populo auspicia accepta habemus, quam multum eis utimur? Bellicam rem administrari maiores nostri nisi auspicato noluerunt; quam multi anni sunt, cum bella a proconsulibus et a propraetoribus administrantur, qui auspicia non <span class="br"></span><span class="lineNumber">77</span><span class="br"></span>habent! Itaque nec amnis transeunt auspicato nec tripudio auspicantur.<a class="footnoteLink" href="#note_LCL154_456_1" id="target_note_LCL154_456_1"><sup>1</sup></a> Ubi ergo avium divinatio? quae, quoniam ab eis, qui auspicia nulla habent, bella



</p></section><notes><section class="footnotes"><ul><li class="note" id="note_LCL154_456_1"><a class="footnoteCrossrefLink" href="#target_note_LCL154_456_1" title="Click to highlight in text"><sup class="lineRef">1</sup><span class="italic"><span class="sc">mss</span>., Dav., Giese, Moser, have</span> Nam ex acuminibus... optimus <span class="italic">following</span> auspicantur.</a></li><script type="text/javascript">document.getElementById('note_LCL154_456_1').style.display = "none";</script></ul></section></notes></section>