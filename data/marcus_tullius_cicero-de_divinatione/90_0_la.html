<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

videbatur aut animo per somnum sensibus et curis vacuo provideri. Duxisti autem divinationem omnem a tribus rebus, a deo, a fato, a natura. Sed tamen cum explicare nihil posses, pugnasti commenticiorum exemplorum mirifica copia. De quo primum hoc libet dicere: Hoc ego philosophi non esse arbitror testibus uti, qui aut casu veri aut malitia falsi fictique esse possunt; argumentis et rationibus oportet, quare quidque ita sit, docere, non eventis, eis praesertim quibus mihi liceat non credere.</p>
<p><span class="br"></span><span class="lineNumber">28</span><span class="br"></span>XII. â€œUt ordiar ab haruspicina, quam ego rei publicae causa communisque religionis colendam censeo. Sed soli sumus; licet<a class="footnoteLink" href="#note_LCL154_400_1" id="target_note_LCL154_400_1"><sup>1</sup></a> verum exquirere sine invidia, mihi praesertim de plerisque dubitanti. Inspiciamus, si placet, exta primum. Persuaderi igitur cuiquam potest ea, quae significari dicuntur extis, cognita esse a haruspicibus observatione diuturna? Quam diuturna ista fuit? aut quam longinquo tempore observari potuit? aut quo modo est collatum inter ipsos, quae pars inimica, quae pars familiaris esset, quod fissum periculum, quod commodum





</p></section><notes><section class="footnotes"><ul><li class="note" id="note_LCL154_400_1"><a class="footnoteCrossrefLink" href="#target_note_LCL154_400_1" title="Click to highlight in text"><sup class="lineRef">1</sup>quibus licet <span class="italic">Reid, Ac. n</span>. 8, <span class="italic">p</span>. 11, <span class="italic">making</span> soli sumus <span class="italic">refer to the Academicians</span>.</a></li><script type="text/javascript">document.getElementById('note_LCL154_400_1').style.display = "none";</script></ul></section></notes></section>