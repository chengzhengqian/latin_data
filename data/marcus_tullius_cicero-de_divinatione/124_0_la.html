<section class="div1 language" lang="la"><header><hgroup><h1>Cicero</h1></hgroup></header><section class="div2">
<p><span class="br"></span><span class="lineNumber">86</span><span class="br"></span>“Eodemque tempore in eo loco, ubi Fortunae nunc stat<a class="footnoteLink" href="#note_LCL154_468_1" id="target_note_LCL154_468_1"><sup>1</sup></a> aedes, mel ex olea fluxisse dicunt, haruspicesque dixisse summa nobilitate illas sortis futuras, eorumque iussu ex illa olea arcam esse factam, eoque conditas sortis, quae hodie Fortunae monitu tolluntur. Quid igitur in his potest esse certi, quae Fortunae monitu pueri manu miscentur atque ducuntur? quo modo autem istae positae in illo loco? quis robur illud cecidit, dolavit, inscripsit? ‘Nihil est,’ inquiunt, ‘quod deus efficere non possit.’ Utinam sapientis Stoicos effecisset ne omnia cum superstitiosa sollicitudine et miseria crederent! Sed hoc quidem genus divinationis vita iam communis explosit; fani pulchritudo et vetustas Praenestinarum etiam nunc retinet sortium nomen, atque id in <span class="br"></span><span class="lineNumber">87</span><span class="br"></span>volgus. Quis enim magistratus aut quis vir illustrior utitur sortibus? ceteris vero in locis sortes plane refrixerunt. Quod Carneadem Clitomachus scribit dicere solitum, nusquam se fortunatiorem quam Praeneste vidisse Fortunam. Ergo hoc divinationis genus omittamus.</p>
<p>XLII. “Ad Chaldaeorum monstra veniamus ; de quibus Eudoxus, Platonis auditor, in astrologia iudicio doctissimorum hominum facile princeps, sic opinatur, id quod scriptum reliquit, Chaldaeis in




</p></section><notes><section class="footnotes"><ul><li class="note" id="note_LCL154_468_1"><a class="footnoteCrossrefLink" href="#target_note_LCL154_468_1" title="Click to highlight in text"><sup class="lineRef">1</sup>stat <span class="italic">conject. Dav</span>. ; <span class="italic"><span class="sc">mss</span></span>. est <span class="italic">and</span> sit</a></li><script type="text/javascript">document.getElementById('note_LCL154_468_1').style.display = "none";</script></ul></section></notes></section>