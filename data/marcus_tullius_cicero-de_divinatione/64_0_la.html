<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>LI. “Atque haec quidem vatium ratio est, nec dissimilis sane somniorum. Nam quae vigilantibus accidunt vatibus, eadem nobis dormientibus. Viget enim animus in somnis liberque est sensibus omni ac<a class="footnoteLink" href="#note_LCL154_348_1" id="target_note_LCL154_348_1"><sup>1</sup></a> impeditione curarum iacente et mortuo paene corpore. Qui quia vixit ab omni aeternitate versatusque est cum innumerabilibus animis, omnia, quae in natura rerum sunt, videt, si modo temperatis escis modicisque potionibus ita est affectus ut sopito corpore ipse vigilet. Haec somniantis est divinatio.</p>
<p><span class="br"></span><span class="lineNumber">116</span><span class="br"></span>“Hic magna quaedam exoritur, neque ea naturalis, sed artificiosa somniorum Antiphontis interpretatio; eodemque modo et oraculorum et vaticinationum, sunt enim explanatores omnium horum,<a class="footnoteLink" href="#note_LCL154_348_2" id="target_note_LCL154_348_2"><sup>2</sup></a> ut grammatici poëtarum. Nam ut aurum et argentum, aes, ferrum frustra natura divina genuisset, nisi eadem docuisset quem ad modum ad eorum venas perveniretur; nec fruges terrae bacasve arborum cum utilitate ulla generi humano dedisset, nisi earum cultus et conditiones tradidisset; materia deinde quid iuvaret, nisi consectionis eius fabricam haberemus; sic cum omni utilitate quam di hominibus dederunt, ars aliqua coniuncta est per quam illa utilitas percipi possit. Item igitur somniis, vaticinationibus,




</p></section><notes><section class="footnotes"><ul><li class="note" id="note_LCL154_348_1"><a class="footnoteCrossrefLink" href="#target_note_LCL154_348_1" title="Click to highlight in text"><sup class="lineRef">1</sup>liberque est sensibus omni ac <span class="italic">Dav. for</span> liber ab sensibus omnique <span class="italic"><span class="sc">mss</span></span>.</a></li><script type="text/javascript">document.getElementById('note_LCL154_348_1').style.display = "none";</script><li class="note" id="note_LCL154_348_2"><a class="footnoteCrossrefLink" href="#target_note_LCL154_348_2" title="Click to highlight in text"><sup class="lineRef">2</sup>omnium horum <span class="italic"><span class="sc">mss</span>. om</span>.</a></li><script type="text/javascript">document.getElementById('note_LCL154_348_2').style.display = "none";</script></ul></section></notes></section>