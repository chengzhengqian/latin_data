<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

auguriis, partim coniectura, quae essent futura, dicebat. Et in Persis augurantur et divinant magi, qui congregantur in fano commentandi causa atque inter se conloquendi, quod etiam idem vos quondam <span class="br"></span><span class="lineNumber">91</span><span class="br"></span>facere Nonis solebatis. Nec quisquam rex Persarum potest esse, qui non ante magorum disciplinam scientiamque perceperit. Licet autem videre et genera quaedam et nationes huic scientiae deditas. Telmessus in Caria est, qua in urbe excellit haruspicum disciplina; itemque Elis in Peloponneso familias duas certas habet, Iamidarum unam, alteram Clutidarum, haruspicinae nobilitate praestantes. In Syria Chaldaei cognitione astrorum sollertiaque ingeniorum antecellunt.</p>
<p><span class="br"></span><span class="lineNumber">92</span><span class="br"></span>“Etruria autem de caelo tacta scientissime animadvertit eademque interpretatur, quid quibusque ostendatur monstris atque portentis. Quocirca bene apud maiores nostros senatus tum, cum florebat imperium, decrevit, ut de principum filiis sex<a class="footnoteLink" href="#note_LCL154_322_1" id="target_note_LCL154_322_1"><sup>1</sup></a> singulis Etruriae populis in disciplinam traderentur, ne ars tanta propter tenuitatem hominum a religionis auctoritate abduceretur ad mercedem atque quaestum. Phryges autem et Pisidae et Cilices et Arabum natio avium significationibus plurimum obtemperant, quod idem factitatum in Umbria accepimus.</p>
<p><span class="br"></span><span class="lineNumber">93</span><span class="br"></span>XLII. “Ac mihi quidem videntur e locis quoque ipsis, qui a quibusque incolebantur, divinationum opportunitates esse ductae. Etenim Aegyptii et



</p></section><notes><section class="footnotes"><ul><li class="note" id="note_LCL154_322_1"><a class="footnoteCrossrefLink" href="#target_note_LCL154_322_1" title="Click to highlight in text"><sup class="lineRef">1</sup>sex <span class="italic"><span class="sc">mss</span>., Dav</span>.; x. ex <span class="italic">Müller</span>.</a></li><script type="text/javascript">document.getElementById('note_LCL154_322_1').style.display = "none";</script></ul></section></notes></section>