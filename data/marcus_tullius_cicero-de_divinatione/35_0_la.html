<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

narrat reditum tibi celerem et gloriosum paratum, ei te ipsum visum somnio delectari. Nam illud mihi ipsi celeriter nuntiatum est ut audivisses in monumento Mari de tuo reditu magnificentissimum illud senatus consultum esse factum referente optimo et clarissimo viro consule, idque frequentissimo theatro incredibili clamore et plausu comprobatum, dixisse te nihil illo Atinati somnio fieri posse divinius.</p>
<p><span class="br"></span><span class="lineNumber">60</span><span class="br"></span>XXIX. “At multa falso. Immo obscura fortasse nobis. Sed sint falsa quaedam; contra vera quid dicimus? Quae quidem multo plura evenirent, si ad quietem integri iremus. Nunc onusti cibo et vino perturbata et confusa cernimus. Vide, quid Socrates in Platonis Politia loquatur. Dicit enim :</p>
<p>‘Cum dormientibus ea pars animi, quae mentis et rationis sit particeps, sopita langueat; illa autem, in qua feritas quaedam sit atque agrestis immanitas, cum sit immoderato tumefacta<a class="footnoteLink" href="#note_LCL154_290_1" id="target_note_LCL154_290_1"><sup>1</sup></a> potu atque pastu, exsultare eam in somno immoderateque iactari. Itaque huic omnia visa obiciuntur a mente ac ratione vacua, ut aut cum matre corpus miscere videatur aut cum quovis alio vel homine vel deo, saepe belua, atque etiam trucidare aliquem et impie cruentari multaque facere impure atque taetre cum




</p></section><notes><section class="footnotes"><ul><li class="note" id="note_LCL154_290_1"><a class="footnoteCrossrefLink" href="#target_note_LCL154_290_1" title="Click to highlight in text"><sup class="lineRef">1</sup>tumefacta <span class="italic">Dav</span>.; obstupefacta <span class="italic"><span class="sc">mss</span></span>.</a></li><script type="text/javascript">document.getElementById('note_LCL154_290_1').style.display = "none";</script></ul></section></notes></section>