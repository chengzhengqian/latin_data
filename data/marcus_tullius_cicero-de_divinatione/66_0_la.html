<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

falluntur; male coniecta maleque interpretata falsa sunt non rerum vitio, sed interpretum inscientia.</p>
<p>“Hoc autem posito atque concesso, esse quandam vim divinam hominum vitam continentem, non difficile est, quae fieri certe videmus, ea qua ratione fiant, suspicari. Nam et ad hostiam deligendam potest dux esse vis quaedam sentiens, quae est toto confusa mundo, et tum ipsam, cum immolare velis, extorum fieri mutatio potest, ut aut absit aliquid aut supersit; parvis enim momentis multa natura <span class="br"></span><span class="lineNumber">119</span><span class="br"></span>aut affingit aut mutat aut detrahit. Quod ne dubitare possimus, maximo est argumento quod paulo ante interitum Caesaris contigit. Qui cum immolaret illo die quo primum in sella aurea sedit et cum purpurea veste processit, in extis bovis opimi cor non fuit. Num igitur censes ullum animal, quod sanguinem habeat, sine corde esse posse? Qua ille rei novitate non<a class="footnoteLink" href="#note_LCL154_352_1" id="target_note_LCL154_352_1"><sup>1</sup></a> perculsus cum Spurinna diceret timendum esse ne et consilium et vita deficeret; earum enim rerum utramque a corde proficisci. Postero die caput in iecore non fuit. Quae quidem illi portendebantur a dis immortalibus ut videret interitum, non ut caveret. Cum igitur eae partes in extis non reperiuntur sine quibus victuma illa vivere nequisset, intellegendum est in




</p></section><notes><section class="footnotes"><ul><li class="note" id="note_LCL154_352_1"><a class="footnoteCrossrefLink" href="#target_note_LCL154_352_1" title="Click to highlight in text"><sup class="lineRef">1</sup><span class="italic">I insert</span> non <span class="italic">because the story contradicts Suet. Iul. Caesar, ch</span>. 77... nec pro ostento ducendum, si pecudi cor defuisset (<span class="italic">sc</span>. Caesar dixit), <span class="italic">and is inconsistent with Caesar’s character</span>.</a></li><script type="text/javascript">document.getElementById('note_LCL154_352_1').style.display = "none";</script></ul></section></notes></section>