<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

praedictione et in notatione cuiusque vitae ex natali <span class="br"></span><span class="lineNumber">88</span><span class="br"></span>die minime esse credendum. Nominat etiam Panaetius, qui unus e Stoicis astrologorum praedicta reiecit, Anchialum et Cassandrum, summos astrologos illius aetatis, qua erat ipse, cum in ceteris astrologiae partibus excellerent, hoc praedictionis genere non usos. Scylax Halicarnassius, familiaris Panaetii excellens in astrologia idemque in regenda sua civitate princeps, totum hoc Chaldaicum praedicendi genus repudiavit.</p>
<p><span class="br"></span><span class="lineNumber">89</span><span class="br"></span>“Sed ut ratione utamur omissis testibus, sic isti disputant qui haec Chaldaeorum natalicia praedicta defendunt. Vim quandam esse, aiunt, signifero in orbe, qui Graece ζωδιακός dicitur, talem ut eius, orbis una quaeque pars alia alio modo moveat immutetque caelum, perinde ut quaeque stellae in his finitimisque partibus sint quoque tempore, eamque vim varie moveri ab eis sideribus, quae vocantur errantia ; cum autem in eam ipsam partem orbis venerint, in qua sit ortus eius, qui nascatur, aut in eam, quae coniunctum aliquid habeat aut consentiens, ea ‘triangula’ illi et ‘quadrata’ nominant. Etenim cum tempestatumque<a class="footnoteLink" href="#note_LCL154_470_1" id="target_note_LCL154_470_1"><sup>1</sup></a> caeli conversiones commutationesque tantae fiant accessu stellarum et recessu, cumque ea vi solis efficiantur, quae videmus, non veri simile solum, sed etiam verum esse censent perinde, utcumque temperatus sit aër, ita pueros




</p></section><notes><section class="footnotes"><ul><li class="note" id="note_LCL154_470_1"><a class="footnoteCrossrefLink" href="#target_note_LCL154_470_1" title="Click to highlight in text"><sup class="lineRef">1</sup>tempore anni tempestatumque <span class="italic"><span class="sc">mss</span></span>. ; <span class="italic">Dav. om</span>. tempore anni.</a></li><script type="text/javascript">document.getElementById('note_LCL154_470_1').style.display = "none";</script></ul></section></notes></section>