<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

dixerunt; idque inventum est eo loco qui est ab haruspicibus demonstratus.</p>
<p><span class="br"></span><span class="lineNumber">17</span><span class="br"></span>XI. â€œSed quo potius utar aut auctore aut teste quam te? cuius edidici etiam versus, et lubenter quidem, quos in secundo de <span class="italic">Consulatu</span> Urania Musa pronuntiat:</p>
<blockquote><p>
<span class="line">principio aetherio flammatus Iuppiter igni</span><span class="linebreak"></span>
<span class="line">vertitur et totum conlustrat lumine mundum,</span><span class="linebreak"></span>
<span class="line">menteque divina caelum terrasque petessit,</span><span class="linebreak"></span>
<span class="line">quae penitus sensus hominum vitasque retentat</span><span class="linebreak"></span>
<span class="line">aetheris aeterni saepta atque inclusa cavernis.</span><span class="linebreak"></span>
</p></blockquote>
<blockquote><p>
<span class="line indent1">Et, si stellarum motus cursusque vagantis</span><span class="linebreak"></span>
<span class="line">nosse velis, quae sint signorum in sede locatae</span><span class="linebreak"></span>
<span class="line">(quae verbo et falsis Graiorum vocibus errant,</span><span class="linebreak"></span>
<span class="line">re vera certo lapsu spatioque feruntur),</span><span class="linebreak"></span>
<span class="line">omnia iam cernes divina mente notata.</span><span class="linebreak"></span>
</p></blockquote>
<blockquote><p>
<span class="line indent1"><span class="br"></span><span class="lineNumber">18</span><span class="br"></span>Nam primum astrorum volucris te consule motus</span><span class="linebreak"></span>
<span class="line">concursusque gravis stellarum ardore micantis</span><span class="linebreak"></span>
<span class="line">tu quoque, cum tumulos Albano in monte nivalis</span><span class="linebreak"></span>
<span class="line">lustrasti et laeto mactasti lacte Latinas,</span><span class="linebreak"></span>
<span class="line">vidisti et claro tremulos ardore cometas,</span><span class="linebreak"></span>
<span class="line">multaque misceri nocturna strage putasti,</span><span class="linebreak"></span>
<span class="line">quod ferme dirum in tempus cecidere Latinae,</span><span class="linebreak"></span>
</p></blockquote>
</section><notes></notes></section>