<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">137</span><span class="br"></span>superstitione et depravatione superetur. Quem enim tu Marium visum a me putas? ‘Speciem,’ credo, eius et ‘imaginem,’ ut Democrito videtur. Unde profectam ‘imaginem’? ‘A corporibus’ enim solidis et a certis figuris vult fluere ‘imagines.’ Quod igitur Marii corpus erat? ‘Ex eo,’ inquit, ‘quod fuerat.’ Ista igitur me ‘imago’ Mari in campum Atinatem persequebatur? ‘Plena sunt “imaginum” omnia’;<a class="footnoteLink" href="#note_LCL154_524_1" id="target_note_LCL154_524_1"><sup>1</sup></a> nulla enim species cogitari <span class="br"></span><span class="lineNumber">138</span><span class="br"></span>potest nisi pulsu ‘imaginum.’ Quid ergo? istae ‘imagines’ ita nobis dicto audientes sunt ut, simul atque velimus, accurrant? etiamne earum rerum quae nullae sunt? Quae est enim forma tam invisitata, tam nulla, quam non sibi ipse fingere animus possit? ut, quae numquam vidimus, ea tamen informata habeamus, oppidorum situs, hominum <span class="br"></span><span class="lineNumber">139</span><span class="br"></span>figuras. Num igitur, cum aut muros Babylonis aut Homeri faciem cogito, ‘imago’ illorum me aliqua pellit? Omnia igitur, quae volumus, nota nobis esse possunt; nihil est enim, de quo cogitare nequeamus ; nullae ergo ‘imagines’ obrepunt in animos dormientium extrinsecus, nec omnino fluunt ullae, nec cognovi quemquam, qui maiore auctoritate nihil diceret.</p>
<p>“Animorum est ea vis eaque natura, ut vigeant vigilantes nullo adventicio pulsu, sed suo motu incredibili quadam celeritate. Hi cum sustinentur



</p></section><notes><section class="footnotes"><ul><li class="note" id="note_LCL154_524_1"><a class="footnoteCrossrefLink" href="#target_note_LCL154_524_1" title="Click to highlight in text"><sup class="lineRef">1</sup><span class="italic">In <span class="sc">mss</span>. and Dav</span>. Plena... omnia <span class="italic">immediately follows</span> ex eo... quod fuerat</a></li><script type="text/javascript">document.getElementById('note_LCL154_524_1').style.display = "none";</script></ul></section></notes></section>