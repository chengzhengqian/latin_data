<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

fungi suo munere, qui vel semel ita est usus oculis ut vera cerneret, is habet sensum oculorum vera cernentium. Item igitur, si sine divinatione non potest officium et munus divinationis exstare, potest autem quis, cum divinationem habeat, errare aliquando nec vera cernere, satis est ad confirmandam divinationem semel aliquid esse ita divinatum ut nihil fortuito cecidisse videatur; sunt autem eius generis innumerabilia; esse igitur divinationem confitendum est.’</p>
<p><span class="br"></span><span class="lineNumber">72</span><span class="br"></span>XXXIII. “Quae vero aut coniectura explicantur aut eventis animadversa ac notata sunt, ea genera divinandi, ut supra dixi, non naturalia, sed artificiosa dicuntur; in quo haruspices, augures coniectoresque numerantur. Haec improbantur a Peripateticis, a Stoicis defenduntur. Quorum alia sunt posita in monumentis et disciplina, quod Etruscorum declarant et haruspicini et fulgurales et tonitruales<a class="footnoteLink" href="#note_LCL154_302_1" id="target_note_LCL154_302_1"><sup>1</sup></a> libri, vestri etiam augurales; alia autem subito ex tempore coniectura explicantur, ut apud Homerum Calchas, qui ex passerum numero belli Troiani annos auguratus est; et ut in Sullae scriptum historia videmus, quod te inspectante factum est, ut, cum ille in agro Nolano immolaret ante praetorium, ab infima ara subito





</p></section><notes><section class="footnotes"><ul><li class="note" id="note_LCL154_302_1"><a class="footnoteCrossrefLink" href="#target_note_LCL154_302_1" title="Click to highlight in text"><sup class="lineRef">1</sup>tonitruales <span class="italic"><span class="sc">mss</span>. Reg., Cantab., Dav</span>.; rituales <span class="italic">other <span class="sc">mss</span>., Mϋller</span>.</a></li><script type="text/javascript">document.getElementById('note_LCL154_302_1').style.display = "none";</script></ul></section></notes></section>