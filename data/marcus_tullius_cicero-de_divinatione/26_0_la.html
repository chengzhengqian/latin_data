<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="lineGroup">
<span class="line">ut se édoceret, óbsecrans Apóllinem,</span><span class="linebreak"></span>
<span class="line">quo sése vertant tántae sortes sómnium.</span><span class="linebreak"></span>
<span class="line">ibi éx oraclo vóce divina édidit</span><span class="linebreak"></span>
<span class="line">Apóllo, puerum, prímus Priamo quí foret</span><span class="linebreak"></span>
<span class="line">postílla natus, témperaret tóllere;</span><span class="linebreak"></span>
<span class="line">eum ésse exitium Tróiae, pestem Pérgamo.</span><span class="linebreak"></span>
</p>
<p class="noindent"><span class="br"></span><span class="lineNumber">43</span><span class="br"></span>Sint haec, ut dixi, somnia fabularum, hisque adiungatur etiam Aeneae somnium, quod in nostri Fabi Pictoris Graecis annalibus eius modi est, ut omnia, quae ab Aenea gesta sunt quaeque illi acciderunt, ea fuerint, quae ei secundum quietem visa sunt.</p>
<p>XXII. “Sed propiora videamus. Cuiusnam modi est Superbi Tarquini somnium, de quo in Bruto Acci loquitur ipse?</p>
<p class="lineGroup">
<span class="line"><span class="br"></span><span class="lineNumber">44</span><span class="br"></span>quom iám quieti córpus nocturno ímpetu</span><span class="linebreak"></span>
<span class="line">dedí sopore plácans artus lánguidos,</span><span class="linebreak"></span>
<span class="line">visúst in somnis pástor ad me appéllere</span><span class="linebreak"></span>
<span class="line">pecús lanigerum exímia puchritúdine;</span><span class="linebreak"></span>
<span class="line">duós consanguineos árietes inde éligi</span><span class="linebreak"></span>
<span class="line">praeclárioremque álterum immoláre me;</span><span class="linebreak"></span>
<span class="line">deinde eíus germanum córnibus conítier,</span><span class="linebreak"></span>
<span class="line">in me árietare, eoque íctu me ad casúm dari;</span><span class="linebreak"></span>
<span class="line">exín prostratum térra, graviter saúcium,</span><span class="linebreak"></span>
<span class="line">resupínum in caelo cóntueri máximum ac</span><span class="linebreak"></span>
<span class="line">miríficum facinus : déxtrorsum orbem flámmeum</span><span class="linebreak"></span>
<span class="line">radiátum solis líquier cursú novo.</span><span class="linebreak"></span>
</p>
<p class="noindent"><span class="br"></span><span class="lineNumber">45</span><span class="br"></span>Eius igitur somnii a coniectoribus quae sit interpretatio facta, videamus :</p>
<p class="lineGroup">
<span class="line">réx, quae in vita usúrpant homines, cógitant, cuŕánt,</span><span class="linebreak"></span>
<span class="line">vident,</span><span class="linebreak"></span>
<span class="line">quaéque aiunt vigilántes agitantque, éa si cui in somno</span><span class="linebreak"></span>
<span class="line">áccidunt,</span><span class="linebreak"></span>
<span class="line">mínus mirum est; séd in re tanta haud temere visa se</span><span class="linebreak"></span>
<span class="line">ófferunt.</span><span class="linebreak"></span>
<span class="line">próin vide ne, quém tu esse hebetem députes aeque ác</span><span class="linebreak"></span>
<span class="line">pecus,</span><span class="linebreak"></span>
<span class="line">is sapientiá munitum péctus egregié gerat</span><span class="linebreak"></span>
<span class="line">téque regno expéllat. nam id quod dé sole ostentúm est tibi.</span><span class="linebreak"></span>
</p></section><notes></notes></section>