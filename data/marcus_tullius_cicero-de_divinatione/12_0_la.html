<section class="div1 language" lang="la"><header><hgroup><h1>Cicero</h1></hgroup></header><section class="div2">
<blockquote><p>
<span class="line">cum claram speciem concreto lumine luna</span><span class="linebreak"></span>
<span class="line">abdidit et subito stellanti nocte perempta est.</span><span class="linebreak"></span>
<span class="line">quid vero Phoebi fax, tristis nuntia belli,</span><span class="linebreak"></span>
<span class="line">quae magnum ad columen flammato ardore volabat,</span><span class="linebreak"></span>
<span class="line">praecipitis caeli partis obitusque petessens?</span><span class="linebreak"></span>
<span class="line">aut cum terribili perculsus fulmine civis</span><span class="linebreak"></span>
<span class="line">luce serenanti vitalia lumina liquit?</span><span class="linebreak"></span>
<span class="line">aut cum se gravido tremefecit corpore tellus?</span><span class="linebreak"></span>
<span class="line">iam vero variae nocturno tempore visae</span><span class="linebreak"></span>
<span class="line">terribiles formae bellum motusque monebant,</span><span class="linebreak"></span>
<span class="line">multaque per terras vates oracla furenti</span><span class="linebreak"></span>
<span class="line">pectore fundebant tristis minitantia casus,</span><span class="linebreak"></span>
<span class="line"><span class="br"></span><span class="lineNumber">19</span><span class="br"></span>atque ea, quae lapsu tandem cecidere vetusto,</span><span class="linebreak"></span>
<span class="line">haec fore perpetuis signis clarisque frequentans</span><span class="linebreak"></span>
<span class="line">ipse deum genitor caelo terrisque canebat.</span><span class="linebreak"></span>
</p></blockquote>
<blockquote><p>
<span class="line indent1"><span class="br"></span><span class="lineNumber">XII.</span><span class="br"></span>Nunc ea, Torquato quae quondam et consule Cotta</span><span class="linebreak"></span>
<span class="line">Lydius ediderat Tyrrhenae gentis haruspex,</span><span class="linebreak"></span>
<span class="line">omnia fixa tuus glomerans determinat annus.</span><span class="linebreak"></span>
<span class="line">nam pater altitonans stellanti nixus Olympo</span><span class="linebreak"></span>
<span class="line">ipse suos quondam tumulos ac templa petivit</span><span class="linebreak"></span>
<span class="line">et Capitolinis iniecit sedibus ignis.</span><span class="linebreak"></span>
<span class="line">tum species ex aere vetus venerataque<a class="footnoteLink" href="#note_LCL154_244_1" id="target_note_LCL154_244_1"><sup>1</sup></a> Nattae</span><span class="linebreak"></span>
<span class="line">concidit, elapsaeque vetusto numine leges,</span><span class="linebreak"></span>
<span class="line">et divom simulacra peremit fulminis ardor.</span><span class="linebreak"></span>
</p></blockquote>
</section><notes><section class="footnotes"><ul><li class="note" id="note_LCL154_244_1"><a class="footnoteCrossrefLink" href="#target_note_LCL154_244_1" title="Click to highlight in text"><sup class="lineRef">1</sup>venerataque <span class="italic">MÃ¼ller</span>; generataque <span class="italic"><span class="sc">mss</span>., Dav</span>.</a></li><script type="text/javascript">document.getElementById('note_LCL154_244_1').style.display = "none";</script></ul></section></notes></section>