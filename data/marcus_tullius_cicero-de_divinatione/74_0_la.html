<section class="div1 language" lang="la"><header><hgroup><h1>Cicero</h1></hgroup></header><section class="div2">
<p><span class="br"></span><span class="lineNumber">132</span><span class="br"></span>LVIII. “Nunc illa testabor, non me sortilegos neque eos, qui quaestus causa hariolentur, ne psychomantia quidem, quibus Appius, amicus tuus, uti solebat, agnoscere:</p>
<blockquote><p>
<span class="line">non habeo denique nauci Marsum augurem;</span><span class="linebreak"></span>
<span class="line">non vicanos haruspices, non de circo astrologos;</span><span class="linebreak"></span>
<span class="line">non Isiacos coniectores, non interpretes sómnium;</span><span class="linebreak"></span>
</p></blockquote>
<p class="indent">—non enim sunt ei aut scientia aut arte divini—</p>
<blockquote><p>
<span class="line">séd superstitiósi vates ímpudentesque hárioli</span><span class="linebreak"></span>
<span class="line">aút inertes aút insani aut quíbus egestas ímperat,</span><span class="linebreak"></span>
<span class="line">quí sibi semitám non sapiunt, álteri monstránt viam;</span><span class="linebreak"></span>
<span class="line">quíbus divitias póllicentur, áb iis drachmam ipsí petunt.</span><span class="linebreak"></span>
<span class="line">de hís divitiis síbi deducant dráchmam, reddant cétera.</span><span class="linebreak"></span>
</p></blockquote>
<p class="noindent">Atque haec quidem Ennius, qui paucis ante versibus esse deos censet, sed eos non curare opinatur, quid agat humanum genus. Ego autem, qui et curare arbitror et monere etiam ac multa praedicere, levitate, vanitate, malitia exclusa divinationem probo.”</p>
<p>Quae cum dixisset Quintus, “Praeclare tu quidem,” inquam, “paratus, Quinte, venisti...”<a class="footnoteLink" href="#note_LCL154_368_1" id="target_note_LCL154_368_1"><sup>1</sup></a></p>
</section><notes><section class="footnotes"><ul><li class="note" id="note_LCL154_368_1"><a class="footnoteCrossrefLink" href="#target_note_LCL154_368_1" title="Click to highlight in text"><sup class="lineRef">1</sup>quinte, venisti <span class="italic">cod. R</span>.</a></li><script type="text/javascript">document.getElementById('note_LCL154_368_1').style.display = "none";</script></ul></section></notes></section>