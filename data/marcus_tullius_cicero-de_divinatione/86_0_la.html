<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

me moneant aut sortes aut exta aut ulla praedictio? Si enim fatum fuit classes populi Romani bello Punico primo, alteram naufragio, alteram a Poenis depressam, interire, etiamsi tripudium solistimum pulli fecissent L. Iunio et P. Claudio consulibus, classes tamen interissent. Sin, cum auspiciis obtemperatum esset, interiturae classes non fuerunt, non interierunt fato; vultis autem omnia fato; nulla igitur est divinatio.</p>
<p><span class="br"></span><span class="lineNumber">21</span><span class="br"></span>“Quodsi fatum fuit bello Punico secundo exercitum populi Romani ad lacum Trasimenum interire, num id vitari potuit, si Flaminius consul eis signis eisque auspiciis, quibus pugnare prohibebatur, paruisset? Certe non potuit.<a class="footnoteLink" href="#note_LCL154_392_1" id="target_note_LCL154_392_1"><sup>1</sup></a> Aut igitur non fato interiit exercitus, aut, si fato (quod certe vobis ita dicendum est), etiamsi obtemperasset auspiciis, idem eventurum fuisset; mutari<a class="footnoteLink" href="#note_LCL154_392_2" id="target_note_LCL154_392_2"><sup>2</sup></a> enim fata non possunt. Ubi est igitur ista divinatio Stoicorum? quae, si fato omnia fiunt, nihil nos admonere potest, ut cautiores simus; quoquo enim modo nos gesserimus, fiet tamen illud, quod futurum est; sin autem id potest flecti, nullum est fatum; ita ne divinatio quidem, quoniam ea rerum futurarum est. Nihil autem est pro certo futurum, quod potest aliqua procuratione accidere ne fiat.</p>
</section><notes><section class="footnotes"><ul><li class="note" id="note_LCL154_392_1"><a class="footnoteCrossrefLink" href="#target_note_LCL154_392_1" title="Click to highlight in text"><sup class="lineRef">1</sup>certe non potuit <span class="italic">Pearcius</span>; certe potuit <span class="italic">Müller; Dav. om</span>.</a></li><script type="text/javascript">document.getElementById('note_LCL154_392_1').style.display = "none";</script><li class="note" id="note_LCL154_392_2"><a class="footnoteCrossrefLink" href="#target_note_LCL154_392_2" title="Click to highlight in text"><sup class="lineRef">2</sup><span class="italic">Dav. has</span> mutari... possunt <span class="italic">following</span> interiit exercitus.</a></li><script type="text/javascript">document.getElementById('note_LCL154_392_2').style.display = "none";</script></ul></section></notes></section>