<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

bantur, responderunt, ut ait Philistus, eum, quem illa peperisset, clarissimum Graeciae diuturna cum fortuna fore.</p>
<p><span class="br"></span><span class="lineNumber">40</span><span class="br"></span>“Num te ad fabulas revoco vel nostrorum vel Graecorum poëtarum? Narrat enim et apud Ennium Vestalis illa :</p>
<p class="lineGroup">
<span class="line">excita cum tremulis anus attulit artubu’ lumen,</span><span class="linebreak"></span>
<span class="line">talia tum memorat lacrimans exterrita somno :</span><span class="linebreak"></span>
<span class="line">‘Eurydica prognata, pater quam noster amavit,</span><span class="linebreak"></span>
<span class="line">vires vitaque corpu’ meum nunc deserit omne.</span><span class="linebreak"></span>
<span class="line">nam me visus homo pulcher per amoena salicta</span><span class="linebreak"></span>
<span class="line">et ripas raptare locosque novos; ita sola</span><span class="linebreak"></span>
<span class="line">postilla, germana soror, errare videbar</span><span class="linebreak"></span>
<span class="line">tardaque vestigare et quaerere te neque posse</span><span class="linebreak"></span>
<span class="line">corde capessere; semita nulla pedem stabilibat.</span><span class="linebreak"></span>
<span class="line"><span class="br"></span><span class="lineNumber">41</span><span class="br"></span>exin compellare pater me voce videtur</span><span class="linebreak"></span>
<span class="line">his verbis : “O gnata, tibi sunt ante gerendae</span><span class="linebreak"></span>
<span class="line">aerumnae, post ex fluvio fortuna resistet.”</span><span class="linebreak"></span>
<span class="line">haec effatu’ pater, germana, repente recessit</span><span class="linebreak"></span>
<span class="line">nec sese dedit in conspectum corde cupitus,</span><span class="linebreak"></span>
<span class="line">quamquam multa manus ad caeli caerula templa</span><span class="linebreak"></span>
<span class="line">tendebam lacrumans et blanda voce vocabam.</span><span class="linebreak"></span>
<span class="line">vix aegro tum corde meo me somnus reliquit.’</span><span class="linebreak"></span>
</p>
<p><span class="br"></span><span class="lineNumber">42</span><span class="br"></span>XXI. “Haec, etiamsi ficta sunt a poëta, non absunt tamen a consuetudine somniorum. Sit sane etiam illud commenticium, quo Priamus est conturbatus, quia</p>
<p class="lineGroup">
<span class="line">máter gravida párere se ardentém facem</span><span class="linebreak"></span>
<span class="line">visá est in somnis Hécuba; quo factó pater</span><span class="linebreak"></span>
<span class="line">rex ípse Priamus sómnio mentís metu</span><span class="linebreak"></span>
<span class="line">percúlsus curis súmptus suspirántibus</span><span class="linebreak"></span>
<span class="line">exsácrificabat hóstiis balántibus.</span><span class="linebreak"></span>
<span class="line">tum cóniecturam póstulat pacém petens,</span><span class="linebreak"></span>
</p></section><notes></notes></section>