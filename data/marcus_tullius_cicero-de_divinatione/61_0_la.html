<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

rem significet, crebra animadversione perspectum est.</p>
<p><span class="br"></span><span class="lineNumber">110</span><span class="br"></span>“Altera divinatio est naturalis, ut ante dixi; quae physica disputandi subtilitate referenda est ad naturam deorum, a qua, ut doctissimis sapientissimisque placuit, haustos animos et libatos habemus; cumque omnia completa et referta sint aeterno sensu et mente divina, necesse est contagione divinorum animorum animos humanos commoveri. Sed vigilantes animi vitae necessitatibus serviunt diiunguntque se a societate divina vinclis corporis impediti.</p>
<p><span class="br"></span><span class="lineNumber">111</span><span class="br"></span>“Rarum est quoddam genus eorum, qui se a corpore avocent et ad divinarum rerum cognitionem cura omni studioque rapiantur. Horum sunt auguria non divini impetus, sed rationis humanae; nam et natura futura praesentiunt, ut aquarum eluviones<a class="footnoteLink" href="#note_LCL154_342_1" id="target_note_LCL154_342_1"><sup>1</sup></a> et deflagrationem futuram aliquando caeli atque terrarum; alii autem in re publica exercitati, ut de Atheniensi Solone accepimus, orientem tyrannidem multo ante prospiciunt; quos prudentes possumus dicere, id est providentes, divinos nullo modo possumus; non plus quam Milesium Thalem, qui, ut obiurgatores suos convinceret ostenderetque etiam philosophum, si ei commodum esset, pecuniam facere posse, omnem oleam ante quam florere




</p></section><notes><section class="footnotes"><ul><li class="note" id="note_LCL154_342_1"><a class="footnoteCrossrefLink" href="#target_note_LCL154_342_1" title="Click to highlight in text"><sup class="lineRef">1</sup>eluviones <span class="italic">Lambinus, Turneb., Dav</span>.; fluxiones <span class="italic"><span class="sc">mss</span></span>.</a></li><script type="text/javascript">document.getElementById('note_LCL154_342_1').style.display = "none";</script></ul></section></notes></section>