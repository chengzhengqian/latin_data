<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>XXXI. “Neque enim illud verbum temere consuetudo approbavisset, si ea res nulla esset omnino :</p>
<blockquote><p>
<span class="line">praésagibat ánimus frustra me íre, cum exirém domo.</span><span class="linebreak"></span>
</p></blockquote>
<p class="noindent">Sagire enim sentire acute est; ex quo sagae anus, quia multa scire volunt, et sagaces dicti canes. Is igitur, qui ante sagit, quam oblata res est, dicitur praesagire, id est futura ante sentire.</p>
<p><span class="br"></span><span class="lineNumber">66</span><span class="br"></span>“Inest igitur in animis praesagitio extrinsecus iniecta atque inclusa divinitus. Ea, si exarsit acrius, furor appellatur, cum a corpore animus abstractus divino instinctu concitatur.</p>
<p class="lineGroup">
<span class="line"><span class="italic">H</span>. séd quid oculis rábere visa est dérepente ardéntibus?</span><span class="linebreak"></span>
<span class="line">úbi illa paulo ante sápiens, vírginalis modéstia?</span><span class="linebreak"></span>
<span class="line"><span class="italic">C</span>. máter, optimá tu multo múlier melior múlierum,</span><span class="linebreak"></span>
<span class="line">míssa sum supérstitiosis háriolatiónibus;</span><span class="linebreak"></span>
<span class="line">nam mé<a class="footnoteLink" href="#note_LCL154_296_1" id="target_note_LCL154_296_1"><sup>1</sup></a> Apollo fátis fandis démentem invitám ciet.</span><span class="linebreak"></span>
<span class="line">vírgines vero aéqualis, pátris mei meum factúm pudet,</span><span class="linebreak"></span>
</p></section><notes><section class="footnotes"><ul><li class="note" id="note_LCL154_296_1"><a class="footnoteCrossrefLink" href="#target_note_LCL154_296_1" title="Click to highlight in text"><sup class="lineRef">1</sup>nam me <span class="italic">Giese</span>; namque <span class="italic">Müller</span>; neque me <span class="italic">Dav</span>.</a></li><script type="text/javascript">document.getElementById('note_LCL154_296_1').style.display = "none";</script></ul></section></notes></section>