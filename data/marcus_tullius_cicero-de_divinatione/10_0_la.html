<section class="div1 language" lang="la"><header><hgroup><h1>Cicero</h1></hgroup></header><section class="div2">
<blockquote><p>
<span class="line">Iam vero semper viridis semperque gravata</span><span class="linebreak"></span>
<span class="line">lentiscus triplici solita grandescere fetu</span><span class="linebreak"></span>
<span class="line">ter fruges fundens tria tempora monstrat arandi.</span><span class="linebreak"></span>
</p></blockquote>
<span class="br"></span><span class="lineNumber">16</span><span class="br"></span><p class="noindent">Nec hoc quidem quaero, cur haec arbor una ter floreat aut cur arandi maturitatem ad signum floris accommodet; hoc sum contentus, quod, etiamsi, cur quidque fiat, ignorem, quid fiat, intellego. Pro omni igitur divinatione idem, quod pro rebus eis, quas commemoravi, respondebo.</p>
<p>X. “Quid scammoneae radix ad purgandum, quid aristolochia ad morsus serpentium possit—quae nomen ex inventore repperit, rem ipsam inventor ex somnio—video, quod satis est; cur possit, nescio. Sic ventorum et imbrium signa, quae dixi, rationem quam habeant, non satis perspicio; vim et eventum agnosco, scio, approbo. Similiter, quid fissum in extis, quid fibra valeat, accipio; quae causa sit, nescio. Atque horum quidem plena vita est; extis enim omnes fere utuntur.<a class="footnoteLink" href="#note_LCL154_240_1" id="target_note_LCL154_240_1"><sup>1</sup></a> Quid? de fulgurum vi dubitare num possumus? Nonne cum multa alia mirabilia, tum illud in primis? Cum Summanus in fastigio Iovis optimi maximi, qui tum erat fictilis, e caelo ictus esset nec usquam eius simulacri caput inveniretur, haruspices in Tiberim id depulsum esse




</p></section><notes><section class="footnotes"><ul><li class="note" id="note_LCL154_240_1"><a class="footnoteCrossrefLink" href="#target_note_LCL154_240_1" title="Click to highlight in text"><sup class="lineRef">1</sup>utuntur <span class="italic">Müller</span>; utimur <span class="italic">Dav</span>.</a></li><script type="text/javascript">document.getElementById('note_LCL154_240_1').style.display = "none";</script></ul></section></notes></section>