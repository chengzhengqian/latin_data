<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Roscius, num aut ipse aut pro eo Lanuvium totum mentiebatur? Qui cum esset in cunabulis educareturque in Solonio, qui est campus agri Lanuvini, noctu lumine apposito experrecta nutrix animadvertit puerum dormientem circumplicatum serpentis amplexu. Quo aspectu exterrita clamorem sustulit. Pater autem Rosci ad haruspices rettulit, qui responderunt nihil illo puero clarius, nihil nobilius fore. Atque hanc speciem Pasiteles<a class="footnoteLink" href="#note_LCL154_310_1" id="target_note_LCL154_310_1"><sup>1</sup></a> caelavit argento et noster expressit Archias versibus.</p>
<p>â€œQuid igitur expectamus? an dum in foro nobiscum di immortales, dum in viis versentur, dum domi? qui quidem ipsi se nobis non offerunt, vim autem suam longe lateque diffundunt, quam tum terrae cavernis includunt, tum hominum naturis implicant. Nam terrae vis Pythiam Delphis incitabat, naturae Sibyllam. Quid enim? non videmus quam sint varia terrarum genera? ex quibus et mortifera quaedam pars est, ut et Ampsancti in Hirpinis et in Asia Plutonia, quae vidimus, et sunt partes agrorum aliae pestilentes, aliae salubres, aliae, quae acuta ingenia gignant, aliae, quae retusa; quae omnia fiunt et ex caeli varietate et ex disparili <span class="br"></span><span class="lineNumber">80</span><span class="br"></span>aspiratione terrarum. Fit etiam saepe specie quadam, saepe vocum gravitate et cantibus ut pellantur





</p></section><notes><section class="footnotes"><ul><li class="note" id="note_LCL154_310_1"><a class="footnoteCrossrefLink" href="#target_note_LCL154_310_1" title="Click to highlight in text"><sup class="lineRef">1</sup>Pasiteles <span class="italic">Winckelman</span>; Praxiteles <span class="italic"><span class="sc">mss</span></span>.</a></li><script type="text/javascript">document.getElementById('note_LCL154_310_1').style.display = "none";</script></ul></section></notes></section>