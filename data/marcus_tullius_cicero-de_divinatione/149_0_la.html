<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

tamen divinum reperire possimus. Qualis autem ista mens est deorum, si neque ea nobis significant in somnis quae ipsi per nos intellegamus, neque ea quorum interpretes habere possimus? similes enim sunt dei, si ea nobis obiciunt, quorum nec scientiam neque explanatorem habeamus, tamquam si Poeni aut Hispani in senatu nostro loquerentur sine interprete. <span class="br"></span><span class="lineNumber">132</span><span class="br"></span>Iam vero quo pertinent obscuritates et aenigmata somniorum? intellegi enim a nobis di velle debebant ea quae nostra causa nos monerent. Quid? poëta nemo physicus obscurus? Illi<a class="footnoteLink" href="#note_LCL154_518_1" id="target_note_LCL154_518_1"><sup>1</sup></a> vero nimis etiam <span class="br"></span><span class="lineNumber">133</span><span class="br"></span>obscurus Euphorion; at non Homerus. Uter igitur melior? Valde Heraclitus obscurus, minime Democritus. Num igitur conferendi? Mea causa me mones, quod non intellegam. Quid me igitur mones? Ut si quis medicus aegroto imperet, ut sumat</p>
<blockquote><p>
<span class="line">terrigenam, herbigradam, domiportam, sanguine cassam,</span><span class="linebreak"></span>
</p></blockquote>
<p class="noindent">potius quam hominum more ‘cocleam’ diceret. Nam Pacuvianus Amphio</p>
<blockquote><p>
<span class="line">quadrupes tardigrada, agrestis, humilis, aspera,</span><span class="linebreak"></span>
<span class="line">capite brevi, cervice anguina, aspecta truci,</span><span class="linebreak"></span>
<span class="line">eviscerata, inanima, cum animali sono.</span><span class="linebreak"></span>
</p></blockquote>
<p class="noindent">Cum dixisset obscurius, tum Attici respondent:</p>
</section><notes><section class="footnotes"><ul><li class="note" id="note_LCL154_518_1"><a class="footnoteCrossrefLink" href="#target_note_LCL154_518_1" title="Click to highlight in text"><sup class="lineRef">1</sup>illi <span class="italic">Lambinus for</span> ille</a></li><script type="text/javascript">document.getElementById('note_LCL154_518_1').style.display = "none";</script></ul></section></notes></section>