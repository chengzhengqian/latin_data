<section class="div1 language" lang="la"><header><hgroup><h1>Cicero</h1></hgroup></header><section class="div2">
<blockquote><p>
<span class="line">quod fóre paratum est, íd summum exsuperát Iovem.</span><span class="linebreak"></span>
</p></blockquote>
<p class="noindent">Totum omnino fatum etiam Atellanio versu iure mihi esse irrisum videtur; sed in rebus tam severis non est iocandi locus. Concludatur igitur ratio: Si enim provideri nihil potest futurum esse eorum, quae casu fiunt, quia esse certa non possunt, divinatio nulla est; sin autem idcirco possunt provideri, quia certa sunt et fatalia, rursus divinatio nulla est; eam <span class="br"></span><span class="lineNumber">26</span><span class="br"></span>enim tu fortuitarum rerum esse dicebas. Sed haec fuerit nobis tamquam levis armaturae prima orationis excursio; nunc comminus agamus experiamurque, si possimus cornua commovere disputationis tuae.</p>
<p>XI. “Duo enim genera divinandi esse dicebas, unum ‘artificiosum,’ alterum ‘naturale.’ Artificiosum constare partim ex coniectura, partim ex observatione diuturna. Naturale quod animus arriperet aut exciperet extrinsecus ex divinitate, unde omnes animos haustos aut acceptos aut libatos haberemus. Artificiosae divinationis illa fere genera ponebas: extispicum eorumque qui ex fulguribus ostentisque praedicerent, tum augurum eorumque qui signis aut ominibus uterentur, omneque genus coniecturale <span class="br"></span><span class="lineNumber">27</span><span class="br"></span>in hoc fere genere ponebas. Illud autem naturale aut concitatione mentis edi et quasi fundi



</p></section><notes></notes></section>