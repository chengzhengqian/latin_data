<section class="div1 language" lang="la"><header><hgroup><h1>Cicero</h1></hgroup></header><section class="div2">
<blockquote><p>
<span class="line indent1"><span class="marginNote left partNote">XIII</span>Rite igitur veteres, quorum monumenta tenetis,</span><span class="linebreak"></span>
<span class="line">qui populos urbisque modo ac virtute regebant,</span><span class="linebreak"></span>
<span class="line">rite etiam vestri, quorum pietasque fidesque</span><span class="linebreak"></span>
<span class="line">praestitit et longe vicit sapientia cunctos,</span><span class="linebreak"></span>
<span class="line">praecipue coluere vigenti numine divos.</span><span class="linebreak"></span>
</p></blockquote>
<blockquote><p>
<span class="line indent1">Haec adeo penitus cura videre sagaci,</span><span class="linebreak"></span>
<span class="line">otia qui studiis laeti tenuere decoris,</span><span class="linebreak"></span>
<span class="line"><span class="br"></span><span class="lineNumber">22</span><span class="br"></span>inque Academia umbrifera nitidoque Lyceo</span><span class="linebreak"></span>
<span class="line">fuderunt claras fecundi pectoris artis.</span><span class="linebreak"></span>
<span class="line">e quibus ereptum primo iam a flore iuventae</span><span class="linebreak"></span>
<span class="line">te patria in media virtutum mole locavit.</span><span class="linebreak"></span>
<span class="line">tu tamen anxiferas curas requiete relaxas,</span><span class="linebreak"></span>
<span class="line">quod patriae vacat, id studiis nobisque sacrasti.</span><span class="linebreak"></span>
</p></blockquote>
<p>“Tu igitur animum poteris inducere contra ea quae a me disputantur de divinatione, dicere, qui et gesseris ea, quae gessisti, et ea, quae pronuntiavi, accuratissime scripseris?</p>
<p><span class="br"></span><span class="lineNumber">23</span><span class="br"></span>“Quid? quaeris, Carneades, cur haec ita fiant aut qua arte perspici possint? Nescire me fateor, evenire autem te ipsum dico videre. ‘Casu,’ inquis. Itane vero? quicquam potest casu esse factum, quod omnes habet in se numeros veritatis? Quattuor tali iacti casu Venerium efficiunt; num etiam centum



</p></section><notes></notes></section>