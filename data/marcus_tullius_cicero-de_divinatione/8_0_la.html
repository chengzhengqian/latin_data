<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Est enim vis et natura quaedam, quae tum observatis longo tempore significationibus, tum aliquo instinctu inflatuque divino futura praenuntiat.</p>
<p>VII. “Quare omittat urguere Carneades, quod faciebat etiam Panaetius requirens, Iuppiterne cornicem a laeva, corvum ab dextera, canere iussisset. Observata sunt haec tempore immenso et eventis<a class="footnoteLink" href="#note_LCL154_236_1" id="target_note_LCL154_236_1"><sup>1</sup></a> animadversa et notata. Nihil est autem quod non longinquitas temporum excipiente memoria prodendisque monumentis efficere atque assequi possit. <span class="br"></span><span class="lineNumber">13</span><span class="br"></span>Mirari licet quae sint animadversa a medicis herbarum genera, quae radicum ad morsus bestiarum, ad oculorum morbos, ad vulnera, quorum vim atque naturam ratio numquam explicavit, utilitate et ars est et inventor probatus.</p>
<p>“Age ea, quae quamquam ex alio genere sunt, tamen divinationi sunt similiora, videamus :</p>
<blockquote><p>
<span class="line">atque etiam ventos praemonstrat saepe futuros</span><span class="linebreak"></span>
<span class="line">inflatum mare, cum subito penitusque tumescit,</span><span class="linebreak"></span>
<span class="line">saxaque cana salis niveo spumata liquore</span><span class="linebreak"></span>
<span class="line">tristificas certant Neptuno reddere voces,</span><span class="linebreak"></span>
<span class="line">aut densus stridor cum celso e vertice montis</span><span class="linebreak"></span>
<span class="line">ortus adaugescit scopulorum saepe repulsus.<a class="footnoteLink" href="#note_LCL154_236_2" id="target_note_LCL154_236_2"><sup>2</sup></a></span><span class="linebreak"></span>
</p></blockquote>
<p>VIII. “Atque his rerum praesensionibus Prognostica tua referta sunt. Quis igitur elicere causas praesensionum potest? Etsi video Boëthum Stoicum esse conatum, qui hactenus aliquid egit, ut earum rationem rerum explicaret, quae in mari caelove</p>
</section><notes><section class="footnotes"><ul><li class="note" id="note_LCL154_236_1"><a class="footnoteCrossrefLink" href="#target_note_LCL154_236_1" title="Click to highlight in text"><sup class="lineRef">1</sup>et eventis <span class="italic">Müller</span>; et in significatione eventus <span class="italic"><span class="sc">mss</span></span>.</a></li><script type="text/javascript">document.getElementById('note_LCL154_236_1').style.display = "none";</script><li class="note" id="note_LCL154_236_2"><a class="footnoteCrossrefLink" href="#target_note_LCL154_236_2" title="Click to highlight in text"><sup class="lineRef">2</sup>saepe repulsus <span class="italic"><span class="sc">mss</span>., Müller</span>; saepe repulsu <span class="italic">Dav., Giese, who take</span> saepe <span class="italic">as adverb =</span> “with oft repulse from the rocks.”</a></li><script type="text/javascript">document.getElementById('note_LCL154_236_2').style.display = "none";</script></ul></section></notes></section>