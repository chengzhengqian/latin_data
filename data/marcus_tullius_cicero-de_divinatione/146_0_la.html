<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

est, quod abhorret etiam ab hominis constantia, Ita, si pleraque somnia aut ignorantur aut negleguntur, aut nescit hoc<a class="footnoteLink" href="#note_LCL154_512_1" id="target_note_LCL154_512_1"><sup>1</sup></a> deus aut frustra somniorum significatione utitur; sed horum neutrum in deum cadit; nihil igitur a deo somniis significari fatendum est.</p>
<p><span class="br"></span><span class="lineNumber">126</span><span class="br"></span>LXI. “Illud etiam requiro, cur, si deus ista visa nobis providendi causa dat, non vigilantibus potius det quam dormientibus? Sive enim externus et adventicius pulsus animos dormientium commovet, sive per se ipsi animi moventur, sive quae causa alia est cur secundum quietem aliquid videre, audire, agere videamur, eadem causa vigilantibus esse poterat ; idque si nostra causa di secundum quietem facerent, vigilantibus idem facerent, praesertim cum Chrysippus Academicos refellens permulto clariora et certiora esse dicat quae vigilantibus videantur quam quae somniantibus. Fuit igitur divina beneficentia dignius, cum consulerent nobis, clariora visa dare vigilantibus quam obscuriora per somnum. Quod quoniam non fit, somnia divina <span class="br"></span><span class="lineNumber">127</span><span class="br"></span>putanda non sunt. Iam vero quid opus est circumitione et amfractu, ut sit utendum interpretibus somniorum potius quam directo. Deus, siquidem nobis consulebat, ‘Hoc facito,’ ‘hoc ne feceris,’ diceret idque visum vigilanti potius quam dormienti daret.</p>
</section><notes><section class="footnotes"><ul><li class="note" id="note_LCL154_512_1"><a class="footnoteCrossrefLink" href="#target_note_LCL154_512_1" title="Click to highlight in text"><sup class="lineRef">1</sup>ea <span class="italic">Davies</span>.</a></li><script type="text/javascript">document.getElementById('note_LCL154_512_1').style.display = "none";</script></ul></section></notes></section>