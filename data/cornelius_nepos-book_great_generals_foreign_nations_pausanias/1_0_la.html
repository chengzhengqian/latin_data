<section class="div1 language" lang="la"><header><hgroup><h1>Cornelius Nepos</h1></hgroup></header>
<section class="div2">
<h2><span class="ac">IV. Pausanias</span></h2>
<p><span class="bold">1.</span> Pausanias Lacedaemonius magnus homo, sed varius in omni genere vitae fuit; nam ut virtutibus
<span class="br"></span><span class="lineNumber">2</span><span class="br"></span>eluxit, sic vitiis est obrutus. Huius illustrissimum est proelium apud Plataeas. Namque illo duce Mardonius, satrapes regius, natione Medus, regis gener, in primis omnium Persarum et manu fortis et consilii plenus, cum CC milibus peditum, quos viritim legerat, et XX equitum haud ita magna manu Graeciae fugatus est, eoque ipse dux cecidit
<span class="br"></span><span class="lineNumber">3</span><span class="br"></span>proelio. Qua victoria elatus, plurima miscere coepit et maiora concupiscere. Sed primum in eo est reprehensus, quod<a class="footnoteLink" href="#note_LCL467_46_1" id="target_note_LCL467_46_1"><sup>1</sup></a> ex praeda tripodem aureum Delphis posuisset epigrammate scripto,<a class="footnoteLink" href="#note_LCL467_46_2" id="target_note_LCL467_46_2"><sup>2</sup></a> in quo haec erat sententia: suo ductu barbaros apud Plataeas esse deletos eiusque victoriae ergo Apollini id<a class="footnoteLink" href="#note_LCL467_46_3" id="target_note_LCL467_46_3"><sup>3</sup></a> donum dedisse. Hos versus Lacedaemonii exsculpserunt neque aliud scripserunt quam nomina earum civitatum quarum auxilio Persae erant victi.</p>
<p><span class="bold">2.</span> Post id proelium eundem Pausaniam cum classe communi Cyprum atque Hellespontum miserunt,
ut ex iis regionibus barbarorum praesidia
<span class="br"></span><span class="lineNumber">2</span><span class="br"></span>depelleret. Pari felicitate in ea re usus, elatius se gerere coepit maioresque appetere res. Nam cum Byzantio expugnato cepisset complures Persarum







</p></section><notes><section class="footnotes"><ul><li class="note" id="note_LCL467_46_1"><a class="footnoteCrossrefLink" href="#target_note_LCL467_46_1" title="Click to highlight in text"><sup class="lineRef">1</sup>quod, <span class="italic">u and some inferior MSS.</span>; quod cum, <span class="italic">A B M P R</span>; cum, <span class="italic">Nipp.</span></a></li><script type="text/javascript">document.getElementById('note_LCL467_46_1').style.display = "none";</script><li class="note" id="note_LCL467_46_2"><a class="footnoteCrossrefLink" href="#target_note_LCL467_46_2" title="Click to highlight in text"><sup class="lineRef">2</sup>inscripto, <span class="italic">cod. Vat.</span> 3170, <span class="italic">Fleck.</span></a></li><script type="text/javascript">document.getElementById('note_LCL467_46_2').style.display = "none";</script><li class="note" id="note_LCL467_46_3"><a class="footnoteCrossrefLink" href="#target_note_LCL467_46_3" title="Click to highlight in text"><sup class="lineRef">3</sup>id, <span class="italic">added by Meck.</span></a></li><script type="text/javascript">document.getElementById('note_LCL467_46_3').style.display = "none";</script></ul></section></notes></section>