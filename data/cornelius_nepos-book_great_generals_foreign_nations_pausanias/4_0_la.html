<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

coargui posset, non putabant de tali tamque claro viro suspicionibus oportere iudicari et exspectandum,
dum se ipsa res aperiret.</p>
<p><span class="bold">4.</span> Interim Argilius quidam adulescentulus, quem puerum Pausanias amore venerio dilexerat, cum epistulam ab eo ad Artabazum accepisset eique in suspicionem venisset aliquid in ea de se esse scriptum,
quod nemo eorum redisset qui super tali causa<a class="footnoteLink" href="#note_LCL467_52_1" id="target_note_LCL467_52_1"><sup>1</sup></a> eodem missi erant, vincla epistulae laxavit signoque detracto cognovit, si pertulisset, sibi esse pereundum.
<span class="br"></span><span class="lineNumber">2</span><span class="br"></span>Erant in eadem epistula quae ad ea pertinebant
quae inter regem Pausaniamque convenerant. Has ille litteras ephoris tradidit.</p>
<p><span class="br"></span><span class="lineNumber">3</span><span class="br"></span>Non est praetereunda gravitas Lacedaemoniorum hoc loco; nam ne huius quidem indicio impulsi sunt ut Pausaniam comprehenderent, neque prius vim adhibendam putaverunt, quam se ipse indicasset. Itaque huic indici quid fieri vellent praeceperunt.
<span class="br"></span><span class="lineNumber">4</span><span class="br"></span>Fanum Neptuni est Taenari, quod violari nefas putant Graeci. Eo ille index<a class="footnoteLink" href="#note_LCL467_52_2" id="target_note_LCL467_52_2"><sup>2</sup></a> confugit in araque consedit. Hanc iuxta locum fecerunt sub terra, ex quo posset exaudiri, si quis quid loqueretur cum
<span class="br"></span><span class="lineNumber">5</span><span class="br"></span>Argilio. Huc ex ephoris quidam descenderunt. Pausanias ut audivit Argilium confugisse in aram, perturbatus venit eo. Quem cum supplicem dei videret in ara sedentem, quaerit causae quid sit





</p></section><notes><section class="footnotes"><ul><li class="note" id="note_LCL467_52_1"><a class="footnoteCrossrefLink" href="#target_note_LCL467_52_1" title="Click to highlight in text"><sup class="lineRef">1</sup>(cum) suber(a)t ali(qua) causa, <span class="italic">Wagner.</span></a></li><script type="text/javascript">document.getElementById('note_LCL467_52_1').style.display = "none";</script><li class="note" id="note_LCL467_52_2"><a class="footnoteCrossrefLink" href="#target_note_LCL467_52_2" title="Click to highlight in text"><sup class="lineRef">2</sup>index, <span class="italic">omitted hy Heerwagen.</span></a></li><script type="text/javascript">document.getElementById('note_LCL467_52_2').style.display = "none";</script></ul></section></notes></section>