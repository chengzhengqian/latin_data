<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>etiam cultum vestitumque mutavit. Apparatu regio utebatur, veste Medica; satellites Medi et Aegyptii sequebantur; epulabatur more Persarum luxuriosius
<span class="br"></span><span class="lineNumber">3</span><span class="br"></span>quam qui aderant perpeti possent; aditum petentibus conveniundi non dabat, superbe respondebat, crudeliter imperabat. Spartam redire nolebat; Colonas,
qui locus in agro Troade est, se contulerat; ibi consilia cum patriae tum sibi inimica capiebat.</p>
<p><span class="br"></span><span class="lineNumber">4</span><span class="br"></span>Id postquam Lacedaemonii rescierunt, legatos cum clava ad eum miserunt, in qua more illorum erat scriptum: nisi domum reverteretur, se capitis eum
<span class="br"></span><span class="lineNumber">5</span><span class="br"></span>damnaturos. Hoc nuntio commotus, sperans se etiam tum pecunia et potentia instans periculum posse depellere, domum rediit. Huc ut venit, ab ephoris in vincla publica est coniectus; licet enim legibus eorum cuivis ephoro hoc facere regi. Hinc tamen se expedivit, neque eo magis carebat suspicione;
nam opinio manebat eum cum rege habere societatem.</p>
<p><span class="br"></span><span class="lineNumber">6</span><span class="br"></span>Est genus quoddam hominum quod Hilotae vocatur,
quorum magna multitudo agros Lacedaemoniorum
colit servorumque munere fungitur. Hos
<span class="br"></span><span class="lineNumber">7</span><span class="br"></span>quoque sollicitare spe libertatis existimabatur. Sed quod harum rerum nullum erat apertum crimen quo


</p></section><notes></notes></section>