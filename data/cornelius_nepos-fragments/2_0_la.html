<section class="div1 language" lang="la"><header><hgroup><h1>Cornelius Nepos</h1></hgroup></header><p class="noindent">

videtur, sed si liceat re publica salva ea persequi. Sed quatenus id fieri non potest, multo tempore multisque partibus inimici nostri non peribunt, atque uti nunc sunt erunt potius quam res publica profligetur atque pereat.</p>
<p>Eadem alio loco.</p>
<p>2. Verbis conceptis deierare ausim, praeterquam qui Tiberium Gracchum necarunt, neminem inimicum<a class="footnoteLink" href="#note_LCL467_328_1" id="target_note_LCL467_328_1"><sup>1</sup></a> tantum molestiae tantumque laboris, quantum te ob has res, mihi tradidisse; quem oportebat omnium eorum<a class="footnoteLink" href="#note_LCL467_328_2" id="target_note_LCL467_328_2"><sup>2</sup></a> quos antehac habui liberos partis<a class="footnoteLink" href="#note_LCL467_328_3" id="target_note_LCL467_328_3"><sup>3</sup></a> tolerare atque curare ut quam minimum sollicitudinis in senecta haberem, utique quaecumque ageres, ea velles maxime mihi placere atque uti nefas haberes rerum maiorum adversum meam sententiam quicquam facere, praesertim mihi cui parva pars vitae superest. Ne id quidem tam breve spatium potest opitulari, quin et mihi adversere et rem publicam profliges? Denique quae pausa erit? ecquando desinet familia nostra insanire? ecquando modus ei rei haberi poterit? ecquando desinemus et habentes
et praebentes molestiis insistere?<a class="footnoteLink" href="#note_LCL467_328_4" id="target_note_LCL467_328_4"><sup>4</sup></a> ecquando perpudescet miscenda atque perturbanda re publica? Sed si omnino id fieri non potest, ubi ego mortua ero, petito tribunatum; per me facito quod lubebit, cum ego non sentiam. Ubi mortua ero, parentabis mihi et invocabis deum parentem. In eo tempore non pudet te eorum deum preces expetere, quos vivos atque praesentes relictos atque desertos







</p><notes><section class="footnotes"><ul><li class="note" id="note_LCL467_328_1"><a class="footnoteCrossrefLink" href="#target_note_LCL467_328_1" title="Click to highlight in text"><sup class="lineRef">1</sup>inimicum, <span class="italic">omitted by Gif.</span>(?).</a></li><script type="text/javascript">document.getElementById('note_LCL467_328_1').style.display = "none";</script><li class="note" id="note_LCL467_328_2"><a class="footnoteCrossrefLink" href="#target_note_LCL467_328_2" title="Click to highlight in text"><sup class="lineRef">2</sup>meorum, <span class="italic">Roth.</span></a></li><script type="text/javascript">document.getElementById('note_LCL467_328_2').style.display = "none";</script><li class="note" id="note_LCL467_328_3"><a class="footnoteCrossrefLink" href="#target_note_LCL467_328_3" title="Click to highlight in text"><sup class="lineRef">3</sup>partis eorum, <span class="italic">MSS.; omitted in ed. of Savaro.</span></a></li><script type="text/javascript">document.getElementById('note_LCL467_328_3').style.display = "none";</script><li class="note" id="note_LCL467_328_4"><a class="footnoteCrossrefLink" href="#target_note_LCL467_328_4" title="Click to highlight in text"><sup class="lineRef">4</sup>insistere, <span class="italic">Nipp.;</span> desistere, <span class="italic">MSS.</span></a></li><script type="text/javascript">document.getElementById('note_LCL467_328_4').style.display = "none";</script></ul></section></notes></section>