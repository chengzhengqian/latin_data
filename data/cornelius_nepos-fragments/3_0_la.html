<section class="div1 language" lang="la"><header><hgroup><h1>Cornelius Nepos</h1></hgroup></header><p class="noindent">

habueris? Ne ille sirit Iuppiter te ea perseverare nec tibi tantam dementiam venire in animum. Et si perseveras, vereor ne in omnem vitam tantum laboris culpa tua recipias uti in nullo tempore tute tibi placere possis.</p>
<p><span class="bold">2.</span> Cornelius Nepos in libro De Historicis Latinis de laude Ciceronis.<a class="footnoteLink" href="#note_LCL467_330_1" id="target_note_LCL467_330_1"><sup>1</sup></a></p>
<p>1. Non ignorare debes unum hoc genus Latinarum litterarum adhuc non modo non respondere Graeciae, sed omnino rude atque inchoatum morte Ciceronis relictum. Ille enim fuit unus qui potuerit et etiam debuerit historiam digna voce pronuntiare, quippe qui oratoriam eloquentiam rudem a maioribus acceptam perpoliverit, philosophiam ante eum incomptam Latinam sua confirmarit<a class="footnoteLink" href="#note_LCL467_330_2" id="target_note_LCL467_330_2"><sup>2</sup></a> oratione. Ex quo dubito, interitu eius utrum res publica an historia magis doleat.</p>
<p>Idem.</p>
<p>2. Locuples ac divina natura, quo maiorem sui pareret admirationem ponderatioraque sua essent beneficia, neque uni omnia dare nec rursus cuiquam omnia voluit negare.</p>
<p><span class="bold">3.</span> Nepos Cornelius ad . . . Ciceronem ita scribit.<a class="footnoteLink" href="#note_LCL467_330_3" id="target_note_LCL467_330_3"><sup>3</sup></a> Tantum abest ut ego magistram esse putem vitae philosophiam beataeque vitae perfectricem, ut nullis magis existimem opus esse magistros vivendi quam plerisque qui in ea disputanda versantur. Video enim magnam partem eorum qui in schola de pudore et continentia praecipiant argutissime, eosdem in omnium ibidinum cupiditatibus vivere.<a class="footnoteLink" href="#note_LCL467_330_4" id="target_note_LCL467_330_4"><sup>4</sup></a></p>
<notes><section class="footnotes"><ul><li class="note" id="note_LCL467_330_1"><a class="footnoteCrossrefLink" href="#target_note_LCL467_330_1" title="Click to highlight in text"><sup class="lineRef">1</sup><span class="italic">On the first page of Cod. Guelferbytanus Gudianus,</span> 278, <span class="italic">saec. xiii, of Cicero’s</span> “<span class="italic">Philippics.</span>”<span class="italic">Apparently formed part of the preface of the book</span> “<span class="italic">De Historicis Latinis.</span>”</a></li><script type="text/javascript">document.getElementById('note_LCL467_330_1').style.display = "none";</script><li class="note" id="note_LCL467_330_2"><a class="footnoteCrossrefLink" href="#target_note_LCL467_330_2" title="Click to highlight in text"><sup class="lineRef">2</sup>confirmarit, <span class="italic">Lieberkühn;</span> confirmavit, <span class="italic">MSS.</span></a></li><script type="text/javascript">document.getElementById('note_LCL467_330_2').style.display = "none";</script><li class="note" id="note_LCL467_330_3"><a class="footnoteCrossrefLink" href="#target_note_LCL467_330_3" title="Click to highlight in text"><sup class="lineRef">3</sup><span class="italic">Lactantius,</span> Inst. <span class="italic">Div.</span> iii. 15. 10.</a></li><script type="text/javascript">document.getElementById('note_LCL467_330_3').style.display = "none";</script><li class="note" id="note_LCL467_330_4"><a class="footnoteCrossrefLink" href="#target_note_LCL467_330_4" title="Click to highlight in text"><sup class="lineRef">4</sup><span class="italic">See for other brief quotations Suetonius and Gellius, Index, s.v. Cornelius Nepos.</span></a></li><script type="text/javascript">document.getElementById('note_LCL467_330_4').style.display = "none";</script></ul></section></notes></section>