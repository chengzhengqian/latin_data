<section class="div1 language" lang="la"><header><hgroup><h1>Plautus</h1></hgroup></header>
<div class="sp inline"><p class="lineGroup"><span class="line"><span class="speaker"><span class="sc">gel</span></span> enim uero, Gelasime, opinor prouenisti futtile,</span><span class="linebreak"></span>
<span class="line">si neque ille adest neque hic qui uenit quicquam</span><span class="linebreak"></span>
<span class="line indent2">subuenit.</span><span class="linebreak"></span>
<span class="line"><span class="br"></span><span class="lineNumber">400</span><span class="br"></span>ibo intro ad libros et discam de dictis melioribus;</span><span class="linebreak"></span>
<span class="line">nam ni illos homines expello, ego occidi planissume.</span><span class="linebreak"></span></p></div>
<span class="label">ACTVS III</span>
<span class="label"><span class="sc">iii</span>. i: <span class="sc">epignomvs. Stichvs</span></span>
<div class="sp inline"><p class="lineGroup"><span class="line"><span class="speaker"><span class="sc">epi</span></span> quom bene re gesta saluos conuortor domum,</span><span class="linebreak"></span>
<span class="line">Neptuno gratis habeo et Tempestatibus;</span><span class="linebreak"></span>
<span class="line">simul Mercurio, qui me in mercimoniis</span><span class="linebreak"></span>
<span class="line"><span class="br"></span><span class="lineNumber">405</span><span class="br"></span>iuuit lucrisque quadruplicauit rem meam.</span><span class="linebreak"></span>
<span class="line">olim quos abiens affeci aegrimonia,</span><span class="linebreak"></span>
<span class="line">eos nunc laetantis faciam aduentu meo.</span><span class="linebreak"></span>
<span class="line">nam iam Antiphonem conueni affinem meum</span><span class="linebreak"></span>
<span class="line">cumque eo reueni ex inimicitia in gratiam.</span><span class="linebreak"></span>
<span class="line"><span class="br"></span><span class="lineNumber">410</span><span class="br"></span>uidete, quaeso, quid potest pecunia:</span><span class="linebreak"></span>
<span class="line">quoniam bene gesta re rediisse me uidet</span><span class="linebreak"></span>
<span class="line">magnasque apportauisse diuitias domum,</span><span class="linebreak"></span>
<span class="line">sine aduocatis ibidem in cercuro in stega</span><span class="linebreak"></span>
<span class="line">in amicitiam atque in gratiam conuortimus.</span><span class="linebreak"></span>
<span class="line"><span class="br"></span><span class="lineNumber">415</span><span class="br"></span>et is hodie apud me cenat et frater meus;</span><span class="linebreak"></span>
<span class="line">nam heri ambo in uno portu fuimus, sed mea</span><span class="linebreak"></span>
<span class="line">hodie soluta est nauis aliquanto prius.</span><span class="linebreak"></span>
<span class="line">age abduce hasce intro quas mecum adduxi, Stiche.</span><span class="linebreak"></span></p></div>
<div class="sp inline"><p class="lineGroup"><span class="line"><span class="speaker"><span class="sc">sti</span></span> ere, si ego taceam seu loquar, scio scire te</span><span class="linebreak"></span>
<span class="line"><span class="br"></span><span class="lineNumber">420</span><span class="br"></span>quam multas tecum miserias mulcauerim.</span><span class="linebreak"></span>
<span class="line">nunc hunc diem unum ex illis multis miseriis</span><span class="linebreak"></span>
</p></div><notes></notes></section>