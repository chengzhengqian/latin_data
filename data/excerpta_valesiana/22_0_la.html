<section class="div1 language" lang="la"><header><hgroup><h1>Anonymi Valesiani Pars Posterior</h1></hgroup></header><section class="div2"><p class="noindent">

Cui papa Symmachus et cunctus senatus vel populus Romanus cum omni gaudio extra urbem occurrentes.</p>
<p>66. Deinde veniens ingressus urbem, venit ad senatum,
et ad Palmam populo allocutus, se omnia, deo iuvante, quod retro principes Romani ordinaverunt inviolabiliter servaturum promittit.</p>
<p>67. Per tricennalem triumphans populo ingressus palatium, exhibens Romanis ludos circensium. Donavit populo Romano et pauperibus annonas singulis annis, centum viginti milia modios, et ad restaurationem palatii, seu ad recuperationem moeniae civitatis singulis annis libras ducentas de arca vinaria dari praecepit.</p>
<p>68. Item Amalafrigdam germanam suam in matrimonium tradens regi Wandalorum Transimundo. Liberium praefectum praetorii, quem fecerat in initio regni sui, fecit patricium, et dedit ei successorem. Successit itaque in<a class="footnoteLink" href="#note_LCL331_550_1" id="target_note_LCL331_550_1"><sup>1</sup></a> administratione praefecturae Theodorus, filius Basili. Odoin comes eius insidiabatur ei.</p>
<p>69. Dum haec cognovisset, in palatio quod appellatur Sessorium caput eius amputari praecepit.





</p></section><notes><section class="footnotes"><ul><li class="note" id="note_LCL331_550_1"><a class="footnoteCrossrefLink" href="#target_note_LCL331_550_1" title="Click to highlight in text"><sup class="lineRef">1</sup><span class="italic">successit in,</span> added doubtfully by Momm. before <span class="italic">administratione;</span>
transtuli <span class="italic">in ad. praefecturae</span> after <span class="italic">itaque.</span></a></li><script type="text/javascript">document.getElementById('note_LCL331_550_1').style.display = "none";</script></ul></section></notes></section>