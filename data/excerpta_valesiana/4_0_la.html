<section class="div1 language" lang="la"><header><hgroup><h1>Anonymi Valesiani Pars Prior</h1></hgroup></header><section class="div2"><p class="noindent">

in supplicium persecutionis iniquissimae ad auctorem scelerati praecepti iustissima poena redeunte. Imperavit
annos XVIIII.</p>
<p><span class="bold">4.</span> 9. Severus Caesar ignobilis et moribus et natalibus, ebriosus et hoc Galerio amicus. Hunc ergo et Maximinum Caesares Galerius fecit, Constantino
nihil tale noscente. Huic Severo Pannoniae et Italiae urbes et Africae contigerunt. Quo casu<a class="footnoteLink" href="#note_LCL331_514_1" id="target_note_LCL331_514_1"><sup>1</sup></a> Maxentius factus est imperator; nam desertus Severus a suis fugit Ravennam.</p>
<p>10. Pro Maxentio filio evocatus illuc venit Herculius, qui per peiurium<a class="footnoteLink" href="#note_LCL331_514_2" id="target_note_LCL331_514_2"><sup>2</sup></a> Severum deceptum custodiae tradidit et captivi habitu in Urbem perduxit et in villa<a class="footnoteLink" href="#note_LCL331_514_3" id="target_note_LCL331_514_3"><sup>3</sup></a> publica Appiae viae tricensimo miliario custodiri fecit. Postea cum Galerius Italiam peteret, ille iugulatus est et deinde relatus ad octavum miliarium conditusque in Gallieni monumento.</p>
<p>11. Igitur Galerius sic ebriosus fuit, ut, cum iuberet temulentus ea quae facienda non essent, a praefecto admonitus, constituerit ne iussa eius aliquis post prandium faceret.</p>
<p>12. Interea Constantinus, apud Veronam victis ducibus tyranni, Romam petiit. Cum autem ad urbem Constantinus venisset, egressus ex urbe Maxentius campum supra Tiberim, in quo dimicaret, elegit. Ubi victus, fugatis omnibus suis, inter







</p></section><notes><section class="footnotes"><ul><li class="note" id="note_LCL331_514_1"><a class="footnoteCrossrefLink" href="#target_note_LCL331_514_1" title="Click to highlight in text"><sup class="lineRef">1</sup><span class="italic">casu,</span> Momm.; <span class="italic">caesar,</span> B.</a></li><script type="text/javascript">document.getElementById('note_LCL331_514_1').style.display = "none";</script><li class="note" id="note_LCL331_514_2"><a class="footnoteCrossrefLink" href="#target_note_LCL331_514_2" title="Click to highlight in text"><sup class="lineRef">2</sup><span class="italic">peiurium</span>] B; <span class="italic">periurium,</span> edd.</a></li><script type="text/javascript">document.getElementById('note_LCL331_514_2').style.display = "none";</script><li class="note" id="note_LCL331_514_3"><a class="footnoteCrossrefLink" href="#target_note_LCL331_514_3" title="Click to highlight in text"><sup class="lineRef">3</sup><span class="italic">uilla</span>] Henr. Val.; <span class="italic">uia,</span> B.</a></li><script type="text/javascript">document.getElementById('note_LCL331_514_3').style.display = "none";</script></ul></section></notes></section>