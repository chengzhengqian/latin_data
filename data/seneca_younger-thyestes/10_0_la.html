<section class="div1 language" lang="la"><header><hgroup><h1>SENECA</h1></hgroup></header><div class="sp"></div><div class="sp"><span class="speaker"><span class="sc">satelles</span></span><p class="lineGroup">
<span class="line">Nefas nocere vel malo fratri puta.</span><span class="linebreak"></span>
</p></div><div class="sp"><span class="speaker"><span class="sc">atreus</span></span><p class="lineGroup">
<span class="line"><span class="br"></span><span class="lineNumber">220</span><span class="br"></span>Fas est in illo quidquid in fratre est nefas.</span><span class="linebreak"></span>
<span class="line">quid enim reliquit crimine intactum aut ubi</span><span class="linebreak"></span>
<span class="line">sceleri pepercit? coniugem stupro abstulit</span><span class="linebreak"></span>
<span class="line">regnumque furto; specimen antiquum imperi</span><span class="linebreak"></span>
<span class="line">fraude est adeptus, fraude turbavit domum.</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>Est Pelopis altis nobile in stabulis pecus,</span><span class="linebreak"></span>
<span class="line">arcanus aries, ductor opulenti gregis,</span><span class="linebreak"></span>
<span class="line">cuius per omne corpus effuso coma</span><span class="linebreak"></span>
<span class="line">dependet auro, cuius e tergo novi</span><span class="linebreak"></span>
<span class="line">aurata reges sceptra Tantalici gerunt;</span><span class="linebreak"></span>
<span class="line"><span class="br"></span><span class="lineNumber">230</span><span class="br"></span>possessor huius regnat, hunc tantae domus</span><span class="linebreak"></span>
<span class="line">fortuna sequitur. tuta seposita sacer</span><span class="linebreak"></span>
<span class="line">in parte carpit prata, quae claudit lapis</span><span class="linebreak"></span>
<span class="line">fatale saxeo pascuum muro tegens.</span><span class="linebreak"></span>
<span class="line">hunc facinus ingens ausus assumpta in scelus</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>consorte nostri perfidus thalami avehit.</span><span class="linebreak"></span>
<span class="line">Hinc omne cladis mutuae fluxit malum:</span><span class="linebreak"></span>
<span class="line">per regna trepidus exul erravi mea,</span><span class="linebreak"></span>
<span class="line">pars nulla nostri tuta ab insidiis vacat,</span><span class="linebreak"></span>
<span class="line">corrupta coniunx, imperi quassa est fides,</span><span class="linebreak"></span>
<span class="line"><span class="br"></span><span class="lineNumber">240</span><span class="br"></span>domus aegra, dubius sanguis; est certi nihil</span><span class="linebreak"></span>
<span class="line">nisi frater hostis. quid stupes? tandem incipe</span><span class="linebreak"></span>
<span class="line">animosque sume. Tantalum et Pelopem aspice;</span><span class="linebreak"></span>
<span class="line">ad haec manus exempla poscuntur meae.</span><span class="linebreak"></span>
<span class="line">Profare, dirum qua caput mactem via.</span><span class="linebreak"></span>
</p></div><notes><section class="footnotes"><ul><li class="note text" id="note_LCL078_250_238"><sup class="lineRef">238</sup>nostri <span class="italic">A</span>: generis <span class="italic">E</span></li></ul></section></notes></section>