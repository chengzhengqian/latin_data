<section class="div1 language" lang="la"><header><hgroup><h1>SENECA</h1></hgroup></header><div class="sp"><p class="lineGroup">
<span class="line">scidit ore natos impio, sed nesciens,</span><span class="linebreak"></span>
<span class="line">sed nescientes.</span><span class="linebreak"></span>
</p></div><div class="sp"><span class="speaker"><span class="sc">thyestes</span></span><p class="lineGroup">
<span class="line indent8">Clausa litoribus vagis</span><span class="linebreak"></span>
<span class="line">audite maria; vos quoque audite hoc scelus,</span><span class="linebreak"></span>
<span class="line"><span class="br"></span><span class="lineNumber">1070</span><span class="br"></span>quocumque, di, fugistis; audite inferi,</span><span class="linebreak"></span>
<span class="line">audite terrae. Noxque Tartarea gravis</span><span class="linebreak"></span>
<span class="line">et atra nube, vocibus nostris vaca:</span><span class="linebreak"></span>
<span class="line">tibi sum relictus, sola tu miserum vides,</span><span class="linebreak"></span>
<span class="line">etiam sine astris. vota non faciam improba,</span><span class="linebreak"></span>
<span class="line"><span class="br"></span><span class="lineNumber">1075</span><span class="br"></span>pro me nihil precaborâ€”et quid iam potest</span><span class="linebreak"></span>
<span class="line">pro me esse? vobis vota prospicient mea.</span><span class="linebreak"></span>
<span class="line indent1">Tu, summe caeli rector, aetheriae potens</span><span class="linebreak"></span>
<span class="line">dominator aulae, nubibus totum horridis</span><span class="linebreak"></span>
<span class="line">convolve mundum, bella ventorum undique</span><span class="linebreak"></span>
<span class="line"><span class="br"></span><span class="lineNumber">1080</span><span class="br"></span>committe et omni parte violentum intona,</span><span class="linebreak"></span>
<span class="line">manuque non qua tecta et immeritas domos</span><span class="linebreak"></span>
<span class="line">telo petis minore, sed qua montium</span><span class="linebreak"></span>
<span class="line">tergemina moles cecidit et qui montibus</span><span class="linebreak"></span>
<span class="line">stabant pares Gigantes, hac arma expedi</span><span class="linebreak"></span>
<span class="line"><span class="br"></span><span class="lineNumber">1085</span><span class="br"></span>ignesque torque. vindica amissum diem,</span><span class="linebreak"></span>
<span class="line">iaculare flammas, lumen ereptum polo</span><span class="linebreak"></span>
<span class="line">fulminibus exple. causa, ne dubites diu,</span><span class="linebreak"></span>
<span class="line">utriusque mala sit; si minus, mala sit mea:</span><span class="linebreak"></span>
<span class="line">me pete, trisulco flammeam telo facem</span><span class="linebreak"></span>
<span class="line"><span class="br"></span><span class="lineNumber">1090</span><span class="br"></span>per pectus hoc transmitte. si natos pater</span><span class="linebreak"></span>
<span class="line">humare et igni tradere extremo volo</span><span class="linebreak"></span>
<span class="line">ego sum cremandus. si nihil superos movet</span><span class="linebreak"></span>
<span class="line">nullumque telis impios numen petit,</span><span class="linebreak"></span>
</p></div><notes><section class="footnotes"><ul><li class="note text" id="note_LCL078_322_1074"><sup class="lineRef">1074</sup>etiam <span class="italic">Fitch</span>: tu quoque <span class="italic">EA</span></li></ul></section></notes></section>