<section class="div1 language" lang="la"><header><hgroup><h1>SENECA</h1></hgroup></header><div class="sp"><p class="lineGroup">
<span class="line">funere suorum. ne quid obstaret pudor,</span><span class="linebreak"></span>
<span class="line">dies recessit: perge dum caelum vacat.</span><span class="linebreak"></span>
<span class="line">utinam quidem tenere fugientes deos</span><span class="linebreak"></span>
<span class="line">possem et coactos trahere, ut ultricem dapem</span><span class="linebreak"></span>
<span class="line"><span class="br"></span><span class="lineNumber">895</span><span class="br"></span>omnes viderent. quod sat est, videat pater.</span><span class="linebreak"></span>
<span class="line">etiam die nolente discutiam tibi</span><span class="linebreak"></span>
<span class="line">tenebras, miseriae sub quibus latitant tuae.</span><span class="linebreak"></span>
<span class="line">nimis diu conviva securo iaces</span><span class="linebreak"></span>
<span class="line">hilarique vultu; iam satis mensis datum est</span><span class="linebreak"></span>
<span class="line"><span class="br"></span><span class="lineNumber">900</span><span class="br"></span>satisque Baccho: sobrio tanta ad mala</span><span class="linebreak"></span>
<span class="line">opus est Thyeste.</span><span class="linebreak"></span>
<span class="line indent10">Turba famularis, fores</span><span class="linebreak"></span>
<span class="line">templi relaxa, festa patefiat domus.</span><span class="linebreak"></span>
<span class="line">libet videre, capita natorum intuens</span><span class="linebreak"></span>
<span class="line">quos det colores, verba quae primus dolor</span><span class="linebreak"></span>
<span class="line"><span class="br"></span><span class="lineNumber">905</span><span class="br"></span>effundat aut ut spiritu expulso stupens</span><span class="linebreak"></span>
<span class="line">corpus rigescat. fructus hic operis mei est.</span><span class="linebreak"></span>
<span class="line">miserum videre nolo, sed dum fit miser.</span><span class="linebreak"></span>
<span class="line indent1">Aperta multa tecta conlucent face.</span><span class="linebreak"></span>
<span class="line">resupinus ipse purpurae atque auro incubat,</span><span class="linebreak"></span>
<span class="line"><span class="br"></span><span class="lineNumber">910</span><span class="br"></span>vino gravatum fulciens laeva caput.</span><span class="linebreak"></span>
<span class="line">eructat. o me caelitum excelsissimum,</span><span class="linebreak"></span>
<span class="line">regumque regem! vota transcendi mea.</span><span class="linebreak"></span>
<span class="line">satur est; capaci ducit argento merumâ€”</span><span class="linebreak"></span>
<span class="line">ne parce potu: restat etiamnunc cruor</span><span class="linebreak"></span>
<span class="line"><span class="br"></span><span class="lineNumber">915</span><span class="br"></span>tot hostiarum; veteris hunc Bacchi color</span><span class="linebreak"></span>
<span class="line">abscondet. hoc, hoc mensa claudatur scypho.</span><span class="linebreak"></span>
<span class="line">mixtum suorum sanguinem genitor bibat:</span><span class="linebreak"></span>
<span class="line">meum bibisset. ecce, iam cantus ciet</span><span class="linebreak"></span>
<span class="line">festasque voces, nec satis menti imperat.</span><span class="linebreak"></span>
</p></div><notes></notes></section>