<section class="div1 language" lang="la"><header><hgroup><h1>SENECA</h1></hgroup></header><div class="sp"><p class="lineGroup">
<span class="line">saltusque densos potius et mixtam feris</span><span class="linebreak"></span>
<span class="line">similemque vitam. clarus hic regni nitor</span><span class="linebreak"></span>
<span class="line"><span class="br"></span><span class="lineNumber">415</span><span class="br"></span>fulgore non est quod oculos falso auferat.</span><span class="linebreak"></span>
<span class="line">cum quod datur spectabis, et dantem aspice.</span><span class="linebreak"></span>
<span class="line">modo inter illa, quae putant cuncti aspera,</span><span class="linebreak"></span>
<span class="line">fortis fui laetusque. nunc contra in metus</span><span class="linebreak"></span>
<span class="line">revolvor: animus haeret ac retro cupit</span><span class="linebreak"></span>
<span class="line"><span class="br"></span><span class="lineNumber">420</span><span class="br"></span>corpus referre, moveo nolentem gradum.</span><span class="linebreak"></span>
</p></div><div class="sp"><span class="speaker"><span class="sc">tantalus</span></span><p class="lineGroup">
<span class="line">Pigro (quid hoc est?) genitor incessu stupet</span><span class="linebreak"></span>
<span class="line">vultumque versat seque in incerto tenet.</span><span class="linebreak"></span>
</p></div><div class="sp"><span class="speaker"><span class="sc">thyestes</span></span><p class="lineGroup">
<span class="line">Quid, anime, pendes, quidve consilium diu</span><span class="linebreak"></span>
<span class="line">tam facile torques? rebus incertissimis,</span><span class="linebreak"></span>
<span class="line"><span class="br"></span><span class="lineNumber">425</span><span class="br"></span>fratri atque regno, credis ac metuis mala</span><span class="linebreak"></span>
<span class="line">iam victa, iam mansueta, et aerumnas fugis</span><span class="linebreak"></span>
<span class="line">bene collocatas? esse iam miserum iuvat.</span><span class="linebreak"></span>
<span class="line">reflecte gressum, dum licet, teque eripe.</span><span class="linebreak"></span>
</p></div><div class="sp"><span class="speaker"><span class="sc">tantalus</span></span><p class="lineGroup">
<span class="line">Quae causa cogit, genitor, a patria gradum</span><span class="linebreak"></span>
<span class="line"><span class="br"></span><span class="lineNumber">430</span><span class="br"></span>referre visa? cur bonis tantis sinum</span><span class="linebreak"></span>
<span class="line">subducis? ira frater abiecta redit</span><span class="linebreak"></span>
<span class="line">partemque regni reddit et lacerae domus</span><span class="linebreak"></span>
<span class="line">componit artus teque restituit tibi.</span><span class="linebreak"></span>
</p></div><div class="sp"><span class="speaker"><span class="sc">thyestes</span></span><p class="lineGroup">
<span class="line">Causam timoris ipse quam ignoro exigis.</span><span class="linebreak"></span>
<span class="line"><span class="br"></span><span class="lineNumber">435</span><span class="br"></span>nihil timendum video, sed timeo tamen.</span><span class="linebreak"></span>
<span class="line">placet ire, pigris membra sed genibus labant,</span><span class="linebreak"></span>
<span class="line">alioque quam quo nitor abductus feror.</span><span class="linebreak"></span>
</p></div><notes></notes></section>