<section class="div1 language" lang="la"><header><hgroup><h1>Plautus</h1></hgroup></header><div class="sp"><p class="lineGroup">
<span class="line">tuquidem antehac aliis solebas dare consilia mutua.</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>aliquid aliqua reperiundum est. sed ego cesso ire obuiam</span><span class="linebreak"></span>
<span class="line">adulescenti, ut quid negoti sit sciam. atque ipse illic est.</span><span class="linebreak"></span>
<span class="line">tristis est. cum Chaeribulo incedit aequali suo.</span><span class="linebreak"></span>
<span class="line">huc concedam, orationem unde horum placide persequar.</span><span class="linebreak"></span></p></div>
<span class="label"><span class="sc">i.</span> ii: <span class="sc">Stratippocles. Chaeribvlvs. Epidicvs</span></span>
<div class="sp"><span class="speaker sc">stra</span><p class="lineGroup"><span class="line">rem tibi sum elocutus omnem, Chaeribule, atque admodum</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>meorum maerorum atque amorum summam edictaui</span><span class="linebreak"></span>
<span class="line indent1">tibi.</span><span class="linebreak"></span>
</p></div>
<div class="sp"><span class="speaker sc">chae</span><p class="lineGroup"><span class="line">praeter aetatem et uirtutem stultus es, Stratippocles.</span><span class="linebreak"></span>
<span class="line">idne pudet te, quia captiuam genere prognatam bono</span><span class="linebreak"></span>
<span class="line">in praeda es mercatus? quis erit uitio qui id uortat tibi?</span><span class="linebreak"></span>
</p></div>
<div class="sp"><span class="speaker sc">stra</span><p class="lineGroup"><span class="line">qui inuident omnis inimicos mi illoc facto repperi;</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>at pudicitiae eius numquam nec uim nec uitium attuli.</span><span class="linebreak"></span>
<span class="line">chae iam istoc probior meo quidem animo es, quom in amore</span><span class="linebreak"></span>
<span class="line indent1">temperes.</span><span class="linebreak"></span>
</p></div>
<div class="sp"><span class="speaker sc">stra</span><p class="lineGroup"><span class="line">nihil agit qui diffidentem uerbis solatur suis;</span><span class="linebreak"></span>
<span class="line">is est amicus, qui in re dubia re iuuat, ubi re est opus.</span><span class="linebreak"></span>
</p></div>
<div class="sp"><span class="speaker sc">chae</span><p class="lineGroup"><span class="line">quid tibi me uis facere?</span><span class="linebreak"></span>
</p></div>
<div class="sp"><span class="speaker sc">stra</span><p class="lineGroup"><span class="line indent9">argenti dare quadraginta minas,</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>quod danistae detur, unde ego illud sumpsi faenore.</span><span class="linebreak"></span>
</p></div>
<div class="sp"><span class="speaker sc">chae</span><p class="lineGroup"><span class="line">si hercle haberem, &lt;pollicerer&gt;.</span><span class="linebreak"></span>
</p></div>
<div class="sp"><span class="speaker sc">stra</span><p class="lineGroup"><span class="line indent13">nam quid te igitur retulit</span><span class="linebreak"></span>
<span class="line">beneficum esse oratione, si ad rem auxilium emortuom</span><span class="linebreak"></span>
<span class="line indent1">est?</span><span class="linebreak"></span></p></div>
<notes><section class="footnotes"><ul><li class="note text" id="note_LCL061_342_111"><sup class="lineRef">111</sup>es meo quidem animo <span class="italic">P, transp. Bothe</span>, [es] m. q. a. <span class="italic">Mueller</span></li><li class="note text" id="note_LCL061_342_116"><sup class="lineRef">116</sup>pollicerer <span class="italic">add. Mueller</span></li></ul></section></notes></section>