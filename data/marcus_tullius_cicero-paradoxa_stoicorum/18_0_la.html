<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

si in amplissima familia natus sit, appellandum puto.</p>
<p>Atque ut in magna familia servorum<a class="footnoteLink" href="#note_LCL349_288_1" id="target_note_LCL349_288_1"><sup>1</sup></a> sunt alii lautiores ut sibi videntur servi sed tamen servi, atrienses ac topiarii, pari stultitia sunt quos signa quos tabulae quos caelatum argentum quos Corinthia opera<a class="footnoteLink" href="#note_LCL349_288_2" id="target_note_LCL349_288_2"><sup>2</sup></a> quos aedificia magnifica nimio opere delectant. Et ‘sumus,’ inquiunt, ‘civitatis principes.’ Vos vero ne conservorum quidem vestrorum principes <span class="br"></span><span class="lineNumber">37</span><span class="br"></span>estis; sed ut in familia qui tractant ista, qui tergunt qui ungunt qui verrunt qui spargunt, non honestissimum locum servitutis tenent, sic in civitate qui se istarum rerum cupiditatibus dediderunt ipsius servitutis locum paene infimum obtinent. ‘Magna,’ inquis, ‘bella gessi, magnis imperiis et provinciis praefui.’ Gere igitur animum laude dignum. Aetionis tabula te stupidum detinet aut signum aliquod Polycleti. Mitto unde sustuleris et quomodo habeas: intuentem te admirantem clamores tollentem cum video, servum te esse ineptiarum omnium iudico. <span class="br"></span><span class="lineNumber">38</span><span class="br"></span>‘Nonne igitur sunt ista festiva?’ Sint, nam nos quoque oculos eruditos habemus; sed obsecro te, ita venusta habeantur ista non ut vincula virorum sint sed ut oblectamenta puerorum. Quid enim censes? si L. Mummius aliquem istorum videret matellionem







</p></section><notes><section class="footnotes"><ul><li class="note" id="note_LCL349_288_1"><a class="footnoteCrossrefLink" href="#target_note_LCL349_288_1" title="Click to highlight in text"><sup class="lineRef">1</sup>servorum <span class="italic">Rackham:</span> stultorum <span class="italic">codd.</span></a></li><script type="text/javascript">document.getElementById('note_LCL349_288_1').style.display = "none";</script><li class="note" id="note_LCL349_288_2"><a class="footnoteCrossrefLink" href="#target_note_LCL349_288_2" title="Click to highlight in text"><sup class="lineRef">2</sup>aera<span class="italic">? Rackham.</span></a></li><script type="text/javascript">document.getElementById('note_LCL349_288_2').style.display = "none";</script></ul></section></notes></section>