<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

huic nihil potest esse certi, nihil quod exploratum habeat permansurum sibi unum diem. Eum tu hominem terreto, si quem eris nactus, istis mortis aut exilii minis; mihi vero quidquid acciderit in tam ingrata civitate ne recusanti quidem evenerit, non modo non repugnanti, Quid enim ego laboravi aut quid egi aut in quo evigilaverunt curae et cogitationes meae, si quidem nihil peperi tale nihil consecutus sum ut in<a class="footnoteLink" href="#note_LCL349_268_1" id="target_note_LCL349_268_1"><sup>1</sup></a> eo statu essem quem neque fortunae temeritas <span class="br"></span><span class="lineNumber">18</span><span class="br"></span>neque inimicorum labefactaret iniuria? Mortemne mihi minitaris ut omnino ab hominibus, an exilium ut ab improbis demigrandum sit? Mors terribilis est eis quorum cum vita omnia exstinguuntur, non eis quorum laus emori non potest, exilium autem illis quibus quasi circumscriptus est habitandi locus, non eis qui omnem orbem terrarum unam urbem esse ducunt. Te miseriae te aerumnae premunt omnes, qui te beatum qui florentem putas; tuae libidines te torquent, tu dies noctesque cruciaris, cui nec sat est quod est et id ipsum ne non sit diuturnum times; te conscientiae stimulant maleficiorum tuorum, te metus exanimant iudiciorum atque legum; quocumque aspexisti, ut furiae sic tuae tibi occurrunt iniuriae quae te respirare non sinunt.</p>
<p><span class="br"></span><span class="lineNumber">19</span><span class="br"></span>Quam ob rem ut improbo et stulto et inerti nemini bene esse potest, sic bonus vir et fortis et sapiens miser esse non potest. Nec vero cuius virtus moresque laudandi sunt eius non laudanda vita est, neque

</p></section><notes><section class="footnotes"><ul><li class="note" id="note_LCL349_268_1"><a class="footnoteCrossrefLink" href="#target_note_LCL349_268_1" title="Click to highlight in text"><sup class="lineRef">1</sup>ut in <span class="italic">Rackham:</span> ut <span class="italic">codd.</span></a></li><script type="text/javascript">document.getElementById('note_LCL349_268_1').style.display = "none";</script></ul></section></notes></section>