<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
sapientem virum fuisse memoriae traditum est. Sed tamen quaero ex te, quando verbis inter nos contendimus non pugnis, utrum de bonis est quaerendum quid baiuli atque operarii an quid homines doctissimi senserint? praesertim cum hac sententia non modo verior sed ne utilior quidem hominum vitae reperiri ulla possit. Quae vis enim est quae magis arceat homines ab improbitate omni quam si senserint nullum in delictis esse discrimen, aeque peccare se si privatis ac si magistratibus manus afferant, quamcumque in domum stuprum intulerint eamdem esse labem libidinis?</p>
<p><span class="br"></span><span class="lineNumber">24</span><span class="br"></span>‘Nihilne igitur interest’ (nam hoc dicet aliquis) ‘patrem quis enecet an servum?’ Nuda ista si ponas, iudicari qualia sint non facile possunt: patrem vita privare si per se scelus est, Saguntini qui parentes suos liberos emori quam servos vivere maluerunt parricidae fuerunt. Ergo et parenti nonnumquam adimi vita sine scelere potest et servo saepe sine iniuria non potest. Causa igitur haec non natura distinguit; quae quoniam utro accessit id fit propensius, si utroque <span class="br"></span><span class="lineNumber">25</span><span class="br"></span>adiuncta sit paria fiant necesse est. Illud tamen interest, quod in servo necando, si id fit iniuria, semel


</p></section><notes></notes></section>