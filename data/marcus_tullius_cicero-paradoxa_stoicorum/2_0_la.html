<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

dicendo fiat probabile, nihil tam horridum tam incultum quod non splendescat oratione et tamquam excolatur. Quod cum ita putarem, feci etiam audacius quam ille ipse de quo loquor. Cato enim dumtaxat de magnitudine animi de continentia de morte de omni laude virtutis de dis immortalibus de caritate patriae Stoice solet oratoriis ornamentis adhibitis dicere; ego tibi illa ipsa quae vix in gymnasiis et in otio Stoici probant ludens conieci in communes locos.
<span class="br"></span><span class="lineNumber">4</span><span class="br"></span>Quae quia sunt admirabilia contraque opinionem omnium (ab ipsis etiam παράδοξα appellantur), tentare volui possentne proferri in lucem, id est in forum, et ita dici ut probarentur, an alia quaedam esset erudita alia popularis oratio: eoque scripsi libentius quod mihi ista παράδοξα quae appellant maxime videntur esse Socratica longeque verissima.
<span class="br"></span><span class="lineNumber">5</span><span class="br"></span>Accipies igitur hoc parvum opusculum lucubratum his iam contractioribus noctibus, quoniam illud maiorum vigiliarum munus in tuo nomine apparuit, et degustabis genus exercitationum earum quibus uti consuevi, cum ea quae dicuntur in scholis θετικῶς ad nostrum hoc oratorioum transfero dicendi genus. Hoc tamen opus in acceptum ut referas nihil postulo;





</p></section><notes></notes></section>