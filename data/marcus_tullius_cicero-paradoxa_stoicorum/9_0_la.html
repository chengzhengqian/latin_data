<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

porro fugienda vita quae laudanda est; esset autem fugienda si esset misera. Quam ob rem quidquid est laudabile, idem et beatum et florens et expetendum videri debet.</p>
</section>
<section class="div2">
<h2><span class="ac">Paradoxon III</span></h2>
<p>Οτι ἴσα τὰ ἁμαρτήματα καὶ τὰ κατορθώματα.</p>
<p>Aequalia esse peccata et recte facta.</p>
<p><span class="br"></span><span class="lineNumber">20</span><span class="br"></span>‘Parva,’ inquis, ‘res est.’ At magna culpa; nec enim peccata rerum eventu sed vitiis hominum metienda sunt; in quo peccatur id potest aliud alio maius esse aut minus, ipsum quidem illud peccare quoquo verteris unum est. Auri navem evertat gubernator an paleae, in re aliquantulum, in gubernatoris inscitia nihil interest. Lapsa est libido in muliere ignota: dolor ad pauciores pertinet quam si petulans fuisset in aliqua generosa ac nobili virgine, peccavit vero nihilominus, si quidem est peccare tamquam transire lineas, quod cum feceris culpa commissa est; quam longe progrediare cum semel transieris, ad augendam culpam nihil pertinet. Peccare certe licet nemini; quod autem non licet, id hoc uno tenetur si arguitur non licere; id si nec maius nec minus umquam fieri


</p></section><notes></notes></section>