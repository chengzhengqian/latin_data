<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Potestne bonum cuiquam malo esse, aut potest quisquam in abundantia bonorum ipse esse non bonus? Atqui ista omnia talia videmus ut etiam improbi <span class="br"></span><span class="lineNumber">8</span><span class="br"></span>habeant et obsint probis. Quam ob rem licet irrideat si quis vult, plus apud me tamen vera ratio valebit quam vulgi opinio, neque ego umquam bona perdidisse dicam si qui pecus aut supellectilem amiserit, neque non saepe laudabo sapientem illum, Biantem ut opinor, qui numeratur in septem, cuius cum patriam Prienen cepisset hostis ceterique ita fugerent ut multa de suis rebus secum asportarent, cum esset admonitus a quodam ut idem ipse faceret, ‘Ego vero,’ inquit, ‘facio, nam omnia mecum porto mea.’ <span class="br"></span><span class="lineNumber">9</span><span class="br"></span>Ille haec ludibria fortunae ne sua quidem putavit quae nos appellamus etiam bona.</p>
<p>‘Quid est igitur,’ quaeret aliquis, ‘bonum?’ Si quod<a class="footnoteLink" href="#note_LCL349_260_1" id="target_note_LCL349_260_1"><sup>1</sup></a> recte fit et honeste et cum virtute id bene fieri vere dicitur, quod rectum et honestum et cum virtute est id solum opinor bonum.</p>
<p><span class="br"></span><span class="lineNumber">10</span><span class="br"></span>Sed haec videri possunt odiosiora cum lentius disputantur: vita atque factis illustranda sunt summorum virorum haec quae verbis subtilius quam satis est disputari videntur. Quaero enim a vobis num ullam cogitationem habuisse videantur ei qui hanc rempublicam tam praeclare fundatam nobis reliquerunt aut argenti ad avaritiam aut amoenitatum ad delectationem aut supellectilis ad delicias aut



</p></section><notes><section class="footnotes"><ul><li class="note" id="note_LCL349_260_1"><a class="footnoteCrossrefLink" href="#target_note_LCL349_260_1" title="Click to highlight in text"><sup class="lineRef">1</sup><span class="italic">Bentley:</span> quid <span class="italic">codd.</span></a></li><script type="text/javascript">document.getElementById('note_LCL349_260_1').style.display = "none";</script></ul></section></notes></section>