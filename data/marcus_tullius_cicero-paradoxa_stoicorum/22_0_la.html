<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">


Filiam quis habet? pecunia est opus; duas? maiore; plures? maiore etiam; si, ut aiunt Danao, quinquaginta sint filiae, tot dotes magnam quaerunt pecuniam! Quantum enim cuique opus est ad id accommodatur, ut ante dixi, divitiarum modus; qui igitur non filias plures sed innumerabiles cupiditates habet quae brevi tempore maximas copias exhaurire possint, hunc quo modo ego appellabo divitem cum <span class="br"></span><span class="lineNumber">45</span><span class="br"></span>ipse etiam egere se sentiat? Multi<a class="footnoteLink" href="#note_LCL349_296_1" id="target_note_LCL349_296_1"><sup>1</sup></a> te audierunt cum diceres neminem esse divitem nisi qui exercitum alere posset suis fructibus, quod populus Romanus tantis vectigalibus iampridem vix potest. Ergo hoc proposito numquam eris dives ante quam tibi ex tuis possessionibus tantum reficietur ut eo tueri sex legiones et magna equitum ac peditum auxilia possis. Iam fateris igitur non esse te divitem cui tantum desit ut expleas id quod exoptas; itaque istam paupertatem vel potius egestatem ac mendicitatem tuam <span class="br"></span><span class="lineNumber">46</span><span class="br"></span>numquam obscure tulisti. Nam ut eis qui honeste rem quaerunt mercaturis faciendis, operis dandis, publicis sumendis, intellegimus opus esse quaesito, sic qui videt domi tuae pariter accusatorum atque indicum consociatos greges, qui nocentes et pecuniosos reos eodem te actore corruptelam iudicii molientes, qui tuas mercedum pactiones in patrociniis, intercessiones pecuniarum in coitionibus candidatorum, dimissiones libertorum ad fenerandas diripiendasque




</p></section><notes><section class="footnotes"><ul><li class="note" id="note_LCL349_296_1"><a class="footnoteCrossrefLink" href="#target_note_LCL349_296_1" title="Click to highlight in text"><sup class="lineRef">1</sup>multi <span class="italic">Rackham:</span> multi ex, <span class="italic">aut</span> multa ex <span class="italic">codd.</span></a></li><script type="text/javascript">document.getElementById('note_LCL349_296_1').style.display = "none";</script></ul></section></notes></section>