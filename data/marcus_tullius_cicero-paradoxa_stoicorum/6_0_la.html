<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

corporibus suis intercludendum putaverunt, quid Africanus maior, quid minor, quid inter horum aetates interiectus Cato, quid innumerabiles aliiâ€”nam domesticis exemplis abundamus? cogitasse quidquam in vita sibi expetendum nisi quod laudabile esset et <span class="br"></span><span class="lineNumber">13</span><span class="br"></span>praeclarum videntur? Veniant igitur isti irrisores huius orationis ac sententiae, et iam vel ipsi iudicent utrum se eorum<a class="footnoteLink" href="#note_LCL349_264_1" id="target_note_LCL349_264_1"><sup>1</sup></a> alicuius qui marmoreis tectis ebore et auro fulgentibus qui signis qui tabulis qui caelato auro et argento qui Corinthiis operibus<a class="footnoteLink" href="#note_LCL349_264_2" id="target_note_LCL349_264_2"><sup>2</sup></a> abundant, an C. Fabricii qui nihil eorum habuit nihil habere voluit, similes esse malint.</p>
<p><span class="br"></span><span class="lineNumber">14</span><span class="br"></span>Atque haec quidem quae modo huc modo illuc transferuntur facile adduci solent ut in rebus bonis esse negent, illud arte tenent accurateque defendunt, voluptatem esse summum bonum. Quae quidem mihi vox pecudum videtur esse, non hominum. Tu, cum tibi sive deus sive mater ut ita dicam rerum omnium natura dederit animum quo nihil est praestantius neque divinius, sic te ipse abicies atque prosternes ut nihil inter te atque quadrupedem aliquam putes interesse? Quicquamne bonum est quod non <span class="br"></span><span class="lineNumber">15</span><span class="br"></span>eum qui id possidet meliorem facit? ut enim est quisque maxime boni particeps ita est laudabilis maxime, neque est ullum bonum de quo non is qui id habeat honeste possit gloriari. Quid autem est horum in voluptate? melioremne efficit aut laudabiliorem







</p></section><notes><section class="footnotes"><ul><li class="note" id="note_LCL349_264_1"><a class="footnoteCrossrefLink" href="#target_note_LCL349_264_1" title="Click to highlight in text"><sup class="lineRef">1</sup><span class="italic">Rackham:</span> horum <span class="italic">codd.</span></a></li><script type="text/javascript">document.getElementById('note_LCL349_264_1').style.display = "none";</script><li class="note" id="note_LCL349_264_2"><a class="footnoteCrossrefLink" href="#target_note_LCL349_264_2" title="Click to highlight in text"><sup class="lineRef">2</sup>aeribus<span class="italic">? Rackham.</span></a></li><script type="text/javascript">document.getElementById('note_LCL349_264_2').style.display = "none";</script></ul></section></notes></section>