<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

quia id salutare maxime esse iudicat, qui nihil dicit nihil facit nihil cogitat denique nisi libenter ac libere, cuius omnia consilia resque omnes quas gerit ab ipso proficiscuntur eodemque referuntur, nec est ulla res quae plus apud eum polleat quam ipsius voluntas atque iudicium? cui quidem etiam quae vim habere maximam dicitur fortuna ipsa cedit, si, ut sapiens poeta dixit, suis ea cuique fingitur moribus. Soli igitur hoc contingit sapienti ut nihil faciat invitus, <span class="br"></span><span class="lineNumber">35</span><span class="br"></span>nihil dolens, nihil coactus. Quod etsi ita esse pluribus verbis disserendum est, illud tamen et breve et confitendum est, nisi qui ita sit affectus esse liberum neminem. Servi igitur omnes improbi, servi! Nec hoc tam re est quam dictu inopinatum atque mirabile. Non enim ita dicunt eos esse servos ut mancipia quae sunt dominorum facta nexu aut aliquo iure civili; sed si servitus sit, sicut est, obedientia fracti animi et abiecti et arbitrio carentis suo, quis neget omnes leves omnes cupidos omnes denique improbos esse servos?</p>
<span class="br"></span><span class="lineNumber">\1</span><span class="br"></span><p>An ille mihi liber cui mulier imperat, cui leges imponit, praescribit iubet vetat quod videtur, qui nihil imperanti negare potest, nihil recusare audet? poscit, dandum est; vocat, veniendum; eiicit, abeundum; minatur, extimescendum. Ego vero istum non modo servum sed nequissimum servum, etiam


</p></section><notes></notes></section>