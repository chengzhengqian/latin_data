<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2><span class="ac">Paradoxon VI</span></h2>
<p>Ὅτι μόνος ὁ σοφὸς πλούσιος.</p>
<p>Solum sapientem esse divitem.</p>
<p><span class="br"></span><span class="lineNumber">42</span><span class="br"></span>Quae est ista in commemoranda pecunia tua tam insolens ostentatio? solusne tu dives? Pro di immortales! egone me audivisse aliquid et didicisse non gaudeam? Solusne dives? Quid si ne dives quidem? quid si pauper etiam? Quem enim intellegimus divitem, aut hoc verbum in quo homine ponimus? opinor in eo cui tanta possessio est ut ad liberaliter vivendum facile contentus sit, qui nihil <span class="br"></span><span class="lineNumber">43</span><span class="br"></span>quaerat nihil appetat nihil optet amplius. Animus oportet tuus te<a class="footnoteLink" href="#note_LCL349_294_1" id="target_note_LCL349_294_1"><sup>1</sup></a> iudicet divitem, non hominum sermo neque possessiones tuae. Nihil sibi deesse putat, nihil curat amplius, satiatus est aut contentus etiam pecunia? concedo, dives es. Sin autem propter aviditatem pecuniae nullum quaestum turpem putas (cum isti ordini ne honestus quidem possit esse ullus), si cotidie fraudas decipis poscis pacisceris aufers eripis, si socios spolias aerarium expilas, si testamenta amicorum exspectas aut ne exspectas quidem atque ipse supponis, haec utrum abundantis an egentis <span class="br"></span><span class="lineNumber">44</span><span class="br"></span>signa sunt? Animus hominis dives, non arca appellari solet: quamvis illa sit plena, dum te inanem videbo, divitem non putabo. Etenim ex eo quantum cuique satis est metiuntur homines divitiarum modum.

</p></section><notes><section class="footnotes"><ul><li class="note" id="note_LCL349_294_1"><a class="footnoteCrossrefLink" href="#target_note_LCL349_294_1" title="Click to highlight in text"><sup class="lineRef">1</sup>te <span class="italic">dett.:</span> se <span class="italic">cett.</span></a></li><script type="text/javascript">document.getElementById('note_LCL349_294_1').style.display = "none";</script></ul></section></notes></section>