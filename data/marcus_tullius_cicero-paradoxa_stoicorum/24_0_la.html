<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">


Maximo fratri partem suam concessit? haec profecto quae sunt summarum virtutum pluris aestimanda sunt quam illa quae sunt pecuniae. Quis igitur, si quidem ut quisque quod plurimi sit possideat ita ditissimus habendus sit, dubitet quin in virtute divitiae sint, quoniam nulla possessio, nulla vis auri et argenti pluris quam virtus aestimanda est?</p>
<p><span class="br"></span><span class="lineNumber">49</span><span class="br"></span>O di immortales! non intellegunt homines quam magnum vectigal sit parsimonia! venio enim iam ad sumptuosos, relinquo istum quaestuosum. Capit ille ex suis praediis sescenta sestertia, ego centena ex meis: illa aurata tecta in villis et sola marmorea facienti et signa tabulas supellectilem<a class="footnoteLink" href="#note_LCL349_300_1" id="target_note_LCL349_300_1"><sup>1</sup></a> vestem infinite concupiscenti non modo ad sumptum ille est fructus sed etiam ad fenus exiguus, ex meo tenui vectigali detractis sumptibus cupiditatis aliquid etiam redundabit. Uter igitur est divitior, cui deest an cui superat? qui eget an qui abundat? cuius possessio quo est maior eo plus requirit ad se tuendam, <span class="br"></span><span class="lineNumber">50</span><span class="br"></span>an quae suis se viribus sustinet? Sed quid ego de me loquor qui morum ac temporum vitio aliquantum etiam ipse fortasse in huius saeculi errore verser? Mâ€™ Manilius patrum nostrorum memoria (ne semper Curios et Luscinos loquamur) pauper tandem fuit? habuit enim aediculas in Carinis et fundum in Labicano. Nos igitur divitiores qui plura habemus?







</p></section><notes><section class="footnotes"><ul><li class="note" id="note_LCL349_300_1"><a class="footnoteCrossrefLink" href="#target_note_LCL349_300_1" title="Click to highlight in text"><sup class="lineRef">1</sup><span class="italic">Lambinus:</span> supellectilem et <span class="italic">codd.</span></a></li><script type="text/javascript">document.getElementById('note_LCL349_300_1').style.display = "none";</script></ul></section></notes></section>