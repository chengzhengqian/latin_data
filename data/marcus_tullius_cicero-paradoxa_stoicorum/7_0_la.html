<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

virum? an quisquam in potiundis voluptatibus gloriando se et praedicatione effert? Atqui si voluptas quae plurimorum patrociniis defenditur in rebus bonis habenda non est, eaque quo est maior eo magis mentem e sua sede et statu demovet, profecto nihil est aliud bene et beate vivere nisi honeste et recte vivere.</p>
</section>
<section class="div2">
<h2><span class="ac">Paradoxon II</span></h2>
<p>Ὅτι αὐτάρκης ἡ ἀρετὴ πρὸς εὐδαιμονίαν.</p>
<p>In quo virtus sit ei nihil deesse ad beate vivendum.</p>
<p><span class="br"></span><span class="lineNumber">16</span><span class="br"></span>Nec vero ego M. Regulum aerumnosum nec infelicem nec miserum umquam putavi; non enim magnitudo animi eius excruciabatur a Poenis, non gravitas non fides non constantia non ulla virtus, non denique animus ipse, qui tot virtutum praesidio tantoque comitatu, cum corpus eius caperetur, capi certe ipse non potuit. C. vero Marium vidimus, qui mihi secundis in<a class="footnoteLink" href="#note_LCL349_266_1" id="target_note_LCL349_266_1"><sup>1</sup></a> rebus unus ex fortunatis hominibus, in<a class="footnoteLink" href="#note_LCL349_266_1" id="target_note_LCL349_266_1"><sup>1</sup></a> adversis unus ex summis viris videbatur, quo beatius esse mortali nihil potest.</p>
<p><span class="br"></span><span class="lineNumber">17</span><span class="br"></span>Nescis, insane, nescis quantas vires virtus habeat; nomen tantum virtutis usurpas, quid ipsa valeat ignoras. Nemo potest non beatissimus esse qui est totus aptus ex sese quique in se uno sua ponit omnia; cui spes omnis et ratio et cogitatio pendet ex fortuna,



</p></section><notes><section class="footnotes"><ul><li class="note" id="note_LCL349_266_1"><a class="footnoteCrossrefLink" href="#target_note_LCL349_266_1" title="Click to highlight in text"><sup class="lineRef">1</sup>in <span class="italic">bis om. nonnulli.</span></a></li><script type="text/javascript">document.getElementById('note_LCL349_266_1').style.display = "none";</script></ul></section></notes></section>