<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2><span class="ac">Paradoxon IV</span></h2>
<p>Οτι πᾶς ἄφρων μαίνεται.</p>
<p>Omnem stultum insanire.</p>
<p><span class="br"></span><span class="lineNumber">27</span><span class="br"></span>Ego vero te non stultum, ut saepe, non improbum, ut semper, sed dementem esse et insanire<a class="footnoteLink" href="#note_LCL349_278_1" id="target_note_LCL349_278_1"><sup>1</sup></a> . . . rebus ad victum necessariis esse invictum potest, sapientis animus magnitudine consilii, tolerantia fortunae, rerum humanarum contemptione, virtutibus denique omnibus ut moenibus septus, vincetur et expugnabitur? Qui ne civitate quidem pelli potest. Quae est enim civitas? omnisne conventus etiam ferorum et immanium? omnisne etiam fugitivorum ac latronum congregata unum in locum multitudo? Certe negabis. Non igitur erat illa tum civitas cum leges in ea nihil valebant, cum iudicia iacebant, cum mos patrius occiderat, cum ferro pulsis magistratibus senatus nomen in republica non erat; praedonum ille concursus et te duce latrocinium in foro constitutum et reliquiae coniurationis a Catilinae furiis ad tuum scelus furoremque conversae non civitas erat. <span class="br"></span><span class="lineNumber">28</span><span class="br"></span>Itaque pulsus ego civitate non sum quae nulla erat: arcessitus in civitatem sum, cum esset in republica consul qui tum nullus fuerat, esset senatus qui tum occiderat, esset consensus populi liberi, esset iuris





</p></section><notes><section class="footnotes"><ul><li class="note" id="note_LCL349_278_1"><a class="footnoteCrossrefLink" href="#target_note_LCL349_278_1" title="Click to highlight in text"><sup class="lineRef">1</sup>esse et insanire . . . <span class="italic">Rackham:</span> insanire (<span class="italic">aut erasa</span>) <span class="italic">codd.</span></a></li><script type="text/javascript">document.getElementById('note_LCL349_278_1').style.display = "none";</script></ul></section></notes></section>