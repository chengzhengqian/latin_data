<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

potest, quoniam in eo est peccatum si non licuit, quod semper unum et idem est, quae ex eo peccata <span class="br"></span><span class="lineNumber">21</span><span class="br"></span>nascuntur aequalia sint oportet. Quod si virtutes pares sunt inter se, paria esse etiam vitia necesse est; atqui pares esse virtutes nec bono viro meliorem nec temperante temperantiorem nec forti fortiorem nec sapiente sapientiorem posse fieri facillime potest perspici. An virum bonum dices qui depositum nullo teste cum lucrari impune posset auri pondo decem reddiderit, si idem in decem milibus<a class="footnoteLink" href="#note_LCL349_272_1" id="target_note_LCL349_272_1"><sup>1</sup></a> non<a class="footnoteLink" href="#note_LCL349_272_2" id="target_note_LCL349_272_2"><sup>2</sup></a> fecerit? aut temperantem qui se in aliqua libidine continuerit, <span class="br"></span><span class="lineNumber">22</span><span class="br"></span>in aliqua effuderit? Una virtus est consentiens cum ratione et perpetua constantia, nihil huc addi potest quo magis virtus sit, nihil demi ut virtutis nomen relinquatur. Etenim si benefacta recte facta sunt et nihil recto rectius, certe ne bono quidem melius quicquam inveniri potest. Sequitur igitur ut etiam vitia sint paria, si quidem pravitates animi recte vitia dicuntur. Atqui quoniam pares virtutes sunt, recte facta quando a virtutibus proficiscuntur paria esse debent, itemque peccata quoniam ex vitiis manant sint aequalia necesse est.</p>
<p><span class="br"></span><span class="lineNumber">23</span><span class="br"></span>‘A philosophis,’ inquis, ‘ista sumis.’ Metuebam ne a lenonibus diceres. ‘Socrates disputabat isto modo.’ Bene hercle narras, nam istum doctum et




</p></section><notes><section class="footnotes"><ul><li class="note" id="note_LCL349_272_1"><a class="footnoteCrossrefLink" href="#target_note_LCL349_272_1" title="Click to highlight in text"><sup class="lineRef">1</sup><span class="italic">Manutius:</span> milibus pondo auri <span class="italic">codd.</span></a></li><script type="text/javascript">document.getElementById('note_LCL349_272_1').style.display = "none";</script><li class="note" id="note_LCL349_272_2"><a class="footnoteCrossrefLink" href="#target_note_LCL349_272_2" title="Click to highlight in text"><sup class="lineRef">2</sup>non <span class="italic">dett.:</span> non idem <span class="italic">codd. cet.</span></a></li><script type="text/javascript">document.getElementById('note_LCL349_272_2').style.display = "none";</script></ul></section></notes></section>