<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2">
<p><span class="br"></span><span class="lineNumber">4</span><span class="br"></span>Qua fortuna Alcibiades non erat contentus neque Athenas victas Lacedaemoniis servire poterat pati. Itaque ad patriam liberandam omni ferebatur cogitatione.
<span class="br"></span><span class="lineNumber">5</span><span class="br"></span>Sed videbat id sine rege Perse non posse fieri ideoque eum amicum sibi cupiebat adiungi, neque dubitabat facile se consecuturum, si modo eius conveniundi habuisset potestatem. Nam Cyrum fratrem ei bellum clam parare Lacedaemoniis adiuvantibus
sciebat; id si aperuisset, magnam se initurum gratiam videbat.</p>
<p><span class="bold">10.</span> Hoc cum moliretur peteretque a Pharnabazo ut ad regem mitteretur, eodem tempore Critias ceterique tyranni Atheniensium certos homines ad Lysandrum in Asiam miserant, qui eum certiorem facerent, nisi Alcibiadem sustulisset, nihil earum rerum fore ratum, quas ipse Athenis constituisset; qua re, si suas res gestas manere vellet, illum persequeretur.
<span class="br"></span><span class="lineNumber">2</span><span class="br"></span>His Laco rebus commotus statuit accuratius
sibi agendum cum Pharnabazo. Huic<a class="footnoteLink" href="#note_LCL467_88_1" id="target_note_LCL467_88_1"><sup>1</sup></a> ergo renuntiat quae regi cum Lacedaemoniis essent, nisi Alcibiadem vivum aut mortuum sibi tradidisset.
<span class="br"></span><span class="lineNumber">3</span><span class="br"></span>Non tulit hunc satrapes et violare clementiam quam regis opes minui maluit.</p>
<p>Itaque misit Susamithren et Bagaeum ad Alcibiadem
interficiendum, cum ille esset in Phrygia
<span class="br"></span><span class="lineNumber">4</span><span class="br"></span>iterque ad regem compararet. Missi clam vicinitati





</p></section><notes><section class="footnotes"><ul><li class="note" id="note_LCL467_88_1"><a class="footnoteCrossrefLink" href="#target_note_LCL467_88_1" title="Click to highlight in text"><sup class="lineRef">1</sup>huic societatem, <span class="italic">MSS.</span>; societatem <span class="italic">deleted by Schott,</span> huic <span class="italic">by Leutsch.</span></a></li><script type="text/javascript">document.getElementById('note_LCL467_88_1').style.display = "none";</script></ul></section></notes></section>