<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

etiam infamia, quod in domo sua facere mysteria dicebatur, quod nefas erat more Atheniensium; idque non ad religionem, sed ad coniurationem pertinere existimabatur.</p>
<p><span class="bold">4.</span> Hoc crimine in contione<a class="footnoteLink" href="#note_LCL467_74_1" id="target_note_LCL467_74_1"><sup>1</sup></a> ab inimicis compellabatur.
Sed instabat tempus ad bellum proficiscendi. Id ille intuens neque ignorans civium suorum consuetudinem, postulabat, si quid de se agi vellent, potius de praesente quaestio haberetur quam absens
<span class="br"></span><span class="lineNumber">2</span><span class="br"></span>invidiae crimine accusaretur. Inimici vero eius quiescendum in praesentia, quia noceri ei<a class="footnoteLink" href="#note_LCL467_74_2" id="target_note_LCL467_74_2"><sup>2</sup></a> non posse intellegebant, et illud tempus exspectandum decreverunt quo is<a class="footnoteLink" href="#note_LCL467_74_3" id="target_note_LCL467_74_3"><sup>3</sup></a> exisset, ut absentem aggrederentur;
<span class="br"></span><span class="lineNumber">3</span><span class="br"></span>itaque fecerunt. Nam postquam in Siciliam eum pervenisse crediderunt, absentem quod sacra violasset reum fecerunt.</p>
<p>Qua de re cum ei nuntius a magistratu in Siciliam missus esset, ut domum ad causam dicendam rediret, essetque in magna spe provinciae bene administrandae,
non parere noluit et in trierem quae ad eum erat
<span class="br"></span><span class="lineNumber">4</span><span class="br"></span>deportandum missa ascendit. Hac Thurios in Italiam pervectus, multa secum reputans de immoderata civium suorum licentia crudelitateque erga nobiles, utilissimum ratus impendentem evitare tempestatem, clam se ab custodibus subduxit et inde primum






</p></section><notes><section class="footnotes"><ul><li class="note" id="note_LCL467_74_1"><a class="footnoteCrossrefLink" href="#target_note_LCL467_74_1" title="Click to highlight in text"><sup class="lineRef">1</sup><span class="italic">The best MSS. have</span> contentione (-em).</a></li><script type="text/javascript">document.getElementById('note_LCL467_74_1').style.display = "none";</script><li class="note" id="note_LCL467_74_2"><a class="footnoteCrossrefLink" href="#target_note_LCL467_74_2" title="Click to highlight in text"><sup class="lineRef">2</sup>noceri ei, <span class="italic">Bardili</span>; nocere, <span class="italic">M u</span>; noceri, <span class="italic">the other MSS.</span></a></li><script type="text/javascript">document.getElementById('note_LCL467_74_2').style.display = "none";</script><li class="note" id="note_LCL467_74_3"><a class="footnoteCrossrefLink" href="#target_note_LCL467_74_3" title="Click to highlight in text"><sup class="lineRef">3</sup>quo, <span class="italic">Lambin, omitting</span> is; quo si, <span class="italic">MSS.</span>; quo classis, <span class="italic">Fleck.</span></a></li><script type="text/javascript">document.getElementById('note_LCL467_74_3').style.display = "none";</script></ul></section></notes></section>