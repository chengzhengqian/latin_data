<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">
<span class="br"></span><span class="lineNumber">5</span><span class="br"></span>Elidem, dein Thebas venit. Postquam autem se capitis damnatum bonis publicatis audivit, et, id quod usu<a class="footnoteLink" href="#note_LCL467_76_1" id="target_note_LCL467_76_1"><sup>1</sup></a> venerat, Eumolpidas<a class="footnoteLink" href="#note_LCL467_76_2" id="target_note_LCL467_76_2"><sup>2</sup></a> sacerdotes a populo coactos ut se devoverent, eiusque devotionis quo testatior esset memoria, exemplum in pila lapidea incisum esse positum in publico, Lacedaemonem demigravit.</p>
<p><span class="br"></span><span class="lineNumber">6</span><span class="br"></span>Ibi, ut ipse praedicare consuerat, non adversus patriam, sed. inimicos suos bellum gessit, qui<a class="footnoteLink" href="#note_LCL467_76_3" id="target_note_LCL467_76_3"><sup>3</sup></a> iidem hostes essent civitati; nam cum intelligerent se plurimum prodesse posse reipublicae,ex ea eiecisse plusque
<span class="br"></span><span class="lineNumber">7</span><span class="br"></span>irae suae quam utilitati communi paruisse. Itaque huius consilio Lacedaemonii cum Perse rege amicitiam
fecerunt, dein Deceleam in Attica munierunt, praesidioque ibi perpetuo posito, in obsidione Athenas tenuerunt. Eiusdem opera Ioniam a societate averterunt Atheniensium. Quo facto multo superiores bello esse coeperunt.</p>
<p><span class="bold">5.</span> Neque vero his rebus tam amici Alcibiadi sunt facti quam timore ab eo alienati; nam cum acerrimi viri praestantem prudentiam in omnibus rebus cognoscerent, pertimuerunt ne caritate patriae ductus aliquando ab ipsis descisceret et cum suis in gratiam rediret. Itaque tempus eius interficiundi quaerere
<span class="br"></span><span class="lineNumber">2</span><span class="br"></span>instituerunt. Id Alcibiades<a class="footnoteLink" href="#note_LCL467_76_4" id="target_note_LCL467_76_4"><sup>4</sup></a> diutius celari non potuit; erat enim ea sagacitate ut decipi non posset,






</p></section><notes><section class="footnotes"><ul><li class="note" id="note_LCL467_76_1"><a class="footnoteCrossrefLink" href="#target_note_LCL467_76_1" title="Click to highlight in text"><sup class="lineRef">1</sup>quod numquam antea usu, <span class="italic">Cobet.</span></a></li><script type="text/javascript">document.getElementById('note_LCL467_76_1').style.display = "none";</script><li class="note" id="note_LCL467_76_2"><a class="footnoteCrossrefLink" href="#target_note_LCL467_76_2" title="Click to highlight in text"><sup class="lineRef">2</sup>Eumolpidas, <span class="italic">u</span>; Olympidas, <span class="italic">etc., MSS.</span></a></li><script type="text/javascript">document.getElementById('note_LCL467_76_2').style.display = "none";</script><li class="note" id="note_LCL467_76_3"><a class="footnoteCrossrefLink" href="#target_note_LCL467_76_3" title="Click to highlight in text"><sup class="lineRef">3</sup>qui, <span class="italic">P</span>; quod, <span class="italic">the other MSS.</span></a></li><script type="text/javascript">document.getElementById('note_LCL467_76_3').style.display = "none";</script><li class="note" id="note_LCL467_76_4"><a class="footnoteCrossrefLink" href="#target_note_LCL467_76_4" title="Click to highlight in text"><sup class="lineRef">4</sup>Alcibiades, <span class="italic">Gesner</span>; Alcibiadi, <span class="italic">MSS.</span></a></li><script type="text/javascript">document.getElementById('note_LCL467_76_4').style.display = "none";</script></ul></section></notes></section>