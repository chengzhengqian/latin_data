<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

praesertim cum animum attendisset ad cavendum. Itaque ad Tissaphernem, praefectum regis Darii, se
<span class="br"></span><span class="lineNumber">3</span><span class="br"></span>contulit. Cuius cum in intimam amicitiam pervenisset
et Atheniensium, male gestis in Sicilia rebus, opes senescere, contra Lacedaemoniorum crescere videret, initio cum Pisandro praetore, qui apud Samum exercitum habebat, per internuntios conloquitur
et de reditu suo facit mentionem. Erat enim eodem quo Alcibiades sensu, populi potentiae
<span class="br"></span><span class="lineNumber">4</span><span class="br"></span>non amicus et optimatium fautor. Ab hoc destitutus, primum per Thrasybulum, Lyci filium, ab exercitu recipitur praetorque fit apud Samum; post, suffragante
Theramene, populi scito restituitur parique absens imperio praeficitur simul cum Thrasybulo et Theramene.</p>
<p><span class="br"></span><span class="lineNumber">5</span><span class="br"></span>Horum in imperio tanta commutatio rerum facta est, ut Lacedaemonii, qui paulo ante victores viguerant,
perterriti pacem peterent. Victi enim erant quinque proeliis terrestribus, tribus navalibus, in quibus ducentas naves triremes amiserant, quae
<span class="br"></span><span class="lineNumber">6</span><span class="br"></span>captae in hostium venerant potestatem. Alcibiades simul cum collegis receperat Ioniam, Hellespontum, multas praeterea urbes Graecas, quae in ora sitae sunt Asiae,<a class="footnoteLink" href="#note_LCL467_78_1" id="target_note_LCL467_78_1"><sup>1</sup></a> quarum expugnarant complures, in iis Byzantium, neque minus multas consilio ad amicitiam
adiunxerant, quod in captos clementia fuerant
<span class="br"></span><span class="lineNumber">7</span><span class="br"></span>usi. Ita praeda onusti, locupletato exercitu, maximis rebus gestis, Athenas venerunt.</p>
</section><notes><section class="footnotes"><ul><li class="note" id="note_LCL467_78_1"><a class="footnoteCrossrefLink" href="#target_note_LCL467_78_1" title="Click to highlight in text"><sup class="lineRef">1</sup>Thraciae, <span class="italic">Nipp.</span></a></li><script type="text/javascript">document.getElementById('note_LCL467_78_1').style.display = "none";</script></ul></section></notes></section>