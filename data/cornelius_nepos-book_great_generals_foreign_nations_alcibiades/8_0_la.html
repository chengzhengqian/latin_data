<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

non ille ipse qui tum flebat, eum sacrilegii damnasset. <span class="br"></span><span class="lineNumber">5</span><span class="br"></span>Restituta ergo huic sunt publice bona, eidemque illi Eumolpidae sacerdotes rursus resacrare sunt coacti qui eum devoverant, pilaeque illae in quibus devotio fuerat scripta in mare praecipitatae.</p>
<p><span class="bold">7.</span> Haec Alcibiadi laetitia non nimis fuit diuturna. Nam cum ei omnes essent honores decreti totaque res publica domi bellique tradita, ut unius arbitrio gereretur, et ipse postulasset ut duo sibi collegae darentur, Thrasybulus et Adimantus, neque id negatum
esset, classe in Asiam profectus, quod apud Cymen minus ex sententia rem gesserat, in invidiam recidit; nihil enim eum non efficere posse ducebant.
<span class="br"></span><span class="lineNumber">2</span><span class="br"></span>Ex quo fiebat ut omnia minus prospere gesta culpae tribuerent, cum aut eum neglegenter aut malitiose fecisse loquerentur, sicut tum accidit; nam corruptum
a rege capere Cymen noluisse arguebant.
<span class="br"></span><span class="lineNumber">3</span><span class="br"></span>Itaque huic maxime putamus<a class="footnoteLink" href="#note_LCL467_82_1" id="target_note_LCL467_82_1"><sup>1</sup></a> malo fuisse nimiam opinionem ingenii atque virtutis; timebatur enim non minus quam diligebatur, ne secunda fortuna magnisque opibus elatus, tyrannidem concupisceret. Quibus rebus factum est ut absenti magistratum abrogarent et alium in eius locum substituerent.</p>
<p><span class="br"></span><span class="lineNumber">4</span><span class="br"></span>Id ille ut audivit, domum reverti noluit et se



</p></section><notes><section class="footnotes"><ul><li class="note" id="note_LCL467_82_1"><a class="footnoteCrossrefLink" href="#target_note_LCL467_82_1" title="Click to highlight in text"><sup class="lineRef">1</sup>putamus, <span class="italic">u</span>; imputamus, <span class="italic">MSS</span>.</a></li><script type="text/javascript">document.getElementById('note_LCL467_82_1').style.display = "none";</script></ul></section></notes></section>