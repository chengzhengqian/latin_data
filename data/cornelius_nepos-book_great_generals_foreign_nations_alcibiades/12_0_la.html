<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

in qua tum Alcibiades erat dant negotium ut eum interficiant. Illi, cum ferro aggredi non auderent, noctu ligna contulerunt circa casam eam,<a class="footnoteLink" href="#note_LCL467_90_1" id="target_note_LCL467_90_1"><sup>1</sup></a> in qua quiescebat, eamque succenderunt, ut incendio conficerent,
<span class="br"></span><span class="lineNumber">5</span><span class="br"></span>quem manu superari posse diffidebant. Ille autem ut sonitu flammae est excitatus, etsi gladius ei erat subductus, familiaris sui subalare telum eripuit. Namque erat cum eo quidam ex Arcadia hospes, qui numquam discedere voluerat. Hunc sequi se iubet et id quod in praesentia vestimentorum
fuit adripit. His in ignem eiectis, flammae
<span class="br"></span><span class="lineNumber">6</span><span class="br"></span>vim transiit. Quem ut barbari incendium effugisse viderunt, telis eminus missis interfecerunt caputque eius ad Pharnabazum rettulerunt. At mulier quae cum eo vivere consuerat muliebri sua veste contectum,
aedificii incendio mortuum cremavit quod ad vivum interimendum erat comparatum. Sic Alcibiades annos circiter XL natus diem obiit supremum.</p>
<p><span class="bold">11.</span> Hunc infamatum a plerisque tres gravissimi historici summis laudibus extulerunt: Thucydides, qui eiusdem aetatis fuit, Theopompus, post aliquanto natus, et Timaeus; qui quidem duo maledicentissimi nescio quo modo in illo uno laudando consenserunt.<a class="footnoteLink" href="#note_LCL467_90_2" id="target_note_LCL467_90_2"><sup>2</sup></a> <span class="br"></span><span class="lineNumber">2</span><span class="br"></span>Namque ea quae supra scripsimus de eo praedicarunt atque hoc amplius: cum Athenis, splendidissima






</p></section><notes><section class="footnotes"><ul><li class="note" id="note_LCL467_90_1"><a class="footnoteCrossrefLink" href="#target_note_LCL467_90_1" title="Click to highlight in text"><sup class="lineRef">1</sup>casam eam, <span class="italic">Shoppius; sammeam, Dan. A P</span> θ; samineam, <span class="italic">M R</span> λ; sarmeam, <span class="italic">B.</span></a></li><script type="text/javascript">document.getElementById('note_LCL467_90_1').style.display = "none";</script><li class="note" id="note_LCL467_90_2"><a class="footnoteCrossrefLink" href="#target_note_LCL467_90_2" title="Click to highlight in text"><sup class="lineRef">2</sup>consenserunt, <span class="italic">R</span>; conscierunt, <span class="italic">M u</span>; consuerunt, <span class="italic">Dan. A u in margin</span>; consueverunt, P; consentiunt, <span class="italic">Halm</span>; etc.</a></li><script type="text/javascript">document.getElementById('note_LCL467_90_2').style.display = "none";</script></ul></section></notes></section>