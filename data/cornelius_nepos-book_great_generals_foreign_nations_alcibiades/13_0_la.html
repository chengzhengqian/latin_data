<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

civitate, natus esset, omnes splendore ac dignitate
<span class="br"></span><span class="lineNumber">3</span><span class="br"></span>superasse vitae; postquam inde expulsus Thebas venerit, adeo studiis eorum inservisse, ut nemo eum labore corporisque viribus posset aequiperare—omnes enim Boeotii<a class="footnoteLink" href="#note_LCL467_92_1" id="target_note_LCL467_92_1"><sup>1</sup></a> magis firmitati corporis quam ingenii
<span class="br"></span><span class="lineNumber">4</span><span class="br"></span>acumini inserviunt;—eundem apud Lacedaemonios, quorum moribus summa virtus in patientia ponebatur,
sic duritiae se dedisse, ut parsimonia victus atque cultus omnes Lacedaemonios vinceret; fuisse apud Thraecas, homines vinolentos rebusque veneriis
<span class="br"></span><span class="lineNumber">5</span><span class="br"></span>deditos: hos quoque in his rebus antecessisse; venisse ad Persas, apud quos summa laus esset fortiter venari, luxuriose vivere: horum sic imitatum consuetudinem, ut illi ipsi eum in iis maxime admirarentur.
<span class="br"></span><span class="lineNumber">6</span><span class="br"></span>Quibus rebus effecisse ut, apud quoscumque esset, princeps poneretur habereturque carissimus. Sed satis de hoc; reliquos ordiamur.</p>
</section><notes><section class="footnotes"><ul><li class="note" id="note_LCL467_92_1"><a class="footnoteCrossrefLink" href="#target_note_LCL467_92_1" title="Click to highlight in text"><sup class="lineRef">1</sup>Boetii, <span class="italic">MSS., here and elsewhere.</span></a></li><script type="text/javascript">document.getElementById('note_LCL467_92_1').style.display = "none";</script></ul></section></notes></section>