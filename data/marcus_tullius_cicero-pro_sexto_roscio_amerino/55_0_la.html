<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

a vobis oppugnari video, ne in quaestionem dentur, suspiciosum est; quod vero apud vos ipsos in honore tanto sunt, profecto necesse est sciant aliquid, quod si dixerint, perniciosum vobis futurum sit.—In dominos quaeri de servis iniquum est.—At neque in vos quaeritur<a class="footnoteLink" href="#note_LCL240_230_1" id="target_note_LCL240_230_1"><sup>1</sup></a>; Sex. enim Roscius reus est; neque in dominum, cum de hoc quaeritur<a class="footnoteLink" href="#note_LCL240_230_2" id="target_note_LCL240_230_2"><sup>2</sup></a>; vos enim dominos esse dicitis.—Cum Chrysogono sunt.—Ita credo; litteris eorum et urbanitate Chrysogonus ducitur, ut inter suos omnium deliciarum atque omnium artium puerulos ex tot elegantissimis familiis lectos velit hos versari, homines paene operarios, ex Amerina disciplina
<span class="br"></span><span class="lineNumber">121</span><span class="br"></span>patris familiae rusticani. Non ita est profecto, iudices; non est veri simile, ut Chrysogonus horum litteras adamarit aut humanitatem, non ut rei familiaris negotio diligentiam cognorit eorum et fidem. Est quiddam, quod occultatur; quod quo studiosius ab istis opprimitur et absconditur, eo magis
<span class="br"></span><span class="lineNumber">122</span><span class="br"></span>eminet et apparet.</p>
</section>
<section class="div2">
<p>XLII. Quid igitur? Chrysogonus suine maleficii occultandi causa quaestionem de iis haberi non vult? Minime, iudices; non in omnes arbitror omnia convenire. Ego in Chrysogono, quod ad me attinet, nihil eius modi suspicor; neque hoc





</p></section><notes><section class="footnotes"><ul><li class="note" id="note_LCL240_230_1"><a class="footnoteCrossrefLink" href="#target_note_LCL240_230_1" title="Click to highlight in text"><sup class="lineRef">1</sup>at ne quaeritur <span class="italic"><span class="sc">mss</span></span>.: at neque in vos quaeritur <span class="italic">Madvig</span>: at non neque in dominos quaeritur <span class="italic">Kayser.</span></a></li><script type="text/javascript">document.getElementById('note_LCL240_230_1').style.display = "none";</script><li class="note" id="note_LCL240_230_2"><a class="footnoteCrossrefLink" href="#target_note_LCL240_230_2" title="Click to highlight in text"><sup class="lineRef">2</sup>neque enim cum de hoc quaeritur <span class="italic"><span class="sc">mss.</span></span>: neque enim cum de hoc quaeritur in dominos quaeritur <span class="italic">Halm</span>: neque in dominum, cum de hoc quaeritur <span class="italic">Müller.</span></a></li><script type="text/javascript">document.getElementById('note_LCL240_230_2').style.display = "none";</script></ul></section></notes></section>