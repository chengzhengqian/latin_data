<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

tempora sunt impedimento. Huc accedit summus timor, quem mihi natura pudorque meus attribuit et vestra dignitas et vis adversariorum et Sex. Rosci periculum.<a class="footnoteLink" href="#note_LCL240_130_1" id="target_note_LCL240_130_1"><sup>1</sup></a> Quapropter vos oro atque obsecro, iudices, ut attente bonaque cum venia verba
<span class="br"></span><span class="lineNumber">10</span><span class="br"></span>mea audiatis. Fide sapientiaque vestra fretus plus oneris sustuli, quam ferre me posse intellego. Hoc onus si vos aliqua ex parte adlevabitis, feram, ut potero, studio et industria, iudices; sin a vobis, id quod non spero, deserar, tamen animo non deficiam et id, quod suscepi, quoad potero, perferam. Quod si perferre non potero, opprimi me onere officii malo quam id, quod mihi cum fide semel impositum est, aut propter perfidiam abicere aut propter infirmitatem
animi deponere.</p>
<p><span class="br"></span><span class="lineNumber">11</span><span class="br"></span>Te quoque magno opere, M. Fanni, quaeso, ut, qualem te iam antea populo Romano praebuisti, cum huic eidem quaestioni iudex praeesses, talem te et nobis et rei publicae hoc tempore impertias.</p>
</section>
<section class="div2">
<p>V. Quanta multitudo hominum convenerit ad hoc iudicium, vides; quae sit omnium mortalium expectatio,
quae cupiditas, ut acria ac severa iudicia fiant, intellegis. Longo intervallo iudicium inter sicarios hoc primum committitur, cum interea caedes indignissimae maximaeque factae sunt; omnes hanc quaestionem te praetore manifestis maleficiis



</p></section><notes><section class="footnotes"><ul><li class="note" id="note_LCL240_130_1"><a class="footnoteCrossrefLink" href="#target_note_LCL240_130_1" title="Click to highlight in text"><sup class="lineRef">1</sup>periculum <span class="italic">Bake</span>: pericula <span class="sc"><span class="italic">mss.</span></span></a></li><script type="text/javascript">document.getElementById('note_LCL240_130_1').style.display = "none";</script></ul></section></notes></section>