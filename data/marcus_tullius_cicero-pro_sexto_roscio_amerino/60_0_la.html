<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

causa divino consilio, sed vi ipsa et magnitudine rerum factum putamus, at contra commoda, quibus utimur, lucemque, qua fruimur, spiritumque, quem ducimus, ab eo nobis dari atque impertiri videmus, quid miramur, iudices, L. Sullam, cum solus rem publicam regeret orbemque terrarum gubernaret imperiique maiestatem, quam armis receperat, legibus confirmaret, aliqua animadvertere non potuisse? nisi hoc mirum est, quod vis divina adsequi non possit, si id
<span class="br"></span><span class="lineNumber">132</span><span class="br"></span>mens humana adepta non sit. Verum ut haec missa faciam. quae iam facta sunt, ex iis, quae nunc cum maxime fiunt, nonne quivis potest intellegere omnium architectum et machinatorem unum esse Chrysogonum? qui Sex. Rosci nomen deferendum curavit, cuius honoris causa accusare se dixit Erucius . . .</p>
<p>[<span class="italic">Desunt non pauca.</span>]</p>
</section>
<section class="div2">
<p>XLVI.... aptam et ratione dispositam se habere existimant, qui in Sallentinis aut in Brultiis habent, unde vix ter in anno audire nuntium possunt.</p>
<p><span class="br"></span><span class="lineNumber">133</span><span class="br"></span>Alter tibi descendit de Palatio et aedibus suis;


</p></section><notes></notes></section>