<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

hominis studiosissimi nobilitatis; manceps fit Chrysogonus;
tria praedia vel nobilissima Capitoni propria traduntur, quae hodie possidet; in reliquas omnes fortunas iste T. Roscius nomine Chrysogoni, quem ad modum ipse dicit, impetum facit. Haec bona sexagiens
HS emuntur duobus milibus nummum. Haec omnia, iudices, imprudente L. Sulla facta esse certo <span class="br"></span><span class="lineNumber">22</span><span class="br"></span>scio. Neque enim mirum, cum eodem tempore et ea, quae praeterita sunt, reparet<a class="footnoteLink" href="#note_LCL240_140_1" id="target_note_LCL240_140_1"><sup>1</sup></a> et ea, quae videntur instare, praeparet, cum et pacis constituendae rationem et belli gerendi potestatem solus habeat, cum omnes in unum spectent, unus omnia gubernet, cum tot tantisque negotiis distentus sit, ut respirare libere non possit, si aliquid non animadvertat, cum praesertim tam multi occupationem eius observent tempusque aucupentur, ut, simul atque ille despexerit, aliquid huiusce modi moliantur. Huc accedit, quod, quamvis ille felix sit, sicut est, tamen in tanta felicitate nemo potest esse, in magna familia qui neminem




</p></section><notes><section class="footnotes"><ul><li class="note" id="note_LCL240_140_1"><a class="footnoteCrossrefLink" href="#target_note_LCL240_140_1" title="Click to highlight in text"><sup class="lineRef">1</sup><span class="italic">In the <span class="sc">mss.</span> a word is omitted between</span> sunt <span class="italic">and</span> ea. <span class="italic">Other suggestions are</span> sanet <span class="italic">is healing</span>, recreet, <span class="italic">with much the same sense as</span> reparet (<span class="italic">Lambinus</span>).</a></li><script type="text/javascript">document.getElementById('note_LCL240_140_1').style.display = "none";</script></ul></section></notes></section>