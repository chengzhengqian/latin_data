<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

aut ipsum sua manu fecisse, id quod negas, aut per aliquos liberos aut servos. Liberosne? quos neque ut convenire potuerit neque qua ratione inducere
neque ubi neque per quos neque qua spe aut quo pretio, potes ostendere. Ego contra ostendo non modo nihil eorum fecisse Sex. Roscium, sed ne
potuisse quidem facere, quod neque Romae multis annis fuerit neque de praediis umquam temere discesserit. Restare tibi videbatur servorum nomen,
quo quasi in portum reiectus a ceteris suspicionibus confugere posses; ubi scopulum offendis eius modi, ut non modo ab hoc crimen resilire videas, verum
omnem suspicionem in vosmet ipsos recidere intellegas.
<span class="br"></span><span class="lineNumber">80</span><span class="br"></span>Quid ergo est? quo tandem accusator inopia argumentorum confugit? “Eius modi tempus erat,” inquit, “ut homines vulgo impune occiderentur; quare hoc tu propter multitudinem sicariorum nullo negotio facere potuisti.” Interdum mihi videris, Eruci, una mercede duas res assequi velle, nos iudicio perfundere,<a class="footnoteLink" href="#note_LCL240_192_1" id="target_note_LCL240_192_1"><sup>1</sup></a> accusare autem eos ipsos a quibus mercedem accepisti. Quid ais? vulgo occidebantur? Per quos et a quibus? Nonne cogitas te a sectoribus huc adductum esse? Quid postea? Nescimus per ista tempora eosdem fere sectores fuisse collorum et





</p></section><notes><section class="footnotes"><ul><li class="note" id="note_LCL240_192_1"><a class="footnoteCrossrefLink" href="#target_note_LCL240_192_1" title="Click to highlight in text"><sup class="lineRef">1</sup><span class="italic">Other readings are</span> pertundere, percutere, <span class="italic">both in the sense of</span> “<span class="italic">smite,</span>” pervertere “<span class="italic">to ruin.</span>”</a></li><script type="text/javascript">document.getElementById('note_LCL240_192_1').style.display = "none";</script></ul></section></notes></section>