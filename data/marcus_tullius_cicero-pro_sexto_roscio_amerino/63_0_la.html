<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

id non modo re prohibere non licet, sed ne verbis quidem vituperare, tum vero isto bello non recreatus neque restitutus, sed subactus oppressusque populus
<span class="br"></span><span class="lineNumber">138</span><span class="br"></span>Romanus est. Verum longe aliter est; nihil horum est, iudices. Non modo non laedetur causa nobilitatis, si istis hominibus resistetis, verum etiam ornabitur.</p>
</section>
<section class="div2">
<p>XLVIII. Etenim qui haec vituperare volunt, Chrysogonum tantum posse queruntur; qui laudare volunt, concessum ei non esse commemorant. Ac iam nihil est, quod quisquam aut tam stultus aut tam improbus sit, qui dicat: “Vellem quidem liceret; hoc dixissem.” Dicas licet. “Hoc fecissem.” Facias licet; nemo prohibet. “Hoc decrevissem.” Decerne, modo recte; omnes adprobabunt. “Hoc iudicassem.” Laudabunt omnes, si recte et ordine iudicaris.
<span class="br"></span><span class="lineNumber">139</span><span class="br"></span>Dum necesse erat resque ipsa cogebat, unus omnia poterat; qui posteaquam magistratus creavit legesque constituit, sua cuique procuratio auctoritasque est restituta. Quam si retinere volunt ii, qui reciperarunt, in perpetuum poterunt obtinere; sin has caedes et rapinas et hos tantos tamque profusos sumptus aut facient aut approbabunt—nolo in eos gravius quicquam ne ominis quidem causa dicere, unum hoc dico: nostri isti nobiles nisi vigilantes et boni et fortes et misericordes erunt, iis hominibus, in quibus




</p></section><notes></notes></section>