<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

neque servum neque libertum improbum habeat.
<span class="br"></span><span class="lineNumber">23</span><span class="br"></span>Interea iste T. Roscius, vir optimus, procurator Chrysogoni,
Ameriam venit, in praedia huius invadit, hunc miserum, luctu perditum, qui nondum etiam omnia paterno funeri iusta solvisset, nudum eicit domo atque focis patriis disque penatibus praecipitem, iudices, exturbat, ipse amplissimae pecuniae fit dominus. Qui in sua re fuisset egentissimus, erat, ut fit, insolens in aliena; multa palam domum suam auferebat, plura clam de medio removebat, non pauca suis adiutoribus large effuseque donabat, reliqua constituta auctione vendebat.</p>
</section>
<section class="div2">
<p><span class="br"></span><span class="lineNumber">24</span><span class="br"></span>IX. Quod Amerinis usque eo visum est indignum, ut urbe tota fletus gemitusque fieret. Etenim multa simul ante oculos versabantur, mors hominis florentissimi
Sex. Rosci crudelissima, filii autem eius egestas indignissima, cui de tanto patrimonio praedo iste nefarius ne iter quidem ad sepulchrum patrium reliquisset, bonorum emptio flagitiosa, possessio, furta, rapinae, donationes. Nemo erat, qui non audere<a class="footnoteLink" href="#note_LCL240_142_1" id="target_note_LCL240_142_1"><sup>1</sup></a> omnia mallet quam videre in Sex. Rosci, viri optimi atque honestissimi, bonis iactantem se ac dominantem
<span class="br"></span><span class="lineNumber">25</span><span class="br"></span>T. Roscium, Itaque decurionum decretum statim fit, ut decem primi proficiscantur ad L. Sullam doceantque eum, qui vir Sex. Roscius fuerit, conquerantur





</p></section><notes><section class="footnotes"><ul><li class="note" id="note_LCL240_142_1"><a class="footnoteCrossrefLink" href="#target_note_LCL240_142_1" title="Click to highlight in text"><sup class="lineRef">1</sup>ardere <span class="italic"><span class="sc">mss.</span></span>, “<span class="italic">who would not have preferred to see everything in flames</span>”: audere <span class="italic">Scheller.</span></a></li><script type="text/javascript">document.getElementById('note_LCL240_142_1').style.display = "none";</script></ul></section></notes></section>