<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

partim pro Sex. Roscio. Quae enim mihi ipsi indigna et intolerabilia videntur, quaeque ad omnes, nisi pro-videmus, arbitror pertinere, ea pro me ipso ex animi mei sensu ac dolore pronuntio; quae ad huius vitam causamque pertinent, et quid hic pro se dici velit et qua condicione contentus sit, iam in extrema oratione nostra, iudices, audietis.</p>
</section>
<section class="div2">
<p><span class="br"></span><span class="lineNumber">130</span><span class="br"></span>XLV. Ego haec a Chrysogono mea sponte remoto Sex. Roscio quaero, primum quare civis optimi bona venierint, deinde quare hominis eius, qui neque proscriptus<a class="footnoteLink" href="#note_LCL240_238_1" id="target_note_LCL240_238_1"><sup>1</sup></a> neque apud adversarios occisus est, bona venierint, cum in eos solos lex scripta sit, deinde quare aliquanto post eam diem venierint, quae dies in lege praefinita est, deinde cur tantulo venierint. Quae omnia si, quem ad modum solent liberti nequam et improbi facere, in patronum suum voluerit conferre, nihil egerit; nemo est enim, qui nesciat propter magnitudinem rerum multa multos partim invito,<a class="footnoteLink" href="#note_LCL240_238_2" id="target_note_LCL240_238_2"><sup>2</sup></a>
<span class="br"></span><span class="lineNumber">131</span><span class="br"></span>partim imprudente L. Sulla commisisse. Placet igitur in his rebus aliquid imprudentia praeteriri? Non placet, iudices, sed necesse est. Etenim si Iuppiter optimus maximus, cuius nutu et arbitrio caelum, terra mariaque reguntur, saepe ventis vehementioribus aut immoderatis tempestatibus aut nimio calore aut intolerabili frigore hominibus nocuit, urbes delevit, fruges perdidit, quorum nihil pernicii<a class="footnoteLink" href="#note_LCL240_238_3" id="target_note_LCL240_238_3"><sup>3</sup></a>
</p></section><notes><section class="footnotes"><ul><li class="note" id="note_LCL240_238_1"><a class="footnoteCrossrefLink" href="#target_note_LCL240_238_1" title="Click to highlight in text"><sup class="lineRef">1</sup>neque proscriptus <span class="italic">inserted by Hotman, omitted by <span class="sc">mss.</span></span></a></li><script type="text/javascript">document.getElementById('note_LCL240_238_1').style.display = "none";</script><li class="note" id="note_LCL240_238_2"><a class="footnoteCrossrefLink" href="#target_note_LCL240_238_2" title="Click to highlight in text"><sup class="lineRef">2</sup><span class="italic">Madvgâ€™s insertion</span>; partim improbante <span class="italic">Clark.</span></a></li><script type="text/javascript">document.getElementById('note_LCL240_238_2').style.display = "none";</script><li class="note" id="note_LCL240_238_3"><a class="footnoteCrossrefLink" href="#target_note_LCL240_238_3" title="Click to highlight in text"><sup class="lineRef">3</sup>pernicie <span class="italic"><span class="sc">mss</span></span>.: pernicii <span class="italic">Aulus Gellius</span> (ix. 14. 19).</a></li><script type="text/javascript">document.getElementById('note_LCL240_238_3').style.display = "none";</script></ul></section></notes></section>