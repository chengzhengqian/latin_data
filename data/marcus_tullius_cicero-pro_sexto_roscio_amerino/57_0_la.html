<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

non ille solus, id quod ad me nihil attinet, sed alii quoque plures laesos se esse putent. Tametsi ita se res habet, ut mihi in communem causam sectorum dicendum nihil magnopere videatur; haec enim causa
<span class="br"></span><span class="lineNumber">125</span><span class="br"></span>nova profecto et singularis est. Bonorum Sex. Rosci emptor est Chrysogonus. Primum hoc videamus: eius hominis bona qua ratione venierunt aut quo modo venire potuerunt? Atque hoc non ita quaeram, iudices, ut id dicam esse indignum, hominis innocentis bona venisse (si enim haec audaciter ac libere dicentur, non fuit tantus homo Sex. Roscius in civitate, ut de eo potissimum conqueramur); verum ego hoc quaero: Qui potuerunt ista ipsa lege, quae de proscriptione est, sive Valeria est sive Cornelia (non enim novi nec scio), verum ista ipsa lege bona Sex.
<span class="br"></span><span class="lineNumber">126</span><span class="br"></span>Rosci venire qui potuerunt? Scriptum enim ita dicunt esse: <span class="sc">ut aut eorum bona veneant, qui proscripti sunt</span>; quo in numero Sex. Roscius non est:
<span class="sc">aut eorum, qui in adversariorum praesidiis occisi
sunt.</span> Dum praesidia ulla fuerunt, in Sullae praesidiis fuit; posteaquam ab armis recessimus, in summo otio rediens a cena Romae occisus est; si lege, bona quoque lege venisse fateor; sin autem constat contra omnes non modo veteres leges, verum





</p></section><notes></notes></section>