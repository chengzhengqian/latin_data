<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

eum nuntium miserit? nonne perspicuum est eundem, qui Ameriam? Curat Chrysogonus, ut eius bona veneant statim; qui non norat hominem aut rem. At qui ei venit in mentem praedia concupiscere hominis ignoti, quem omnino numquam viderat? Soletis, cum aliquid huiusce modi audistis, iudices, continuo dicere: “Necesse est aliquem dixisse municipem aut vicinum; ii plerumque indicant, per eos plerique produntur.” Hic nihil est, quod suspicionem
<span class="br"></span><span class="lineNumber">106</span><span class="br"></span>hoc putetis.<a class="footnoteLink" href="#note_LCL240_216_1" id="target_note_LCL240_216_1"><sup>1</sup></a> Non enim ego ita disputabo: “Veri simile est Roscios istam rem ad Chrysogonum detulisse; erat enim eis cum Chrysogono iam antea amicitia; nam cum multos veteres a maioribus Roscii patronos hospitesque haberent, omnes eos colere atque observare destiterunt ac se in Chrysogoni
<span class="br"></span><span class="lineNumber">107</span><span class="br"></span>fidem et clientelam contulerunt.” Haec possum omnia vere dicere, sed in hac causa coniectura nihil opus est; ipsos certo scio non negare ad haec bona Chrysogonum accessisse impulsu suo. Si eum, qui indicii partem acceperit, oculis cernetis, poteritisne dubitare iudices, quis indicarit? Qui sunt igitur in istis bonis, quibus partem<a class="footnoteLink" href="#note_LCL240_216_2" id="target_note_LCL240_216_2"><sup>2</sup></a> Chrysogonus dederit? Duo Roscii. Num quisnam praeterea? Nemo est, iudices. Num ergo dubium est, quin ii obtulerint hanc praedam Chrysogono, qui ab eo partem praedae tulerunt?</p>
<p><span class="br"></span><span class="lineNumber">108</span><span class="br"></span>Age nunc ex ipsius Chrysogoni iudicio Rosciorum



</p></section><notes><section class="footnotes"><ul><li class="note" id="note_LCL240_216_1"><a class="footnoteCrossrefLink" href="#target_note_LCL240_216_1" title="Click to highlight in text"><sup class="lineRef">1</sup><span class="italic">Other readings</span> suspicione occupetis <span class="italic">Madvig</span>: suspicioni locum detis <span class="italic">Müller</span>: suspiciosum hoc putetis <span class="italic">Halm-Sternkopf.</span></a></li><script type="text/javascript">document.getElementById('note_LCL240_216_1').style.display = "none";</script><li class="note" id="note_LCL240_216_2"><a class="footnoteCrossrefLink" href="#target_note_LCL240_216_2" title="Click to highlight in text"><sup class="lineRef">2</sup><span class="italic">Other readings</span> pretium <span class="italic">Eberhard</span>: premium <span class="italic">Schmalz.</span></a></li><script type="text/javascript">document.getElementById('note_LCL240_216_2').style.display = "none";</script></ul></section></notes></section>