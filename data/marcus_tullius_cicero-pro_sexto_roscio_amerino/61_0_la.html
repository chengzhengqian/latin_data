<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

habet animi causa rus amoenum et suburbanum, plura praeterea praedia neque tamen ullum nisi praeclarum et propinquum; domus referta vasis Corinthiis et Deliacis, in quibus est authepsa illa, quam tanto pretio nuper mercatus est, ut, qui praetereuntes praeconem enuntiare audiebant, fundum venire arbitrarentur. Quid praeterea caelati argenti, quid stragulae vestis, quid pictarum tabularum, quid signorum, quid marmoris apud illum putatis esse? Tantum scilicet, quantum e multis splendidisque familiis in turba et rapinis coacervari una in domo potuit. Familiam vero quantam et quam variis cum artificiis
<span class="br"></span><span class="lineNumber">134</span><span class="br"></span>habeat, quid ego dicam? Mitto hasce artes vulgares, cocos, pistores, lecticarios; animi et aurium causa tot homines habet, ut cotidiano cantu vocum et nervorum et tibiarum nocturnisque conviviis<a class="footnoteLink" href="#note_LCL240_242_1" id="target_note_LCL240_242_1"><sup>1</sup></a> tota vicinitas personet. In hac vita, iudices, quos sumptus cotidianos, quas effusiones fieri putatis, quae vero convivia? honesta, credo, in eius modi domo, si domus haec habenda est potius quam officina nequitiae et deversorium
<span class="br"></span><span class="lineNumber">135</span><span class="br"></span>flagitiorum omnium. Ipse vero quem ad modum compto et delibuto capillo passim per forum volitet cum magna caterva togatorum, videtis, iudices, videtis,<a class="footnoteLink" href="#note_LCL240_242_2" id="target_note_LCL240_242_2"><sup>2</sup></a> ut omnes despiciat, ut hominem prae se neminem putet, ut se solum beatum, solum potentem







</p></section><notes><section class="footnotes"><ul><li class="note" id="note_LCL240_242_1"><a class="footnoteCrossrefLink" href="#target_note_LCL240_242_1" title="Click to highlight in text"><sup class="lineRef">1</sup>conviviis <span class="italic"><span class="sc">mss</span></span>.: conviciis (<span class="italic">“quarrels”</span>) <span class="italic">Müller.</span></a></li><script type="text/javascript">document.getElementById('note_LCL240_242_1').style.display = "none";</script><li class="note" id="note_LCL240_242_2"><a class="footnoteCrossrefLink" href="#target_note_LCL240_242_2" title="Click to highlight in text"><sup class="lineRef">2</sup>et iam videtis, iudices <span class="italic"><span class="sc">mss.</span></span>: videtis ut <span class="italic">Reid-Clark.</span></a></li><script type="text/javascript">document.getElementById('note_LCL240_242_2').style.display = "none";</script></ul></section></notes></section>