<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Exheredare filium voluit. Quam ob causam? “Nescio.”
Exheredavitne? “Non.” Quis prohibuit? “Cogitabat.” Cogitabat? cui dixit? “Nemini.” Quid est aliud iudicio ac legibus ac maiestate vestra abuti ad quaestum atque ad libidinem, nisi hoc modo accusare atque id obicere, quod planum facere non <span class="br"></span><span class="lineNumber">55</span><span class="br"></span>modo non possis, verum ne coneris quidem? Nemo nostrum est, Eruci, quin sciat tibi inimicitias cum Sex. Roscio nullas esse; vident omnes, qua de causa huic inimicus venias; sciunt huiusce pecunia te adductum esse. Quid ergo est? Ita tamen quaestus te cupidum esse oportebat, ut horum existimationem
et legem Remmiam putares aliquid valere oportere.</p>
</section>
<section class="div2">
<p>XX. Accusatores multos esse in civitate utile est, ut metu contineatur audacia; verum tamen hoc ita est utile, ut ne plane illudamur ab accusatoribus. Innocens est quispiam, verum tamen, quamquam abest a culpa, suspicione tamen non caret; tametsi miserum est, tamen ei, qui hunc accuset, possim aliquo modo ignoscere. Cum enim aliquid habeat, quod possit criminose ac suspiciose dicere, aperte <span class="br"></span><span class="lineNumber">56</span><span class="br"></span>ludificari et calumniari sciens non videatur. Quare facile omnes patimur esse quam plurimos accusatores,



</p></section><notes></notes></section>