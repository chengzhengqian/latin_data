<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

de istorum scelere et iniuriis, orent, ut et illius mortui famam et filii innocentis fortunas conservatas
velit. Atque ipsum decretum, quaeso, cognoscite.
<span class="sc">decretum decurionum.</span> Legati in castra veniunt. Intellegitur, iudices, id quod iam ante dixi, imprudente L. Sulla scelera haec et flagitia fieri. Nam statim Chrysogonus et ipse ad eos accedit et homines nobiles allegat, qui peterent, ne ad Sullam adirent, et omnia Chrysogonum, quae vellent, esse
<span class="br"></span><span class="lineNumber">26</span><span class="br"></span>facturum pollicerentur. Usque adeo autem ille pertimuerat, ut mori mallet quam de his rebus Sullam doceri. Homines antiqui, qui ex sua natura ceteros fingerent, cum ille confirmaret sese nomen Sex. Rosci de tabulis exempturum, praedia vacua filio traditurum, cumque id ita futurum T. Roscius Capito, qui in decem legatis erat, appromitteret, crediderunt; Ameriam re inorata reverterunt. Ac primo rem differre cotidie ac procrastinare isti coeperunt,
deinde aliquanto lentius, nihil agere atque deludere, postremo, id quod facile intellectum est, insidias vitae huiusce Sex. Rosci parare neque sese arbitrari posse diutius alienam pecuniam domino
<span class="br"></span><span class="lineNumber">27</span><span class="br"></span>incolumi obtinere.</p>
</section>
<section class="div2">
<p>X. Quod hic simul atque sensit, de amicorum cognatorumque sententia Romam confugit



</p></section><notes></notes></section>