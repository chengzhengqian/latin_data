<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">


ad animum, ut summus furor atque amentia consequatur.
<span class="br"></span><span class="lineNumber">69</span><span class="br"></span>Nolite enim putare, quem ad modum in fabulis saepenumero videtis, eos, qui aliquid impie scelerateque commiserunt, agitari et perterreri Furiarum taedis ardentibus. Sua quemque fraus et suus terror maxime vexat, suum quemque scelus agitat amentiaque adficit, suae malae cogitationes conscientiaeque animi terrent; hae sunt impiis assiduae
domesticaeque Furiae, quae dies noctesque parentium poenas a consceleratissimis filiis repetant.
<span class="br"></span><span class="lineNumber">69</span><span class="br"></span>Haec magnitudo maleficii facit, ut, nisi paene manifestum
parricidium proferatur, credibile non sit, nisi turpis adulescentia, nisi omnibus flagitiis vita inquinata,
nisi sumptus effusi cum probro atque dedecore,
nisi prorupta<a class="footnoteLink" href="#note_LCL240_180_1" id="target_note_LCL240_180_1"><sup>1</sup></a> audacia, nisi tanta temeritas, ut non procul abhorreat ab insania. Accedat huc oportet odium parentis, animadversionis paternae metus, amici improbi, servi conscii, tempus idoneum, locus opportune captus ad eam rem; paene dicam, respersas manus sanguine paterno iudices videant oportet, si tantum facinus, tam immane, tam acerbum
<span class="br"></span><span class="lineNumber">69</span><span class="br"></span>credituri sunt. Quare hoc quo minus est credibile, nisi ostenditur, eo magis est, si convincitur, vindicandum.</p>
</section>
<section class="div2">
<p>XXV. Itaque cum multis ex rebus intellegi potest maiores nostros non modo armis plus quam ceteras nationes, verum etiam consilio sapientiaque potuisse,



</p></section><notes><section class="footnotes"><ul><li class="note" id="note_LCL240_180_1"><a class="footnoteCrossrefLink" href="#target_note_LCL240_180_1" title="Click to highlight in text"><sup class="lineRef">1</sup><span class="italic">Another reading is</span> praerupta “<span class="italic">hasty,</span>” “<span class="italic">headlong.</span>”</a></li><script type="text/javascript">document.getElementById('note_LCL240_180_1').style.display = "none";</script></ul></section></notes></section>