<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Marios, denique Memmios,<a class="footnoteLink" href="#note_LCL240_202_1" id="target_note_LCL240_202_1"><sup>1</sup></a> quos iam aetas a proeliis avocabat, postremo Priamum ipsum senem, Antistium, quem non modo aetas, sed etiam leges pugnare prohibebant. Iam quos nemo propter ignobilitatem nominat, sescenti sunt, qui inter sicarios et de veneficiis accusabant; qui omnes, quod ad me attinet, vellem viverent. Nihil enim mali est canes ibi quam plurimos esse, ubi <span class="br"></span><span class="lineNumber">91</span><span class="br"></span>permulti observandi multaque servanda sunt. Verum, ut fit, multa saepe imprudentibus imperatoribus vis belli ac turba molitur. Dum is in aliis rebus erat occupatus, qui summam rerum administrabat, erant interea, qui suis vulneribus mederentur; qui, tamquam
si offusa rei publicae sempiterna nox esset. ita ruebant in tenebris omniaque miscebant; a quibus miror, ne quod iudiciorum esset vestigium, non subsellia
quoque esse combusta; nam et accusatores et iudices sustulerunt. Hoc commodi est, quod ita vixerunt, ut testes omnes, si cuperent, interficere non possent; nam, dum hominum genus erit, qui accuset eos, non deerit; dum civitas erit, iudicia fient. Verum, ut coepi dicere, et Erucius, haec si haberet in causa, quae commemoravi, posset ea quamvis diu





</p></section><notes><section class="footnotes"><ul><li class="note" id="note_LCL240_202_1"><a class="footnoteCrossrefLink" href="#target_note_LCL240_202_1" title="Click to highlight in text"><sup class="lineRef">1</sup>Mammeos <span class="italic"><span class="sc">mss.</span></span>: Memmios <span class="italic">Orsini.</span></a></li><script type="text/javascript">document.getElementById('note_LCL240_202_1').style.display = "none";</script></ul></section></notes></section>