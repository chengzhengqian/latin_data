<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

est non facere, dum utrumvis licebit. Is enim mihi videtur amplissimus, qui sua virtute in altiorem locum pervenit, non qui ascendit per alterius incommodum et calamitatem. Desinamus aliquando ea scrutari, quae sunt inania; quaeramus ibi maleficium, ubi et est et inveniri potest; iam intelleges, Eruci, certum crimen quam multis suspicionibus coarguatur,tametsi neque omnia dicam et leviter unum quidque tangam. Neque enim id facerem, nisi necesse esset, et id erit signi me invitum facere, quod non persequar longius quam salus huius et mea fides postulabit.</p>
<p><span class="br"></span><span class="lineNumber">84</span><span class="br"></span>Causam tu nullam reperiebas in Sex. Roscio; at ego in T. Roscio reperio. Tecum enim mihi res est, T. Rosci, quoniam istic sedes ac te palam adversarium esse profiteris. De Capitone post viderimus, si, quem ad modum paratum esse audio, testis prodierit; tum alias quoque suas palmas cognoscet, de quibus me ne audisse quidem suspicatur. L. Cassius ille, quem populus Romanus verissimum et sapientissimum iudicem putabat, identidem in causis quaerere solebat, “cui bono” fuisset. Sic vita hominum est, ut ad maleficium nemo conetur sine spe atque
<span class="br"></span><span class="lineNumber">85</span><span class="br"></span>emolumento accedere. Hunc quaesitorem ac iudicem fugiebant atque horrebant ii, quibus periculum creabatur, ideo quod, tametsi veritatis erat amicus, tamen natura non tam propensus ad misericordiam quam applicatus<a class="footnoteLink" href="#note_LCL240_196_1" id="target_note_LCL240_196_1"><sup>1</sup></a> ad severitatem videbatur. Ego,




</p></section><notes><section class="footnotes"><ul><li class="note" id="note_LCL240_196_1"><a class="footnoteCrossrefLink" href="#target_note_LCL240_196_1" title="Click to highlight in text"><sup class="lineRef">1</sup><span class="italic">Novák, Clark: other readings</span> implacatus (<span class="italic">Graevius</span>) “<span class="italic">unappeased,</span>” implicatus (<span class="sc">mss.</span>) “<span class="italic">involved in, given to</span>”: inclinatus (<span class="italic">Manutius</span>), incitatus (<span class="italic">Kayser</span>).</a></li><script type="text/javascript">document.getElementById('note_LCL240_196_1').style.display = "none";</script></ul></section></notes></section>