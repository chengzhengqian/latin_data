<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

videretur quam timere, ne quid ex ea calamitatis sibi accideret.</p>
<p><span class="br"></span><span class="lineNumber">17</span><span class="br"></span>Erant ei veteres inimicitiae cum duobus Rosciis Amerinis, quorum alterum sedere in accusatorum subselliis video, alterum tria huiusce praedia possidere
audio; quas inimicitias si tam cavere potuisset, quam metuere solebat, viveret. Neque enim, iudices, iniuria metuebat. Nam duo isti sunt T. Roscii (quorum alteri Capitoni cognomen est, iste, qui adest, Magnus vocatur) homines eius modi: alter plurimarum palmarum vetus ac nobilis gladiator habetur, hic autem nuper se ad eum lanistam contulit,
quique<a class="footnoteLink" href="#note_LCL240_136_1" id="target_note_LCL240_136_1"><sup>1</sup></a> ante hanc pugnam tiro esset, quod sciam, facile ipsum magistrum scelere audaciaque superavit.</p>
</section>
<section class="div2">
<p><span class="br"></span><span class="lineNumber">18</span><span class="br"></span>VII. Nam cum hic Sex. Roscius esset Ameriae, T. autem iste Roscius Romae, cum hic filius assiduus in praediis esset cumque se voluntate patris rei familiari vitaeque rusticae dedisset, ipse autem frequens
Romae esset, occiditur ad balneas Pallacinas rediens a cena Sex. Roscius. Spero ex hoc ipso non esse obscurum, ad quem suspicio maleficii pertineat; verum id, quod adhuc est suspiciosum, nisi perspicuum res ipsa fecerit, hunc adfinem culpae iudicatote.</p>
<p><span class="br"></span><span class="lineNumber">19</span><span class="br"></span>Occiso Sex. Roscio primus Ameriam nuntiat Mallius




</p></section><notes><section class="footnotes"><ul><li class="note" id="note_LCL240_136_1"><a class="footnoteCrossrefLink" href="#target_note_LCL240_136_1" title="Click to highlight in text"><sup class="lineRef">1</sup>qui <span class="sc"><span class="italic">MSS</span></span>.: quique <span class="italic">Halm.</span></a></li><script type="text/javascript">document.getElementById('note_LCL240_136_1').style.display = "none";</script></ul></section></notes></section>