<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

haec erunt, ornamenta sua concedant necesse est.
<span class="br"></span><span class="lineNumber">140</span><span class="br"></span>Quapropter desinant aliquando dicere male aliquem locutum esse, si qui vere ac libere locutus sit, desinant suam causam cum Chrysogono communicare, desinant, si ille laesus sit,de se aliquid detractum arbitrari, videant, ne turpe miserumque sit eos, qui equestrem splendorem pati non potuerunt, servi nequissimi dominationem ferre posse. Quae quidem dominatio, iudices, in aliis rebus antea versabatur, nunc vero quam viam munitet et quo iter adfectet, videtis, ad fidem, ad ius iurandum, ad iudicia vestra, ad id, quod solum prope in civitate sincerum sanctumque restat.
<span class="br"></span><span class="lineNumber">141</span><span class="br"></span>Hicne etiam sese putat aliquid posse Chrysogonus? hic etiam potens esse vult? O rem miseram atque acerbam! Neque mehercules hoc indigne fero, quod verear, ne quid possit, verum quod ausus est, quod speravit sese apud tales viros aliquid posse ad perniciem innocentis, id ipsum queror.</p>
</section>
<section class="div2">
<p>XLIX. Idcircone experrecta<a class="footnoteLink" href="#note_LCL240_248_1" id="target_note_LCL240_248_1"><sup>1</sup></a> nobilitas armis atque ferro rem publicam reciperavit, ut ad libidinem suam liberti servolique nobilium bona fortunasque nostras vexare possent?
<span class="br"></span><span class="lineNumber">142</span><span class="br"></span>Si id actum est, fateor me errasse, qui hoc maluerim, fateor insanisse, qui cum illis senserim; tametsi




</p></section><notes><section class="footnotes"><ul><li class="note" id="note_LCL240_248_1"><a class="footnoteCrossrefLink" href="#target_note_LCL240_248_1" title="Click to highlight in text"><sup class="lineRef">1</sup><span class="italic">The <span class="sc">ms.</span> reading</span> expectata <span class="italic">would mean “as it was wished and expected to do,” or “long waited for” (to take action)</span>: experrecta <span class="italic">is the Junta reading: Ammon suggests</span> excitata.</a></li><script type="text/javascript">document.getElementById('note_LCL240_248_1').style.display = "none";</script></ul></section></notes></section>