<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

officii, quod te putas sustinere posse; quod minime videtur grave iis, qui minime ipsi leves sunt.</p>
</section>
<section class="div2">
<p>XXXIX. Ergo idcirco turpis haec culpa est, quod duas res sanctissimas violat, amicitiam et fidem. Nam neque mandat quisquam fere nisi amico neque credit nisi ei, quem fidelem putat. Perditissimi est igitur hominis simul et amicitiam dissolvere et fallere
<span class="br"></span><span class="lineNumber">113</span><span class="br"></span>eum, qui laesus non esset, nisi credidisset. Itane est? in minimis rebus qui mandatum neglexerit, turpissimo iudicio condemnetur necesse est, in re tanta cum is, cui fama mortui, fortunae vivi commendatae sunt atque concreditae, ignominia mortuum, inopia vivum<a class="footnoteLink" href="#note_LCL240_222_1" id="target_note_LCL240_222_1"><sup>1</sup></a> adfecerit, is inter honestos homines atque adeo inter vivos numerabitur? In minimis privatisque rebus etiam neglegentia mandati in crimen iudiciumque infamiae vocatur,<a class="footnoteLink" href="#note_LCL240_222_2" id="target_note_LCL240_222_2"><sup>2</sup></a> propterea quod, si recte fiat, illum neglegere oporteat, qui mandarit, non illum, qui mandatum receperit; in re tanta, quae publice gesta atque commissa sit, qui non neglegentia privatum aliquod commodum laeserit, sed perfidia legationis ipsius caerimoniam polluerit maculaque adfecerit, qua is tandem poena adficietur aut quo iudicio damnabitur?
<span class="br"></span><span class="lineNumber">114</span><span class="br"></span>Si hanc ei rem privatim Sex. Roscius mandavisset,






</p></section><notes><section class="footnotes"><ul><li class="note" id="note_LCL240_222_1"><a class="footnoteCrossrefLink" href="#target_note_LCL240_222_1" title="Click to highlight in text"><sup class="lineRef">1</sup><span class="italic">Inserted by Halm</span>: adfecerit <span class="sc"><span class="italic">mss</span>.</span></a></li><script type="text/javascript">document.getElementById('note_LCL240_222_1').style.display = "none";</script><li class="note" id="note_LCL240_222_2"><a class="footnoteCrossrefLink" href="#target_note_LCL240_222_2" title="Click to highlight in text"><sup class="lineRef">2</sup><span class="italic">mss.</span> infamia revocatur: infamia rei <span class="italic">Richter,</span> “<span class="italic">owing to the disgraceful character of the action.</span>”</a></li><script type="text/javascript">document.getElementById('note_LCL240_222_2').style.display = "none";</script></ul></section></notes></section>