<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Ille quo modo crimen commenticium confirmaret, non inveniebat, ego res tam leves qua ratione infirmem
<span class="br"></span><span class="lineNumber">43</span><span class="br"></span>ac diluam, reperire non possum. Quid ais, Eruci? tot praedia, tam pulchra, tam fructuosa Sex. Roscius filio suo relegationis ac supplicii gratia colenda ac tuenda tradiderat? Quid? hoc patres familias, qui liberos habent, praesertim homines illius ordinis ex municipiis rusticanis, nonne optatissimum sibi putant esse, filios suos rei familiari maxime servire et in praediis colendis operae plurimum studiique consumere?
<span class="br"></span><span class="lineNumber">44</span><span class="br"></span>An amandarat hunc sic, ut esset in agro ac tantum modo aleretur ad villam, ut commodis omnibus careret? Quid? si constat hunc non modo colendis praediis praefuisse, sed certis fundis patre vivo frui solitum esse, tamenne haec vita a te rusticana relegatio atque amandatio appellabitur? Vides, Eruci, quantum distet argumentatio tua ab re ipsa atque a veritate. Quod consuetudine patres faciunt, id quasi novum reprehendis; quod benevolentia
fit, id odio factum criminaris; quod honoris causa pater filio suo concessit, id eum supplicii causa
<span class="br"></span><span class="lineNumber">45</span><span class="br"></span>fecisse dicis. Neque haec tu non intellegis, sed usque eo, quid arguas, non habes, ut non modo tibi contra nos dicendum putes, verum etiam contra rerum naturam contraque consuetudinem hominum contraque
opiniones omnium.</p>
</section>
<section class="div2">
<p>XVI. At enim, cum duos filios haberet, alterum a



</p></section><notes></notes></section>