<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ex eis quidam Roma recentes: a quibus primum accipio Antoni contionem, quae mihi ita placuit ut ea lecta de reversione primum coeperim cogitare, nec ita multo post edictum Bruti adfertur et Cassi, quod quidem mihi, fortasse quod eos plus etiam rei publicae quam familiaritatis gratia diligo, plenum aequitatis videbatur, addebant praeterea—fit enim plerumque ut ei qui boni quid volunt adferre adfingant aliquid quo faciant id quod nuntiant laetius—rem conventuram: Kalendis Sextilibus senatum frequentem fore; Antonium, repudiatis malis suasoribus, remissis provinciis Galliis, ad auctoritatem senatus esse rediturum.</p>
</section>
<section class="div2">
<span class="br"></span><span class="lineNumber">9</span><span class="br"></span><p>[4] Tum vero tanta sum cupiditate incensus ad reditum ut mihi nulli neque remi neque venti satis facerent, non quo me ad tempus occursurum non putarem, sed ne tardius quam cuperem rei publicae gratularer. Atque ego celeriter Veliam devectus Brutum vidi, quanto meo dolore non dico. Turpe mihi ipsi videbatur in eam urbem me audere reverti ex qua Brutus cederet, et ibi velle tuto esse ubi ille non posset. Neque vero illum similiter atque ipse eram commotum esse vidi. Erectus enim maximi et pulcherrimi facti sui conscientia nihil de suo casu, multa de vestro querebatur. <span class="br"></span><span class="lineNumber">10</span><span class="br"></span>Exque eo primum cognovi quae Kalendis Sextilibus in senatu fuisset L. Pisonis oratio: qui quamquam parum erat—id enim ipsum a Bruto audieram—a quibus debuerat adiutus, tamen et Bruti testimonio—quo quid <span class="br"></span><span class="lineNumber"></span><span class="br"></span>
</p></section><notes></notes></section>