<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

et populo Romano minime ferendam potentiam, sed caritatem civium et gloriam concupivisse. Est autem gloria laus recte factorum magnorumque in rem publicam fama meritorum, quae cum optimi cuiusque, tum etiam multitudinis
<span class="br"></span><span class="lineNumber">30</span><span class="br"></span>testimonio comprobatur. Dicerem, Dolabella, qui recte factorum fructus esset, nisi te praeter ceteros paulisper esse expertum viderem. Quem potes recordari in vita illuxisse tibi diem laetiorem quam cum expiato foro, dissipato concursu impiorum, principibus sceleris poena adfectis, &lt;urbe incendio et caedis metu liberata&gt;,<a class="footnoteLink" href="#note_LCL189_36_7" id="target_note_LCL189_36_7"><sup>7</sup></a> te domum recepisti? Cuius ordinis, cuius generis, cuius denique fortunae studia tum laudi et gratulationi tuae se non obtulerunt? Quin mihi etiam, quo auctore te in his rebus uti arbitrabantur, et gratias boni viri agebant et tuo nomine gratulabantur. Recordare, quaeso, Dolabella, consensum illum theatri, cum omnes earum rerum obliti propter quas fuerant tibi offensi significarent se beneficio novo memoriam <span class="br"></span><span class="lineNumber">31</span><span class="br"></span>veteris doloris abiecisse. Hanc tu, P. Dolabella—magno loquor cum dolore—hanc tu, inquam, potuisti aequo animo tantam dignitatem deponere?</p>
</section>
<section class="div2">
<p>[13] Tu autem, M. Antoni—absentem enim appello—unum illum diem quo in aede Telluris senatus fuit non omnibus his mensibus quibus te quidam multum a me dissentientes beatum putant anteponis? Quae fuit oratio de concordia! Quanto metu senatus, quanta sollicitudine civitas  <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL189_36_7"><a class="footnoteCrossrefLink" href="#target_note_LCL189_36_7" title="Click to highlight in text"><sup class="lineRef">7</sup><span class="italic">add. V<sup>2</sup></span></a></li><script type="text/javascript">document.getElementById('note_LCL189_36_7').style.display = "none";</script></ul></section></notes></section>