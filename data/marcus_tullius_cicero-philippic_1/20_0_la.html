<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">mediis, infimis, cum denique ab universis hoc idem fit, cumque ei qui ante sequi populi consensum solebant fugiunt, non plausum illum, sed iudicium puto. Sin haec leviora vobis videntur, quae sunt gravissima, num etiam hoc contemnitis quod sensistis tam caram populo Romano vitam A. Hirti fuisse? Satis erat enim probatum illum esse populo Romano, ut est; iucundum amicis, in quo vincit omnis; carum suis, quibus est ille<a class="footnoteLink" href="#note_LCL189_44_14" id="target_note_LCL189_44_14"><sup>14</sup></a> carissimus: tantam tamen sollicitudinem bonorum, tantum timorem in quo meminimus? <span class="br"></span><span class="lineNumber">38</span><span class="br"></span>Certe in nullo. Quid igitur? Hoc vos, per deos immortalis! Quale sit non interpretamini? Quid? Eos de vestra vita cogitare non censetis quibus eorum quos sperant rei publicae consulturos vita tam cara sit?</p>
<p>Cepi fructum, patres conscripti, reversionis meae, quoniam et ea dixi ut, quicumque casus consecutus esset, exstaret constantiae meae testimonium, et sum a vobis benigne ac diligenter auditus. Quae potestas si mihi saepius sine meo vestroque periculo fiet, utar: si minus, quantum potero, non tam mihi me quam rei publicae reservabo. Mihi fere satis est quod vixi vel ad aetatem vel ad gloriam: huc si quid accesserit, non tam mihi quam vobis reique publicae accesserit.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL189_44_14"><a class="footnoteCrossrefLink" href="#target_note_LCL189_44_14" title="Click to highlight in text"><sup class="lineRef">14</sup><span class="italic">SB</span>: ipse <span class="italic">V</span>: <span class="italic">om. D</span></a></li><script type="text/javascript">document.getElementById('note_LCL189_44_14').style.display = "none";</script></ul></section></notes></section>