<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

mihi mos notus esset cumque e via languerem et mihimet displicerem, misi pro amicitia qui hoc ei diceret. At ille vobis audientibus cum fabris se domum meam venturum esse dixit. Nimis iracunde hoc quidem et valde intemperanter. Cuius enim malefici tanta ista poena est ut dicere in hoc ordine auderet se publicis operis disturbaturum publice ex senatus sententia aedificatam domum? Quis autem umquam tanto damno senatorem coegit? Aut quid est ultra pignus aut multam?</p>
<p>Quod si scisset quam sententiam dicturus essem, remisisset <span class="br"></span><span class="lineNumber">13</span><span class="br"></span>aliquid profecto de severitate cogendi.</p>
</section>
<section class="div2">
<p>[6] An me censetis, patres conscripti, quod vos inviti secuti estis, decreturum fuisse, ut parentalia cum supplicationibus miscerentur, ut inexpiabiles religiones in rem publicam inducerentur, ut decernerentur supplicationes mortuo? Nihil dico cui. Fuerit ille L. Brutus qui et ipse dominatu regio rem publicam liberavit et ad similem virtutem et simile factum stirpem iam prope in quingentesimum annum propagavit: adduci tamen non possem ut quemquam mortuum coniungerem cum deorum immortalium religione; ut, cuius sepulcrum usquam<a class="footnoteLink" href="#note_LCL189_18_2" id="target_note_LCL189_18_2"><sup>2</sup></a> exstet ubi parentetur, ei publice supplicetur. Ego vero eam sententiam dixissem ut me  <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL189_18_2"><a class="footnoteCrossrefLink" href="#target_note_LCL189_18_2" title="Click to highlight in text"><sup class="lineRef">2</sup><span class="italic">b</span>: nusquam <span class="italic">Vcnstu</span></a></li><script type="text/javascript">document.getElementById('note_LCL189_18_2').style.display = "none";</script></ul></section></notes></section>