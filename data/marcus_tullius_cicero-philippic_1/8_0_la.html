<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

adversus populum Romanum, si qui accidisset gravior rei publicae casus, si bellum, si morbus, si fames, facile possem defendere; quae partim iam sunt, partim timeo ne impendeant. Sed hoc ignoscant di immortales velim et populo Romano, qui id non probat, et huic ordini, qui decrevit invitus.</p>
<span class="br"></span><span class="lineNumber">14</span><span class="br"></span><p>Quid? De reliquis rei publicae malis licetne dicere? Mihi vero licet et semper licebit dignitatem tueri, mortem contemnere. Potestas modo veniendi in hunc locum sit: dicendi periculum non recuso. Atque utinam, patres conscripti, Kalendis Sextilibus adesse potuissem! Non quo profici potuerit aliquid, sed ne unus modo consularis, quod tum accidit, dignus illo honore, dignus re publica inveniretur. Qua quidem ex re magnum accipio dolorem, homines amplissimis populi Romani beneficiis usos L. Pisonem ducem optimae sententiae non secutos. Idcircone nos populus Romanus consules fecit ut in altissimo gradu dignitatis locati rem publicam pro nihilo haberemus? Non modo voce nemo L. Pisoni consularis sed ne voltu quidem <span class="br"></span><span class="lineNumber">15</span><span class="br"></span>adsensus est. Quae, malum, est ista voluntaria servitus? Fuerit quaedam necessaria; ‹nunc non est ita›.<a class="footnoteLink" href="#note_LCL189_20_3" id="target_note_LCL189_20_3"><sup>3</sup></a> Neque ego hoc ab omnibus eis desidero qui sententiam consulari loco dicunt. Alia causa est eorum quorum silentio ignosco, alia eorum quorum vocem requiro. Quos quidem doleo in  <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL189_20_3"><a class="footnoteCrossrefLink" href="#target_note_LCL189_20_3" title="Click to highlight in text"><sup class="lineRef">3</sup><span class="italic">suppl. SB</span></a></li><script type="text/javascript">document.getElementById('note_LCL189_20_3').style.display = "none";</script></ul></section></notes></section>