<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

consentiebant. Ad deliberationes eas quas habebat domi de re publica principes civitatis adhibebat; ad hunc ordinem res optimas deferebat; nihil tum nisi quod erat notum omnibus in C. Caesaris commentariis reperiebatur; summa constantia ad ea quae quaesita erant respondebat. <span class="br"></span><span class="lineNumber">3</span><span class="br"></span>Num qui exsules restituti? Unum aiebat, praeterea neminem. Num immunitates datae? “Nullae,” respondebat. Adsentiri etiam nos Ser. Sulpicio, clarissimo viro, voluit, ne qua tabula post Idus Martias ullius decreti Caesaris aut benefici figeretur.</p>
<p>Multa praetereo eaque praeclara; ad singulare enim M. Antoni factum festinat oratio, dictaturam, quae iam vim regiae potestatis obsederat, funditus ex re publica sustulit; de qua ne sententias quidem diximus. Scriptum senatus consultum quod fieri vellet attulit, quo recitato auctoritatem eius summo studio secuti sumus eique amplissimis verbis per senatus consultum gratias egimus.</p>
</section>
<section class="div2">
<span class="br"></span><span class="lineNumber">4</span><span class="br"></span><p>[2] Lux quaedam videbatur oblata non modo regno, quod pertuleramus, sed etiam regni timore sublato, magnumque pignus ab eo rei publicae datum, se liberam civitatem esse velle, cum dictatoris nomen, quod saepe iustum fuisset, propter perpetuae dictaturae recentem <span class="br"></span><span class="lineNumber">5</span><span class="br"></span>memoriam funditus ex re publica sustulisset. Liberatus <span class="br"></span><span class="lineNumber"></span><span class="br"></span>
</p></section><notes></notes></section>