<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">decuria iudicent qui libere iudicare non audeant. In quo quantus error est, di immortales, eorum qui istam legem excogitaverunt! Ut enim quisque sordidissimus videbitur, ita libentissime severitate iudicandi sordis suas eluet laborabitque ut honestis decuriis potius dignus videatur quam in turpem iure coniectus.</p>
</section>
<section class="div2">
<span class="br"></span><span class="lineNumber">21</span><span class="br"></span><p>[9] Altera promulgata lex est ut de vi et maiestatis damnati ad populum provocent, si velint. Haec utrum tandem lex est an legum omnium dissolutio? Quis est autem<a class="footnoteLink" href="#note_LCL189_28_5" id="target_note_LCL189_28_5"><sup>5</sup></a> hodie cuius intersit istam legem rogari?<a class="footnoteLink" href="#note_LCL189_28_6" id="target_note_LCL189_28_6"><sup>6</sup></a> Nemo reus est legibus illis, nemo quem futurum putemus. Armis enim gesta numquam profecto in iudicium vocabuntur. “At res popularis.” Utinam quidem aliquid velletis esse populare! Omnes enim iam cives de rei publicae salute una et mente et voce consentiunt. Quae est igitur ista cupiditas legis eius ferendae quae turpitudinem summam habeat, gratiam nullam? Quid enim turpius quam qui maiestatem populi Romani minuerit per vim, eum damnatum iudicio ad eam <span class="br"></span><span class="lineNumber">22</span><span class="br"></span>ipsam vim reverti propter quam sit iure damnatus? Sed quid plura de lege disputo? Quasi vero id agatur ut quisquam provocet: id agitur, id fertur ne quis omnino umquam istis legibus reus fiat. Quis enim aut accusator tam amens reperietur qui reo condemnato obici se multitudini conductae velit, aut iudex qui reum damnare audeat, ut ipse ad operas mercennarias statim protrahatur? Non igitur provocatio ista lege datur, sed duae maxime salutares   <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL189_28_5"><a class="footnoteCrossrefLink" href="#target_note_LCL189_28_5" title="Click to highlight in text"><sup class="lineRef">5</sup><span class="italic">SB</span>: enim <span class="italic">codd.</span></a></li><script type="text/javascript">document.getElementById('note_LCL189_28_5').style.display = "none";</script><li class="note" id="note_LCL189_28_6"><a class="footnoteCrossrefLink" href="#target_note_LCL189_28_6" title="Click to highlight in text"><sup class="lineRef">6</sup><span class="italic">SB in app</span>.: manere <span class="italic">V</span>: venire <span class="italic">D</span></a></li><script type="text/javascript">document.getElementById('note_LCL189_28_6').style.display = "none";</script></ul></section></notes></section>