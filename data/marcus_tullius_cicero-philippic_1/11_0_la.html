<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

nonne omnes iudiciariae leges Caesaris dissolvuntur? Et vos acta Caesaris defenditis qui leges eius evertitis? Nisi forte, si quid memoriae causa rettulit in libellum, id numerabitur in actis et, quamvis iniquum et inutile sit, defendetur: quod ad populum centuriatis comitiis tulit, id in actis
<span class="br"></span><span class="lineNumber">20</span><span class="br"></span>Caesaris non habebitur. At quae est ista tertia decuria? “Centurionum,” inquit. Quid? Isti ordini iudicatus lege Iulia, etiam ante Pompeia, Aurelia non patebat? “Census praefiniebatur,” inquit. Non centurioni quidem solum sed equiti etiam Romano; itaque viri fortissimi atque honestissimi qui ordines duxerunt res et iudicant et iudicaverunt. “Non quaero,” inquit “istos: quicumque ordinem duxit, iudicet.” At si ferretis quicumque equo meruisset, quod est lautius, nemini probaretis; in iudice enim spectari et fortuna debet et dignitas. “Non quaero,” inquit, “ista: addo etiam iudices manipularis ex legione Alaudarum. Aliter enim nostri negant posse se salvos esse.” O contumeliosum honorem eis quos ad iudicandum nec opinantis vocatis! Hic enim est &lt;prope dicam&gt;<a class="footnoteLink" href="#note_LCL189_26_4" id="target_note_LCL189_26_4"><sup>4</sup></a> legis index ut ei res in tertia  <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL189_26_4"><a class="footnoteCrossrefLink" href="#target_note_LCL189_26_4" title="Click to highlight in text"><sup class="lineRef">4</sup><span class="italic">suppl. SB</span></a></li><script type="text/javascript">document.getElementById('note_LCL189_26_4').style.display = "none";</script></ul></section></notes></section>