<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">tum a te liberata est cum collegam tuum, depositis inimicitiis, oblitus auspiciorum a te ipso augure populi Romani nuntiato&lt;rum&gt;,<a class="footnoteLink" href="#note_LCL189_38_8" id="target_note_LCL189_38_8"><sup>8</sup></a> illo primum die collegam tibi esse voluisti; cum tuus parvus filius in Capitolium a te missus pacis <span class="br"></span><span class="lineNumber">32</span><span class="br"></span>obses fuit! Quo senatus die laetior, quo populus Romanus? Qui quidem nulla in contione umquam frequentior fuit. Tum denique liberati per viros fortissimos videbamur, quia, ut illi voluerant, libertatem pax consequebatur.</p>
<p>Proximo, altero, tertio, denique reliquis consecutis diebus non intermittebas quasi donum aliquod cotidie adferre rei publicae; maximum autem illud quod dictaturae nomen sustulisti. Haec inusta est a te, a te, inquam, mortuo Caesari nota ad ignominiam sempiternam. Ut enim propter unius M. Manli scelus decreto gentis Manliae neminem patricium Manlium &lt;Marcum&gt;<a class="footnoteLink" href="#note_LCL189_38_9" id="target_note_LCL189_38_9"><sup>9</sup></a> vocari licet, sic tu propter unius dictatoris odium nomen dictatoris funditus <span class="br"></span><span class="lineNumber">33</span><span class="br"></span>sustulisti. Num te, cum haec pro salute rei publicae tanta gessisses, fortunae tuae, num amplitudinis, num claritatis, num gloriae paenitebat? Unde igitur subito tanta ista mutatio? Non possum adduci ut suspicer te pecunia captum. Licet quod cuique libet loquatur, credere non est necesse. Nihil enim umquam in te sordidum, nihil humile cognovi. Quamquam solent domestici depravare non numquam;   <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL189_38_8"><a class="footnoteCrossrefLink" href="#target_note_LCL189_38_8" title="Click to highlight in text"><sup class="lineRef">8</sup><span class="italic">corr. FaÃ«rnus</span></a></li><script type="text/javascript">document.getElementById('note_LCL189_38_8').style.display = "none";</script><li class="note" id="note_LCL189_38_9"><a class="footnoteCrossrefLink" href="#target_note_LCL189_38_9" title="Click to highlight in text"><sup class="lineRef">9</sup><span class="italic">add. Gulielmius</span></a></li><script type="text/javascript">document.getElementById('note_LCL189_38_9').style.display = "none";</script></ul></section></notes></section>