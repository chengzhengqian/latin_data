<section class="div1 language" lang="la"><header><hgroup><h1>Lives of Illustrious Men</h1></hgroup></header>
<blockquote><p>
<span class="line">Sub terris tonuisse putes.</span><span class="linebreak"></span>
</p></blockquote>
<p>Sed et famoso carmine cum ipsum tum potentissimos amicorum gravissime proscidit. Ad extremum paene signifer Pisonianae coniurationis exstitit, multus<a class="footnoteLink" href="#note_LCL038_484_86" id="target_note_LCL038_484_86"><sup>86</sup></a> in gloria tyrannicidarum palam praedicanda<a class="footnoteLink" href="#note_LCL038_484_87" id="target_note_LCL038_484_87"><sup>87</sup></a> ac plenus minarum, usque eo intemperans ut Caesaris caput<a class="footnoteLink" href="#note_LCL038_484_88" id="target_note_LCL038_484_88"><sup>88</sup></a> proximo cuique iactaret. Verum detecta coniuratione nequaquam parem animi constantiam praestitit; facile enim confessus et<a class="footnoteLink" href="#note_LCL038_484_89" id="target_note_LCL038_484_89"><sup>89</sup></a> ad humillimas devolutus preces matrem quoque innoxiam inter socios nominavit, sperans impietatem sibi apud parricidam principem profuturam. Impetrato autem mortis arbitrio libero codicillos ad patrem corrigendis quibusdam versibus suis exaravit, epulatusque largiter brachia ad secandas venas praebuit medico. Poemata eius etiam praelegi memini, confici vero ac proponi venalia non tantum operose et diligenter sed inepte quoque.</p>
<notes><section class="footnotes"><ul><li class="note" id="note_LCL038_484_86"><a class="footnoteCrossrefLink" href="#target_note_LCL038_484_86" title="Click to highlight in text"><sup class="lineRef">86</sup>multus, <span class="italic">Omnibonus</span>; multis, <span class="italic">mss.</span></a></li><script type="text/javascript">document.getElementById('note_LCL038_484_86').style.display = "none";</script><li class="note" id="note_LCL038_484_87"><a class="footnoteCrossrefLink" href="#target_note_LCL038_484_87" title="Click to highlight in text"><sup class="lineRef">87</sup>praedicanda, <span class="italic">some late mss.</span>; praedicenda, <span class="italic">MBP.</span></a></li><script type="text/javascript">document.getElementById('note_LCL038_484_87').style.display = "none";</script><li class="note" id="note_LCL038_484_88"><a class="footnoteCrossrefLink" href="#target_note_LCL038_484_88" title="Click to highlight in text"><sup class="lineRef">88</sup><span class="italic">Genthe marks a lacuna</span>; <span class="italic">so Francken.</span></a></li><script type="text/javascript">document.getElementById('note_LCL038_484_88').style.display = "none";</script><li class="note" id="note_LCL038_484_89"><a class="footnoteCrossrefLink" href="#target_note_LCL038_484_89" title="Click to highlight in text"><sup class="lineRef">89</sup>ut, <span class="italic">MP</span>; <span class="italic">omitted by B.</span></a></li><script type="text/javascript">document.getElementById('note_LCL038_484_89').style.display = "none";</script></ul></section></notes></section>