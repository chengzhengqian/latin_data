<section class="div1 language" lang="la"><header><hgroup><h1>FRL I: ENNIUS</h1></hgroup></header><section class="div2">
</section>
<section class="div2">
<p>​</p>
<p class="noindent"><span class="bold">T 98</span> Hieron. <span class="italic">Ab Abr.</span> 1838 [179 a. C.] (p. 138b Helm)</p>
<p class="noindent">Statius Caecilius comoediarum scriptor clarus habetur, natione Insuber Gallus et Ennii primum contubernalis. . . . mortuus est anno post mortem Ennii et iuxta Ianiculum sepultus.</p>
</section>
<section class="div2">
<p>​</p>
<p class="noindent"><span class="bold">T 99</span> Hieron. <span class="italic">Ab Abr.</span> 1849 [168 a. C.] (p. 140a Helm)</p>
<p class="noindent">Ennius poeta septuagenario maior articulari morbo perit sepultusque in Scipionis monumento via Appia intra primum ab urbe miliarium. quidam ossa eius Rudiam ex Ianiculo translata adfirmant.</p>
</section>
<section class="div2">
<p>​</p>
<p class="noindent"><span class="bold">T 100</span> Hieron. <span class="italic">In Mich.</span> 2, praef.</p>
<p class="noindent">si enim criminis est Graecorum benedicta transferre, accusentur Ennius et Maro, Plautus [Ter. <span class="italic">An.</span> 18–19], Caecilius et Terentius, Tullius quoque et ceteri eloquentes viri, qui non solum versus, sed multa capita et longissimos libros ac fabulas integras transtulerunt.</p>
</section>
<section class="div2">
<p>​</p>
<p class="noindent"><span class="bold">T 101</span> Hieron. <span class="italic">In Mich.</span> 2.7.5/7, ll. 250–54</p>
<p class="noindent">sed et poeta sublimis—non Homerus alter, ut Lucilius de Ennio suspicatur, sed primus Homerus apud Latinos [cf. Lucil. 1189 M. = 413 W.; Hor. <span class="italic">Epist.</span> 2.1.50 (T 48a)]—: varium et mutabile semper / femina [Verg. <span class="italic">Aen.</span> 4.569–70].</p>
</section><notes></notes></section>