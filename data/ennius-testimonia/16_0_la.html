<section class="div1 language" lang="la"><header><hgroup><h1>FRL I: ENNIUS</h1></hgroup></header><section class="div2">
</section>
<section class="div2">
<p>​</p>
<p class="noindent"><span class="bold">T 39</span> Vitr. <span class="italic">De</span> <span class="italic">arch.</span> 9, Praef. 16</p>
<p class="noindent">itaque qui litterarum iucunditatibus instinctas habent mentes non possunt non in suis pectoribus dedicatum habere, sicuti deorum, sic Ennii poetae simulacrum.</p>
</section>
<section class="div2">
<p>​</p>
<p class="noindent"><span class="bold">T 40</span> </p>
<p class="noindent"><span class="bold">a</span> Hor. <span class="italic">Sat.</span> 1.10.46–49</p>
<blockquote><p><span class="line">hoc erat experto frustra Varrone Atacino</span><span class="linebreak"></span>
<span class="line">atque quibusdam aliis melius quod scribere possem,</span><span class="linebreak"></span>
<span class="line">inventore minor; neque ego illi detrahere ausim</span><span class="linebreak"></span>
<span class="line">haerentem capiti cum multa laude coronam.</span><span class="linebreak"></span></p></blockquote>
<p class="noindent"><span class="bold">b</span> Porph. ad Hor. <span class="italic">Sat.</span> 1.10.46</p>
<p class="noindent">hoc erat experto frustra et reliqua: quum alii alia carminum genera consummate scriberent, quorum mentionem habuit, sermonum autem frustra temptasset Terentius Varro Narbonensis, qui Atacinus ab Atace fluvio dictus est, item Ennius, qui quattuor libros saturarum reliquit, et Pacuvius huic generi versificationis non suffecissent, se id scribere ait ita, ut aliis maior sit, Lucilio minor. quem inventorem huius operis merito dixit, quia primus Lucilius huius modi carmina scripsit.</p>
</section>
<section class="div2">
<p>​</p>
<p class="noindent"><span class="bold">T 41</span> Hor. <span class="italic">Sat.</span> 1.10.51–55</p>
<blockquote><p><span class="line indent10">age, quaeso,</span><span class="linebreak"></span>
<span class="line">tu nihil in magno doctus reprehendis Homero?</span><span class="linebreak"></span>
<span class="line">nil comis tragici mutat Lucilius Acci?</span><span class="linebreak"></span>
</p></blockquote></section><notes></notes></section>