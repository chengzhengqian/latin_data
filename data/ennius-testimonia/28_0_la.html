<section class="div1 language" lang="la"><header><hgroup><h1>FRL I: ENNIUS</h1></hgroup></header><section class="div2"><blockquote><p><span class="line">spectandum sese non parva strage virorum</span><span class="linebreak"></span>
<span class="line">fecerat, et dextrae gliscebat caedibus ardor.</span><span class="linebreak"></span>
<span class="line">advolat aeternum sperans fore pelleret Hostus</span><span class="linebreak"></span>
<span class="line">si tantam labem, ac perlibrat viribus hastam.</span><span class="linebreak"></span>
<span class="line"><span class="br"></span><span class="lineNumber">405</span><span class="br"></span>risit nube sedens vani conamina coepti</span><span class="linebreak"></span>
<span class="line">et telum procul in ventos dimisit Apollo</span><span class="linebreak"></span>
<span class="line">ac super his: nimium, iuvenis, nimiumque † superbi</span><span class="linebreak"></span>
<span class="line">sperata hausisti †. sacer hic ac magna sororum</span><span class="linebreak"></span>
<span class="line">Aonidum cura est et dignus Apolline vates.</span><span class="linebreak"></span>
<span class="line"><span class="br"></span><span class="lineNumber">410</span><span class="br"></span>hic canet illustri primus bella Itala versu</span><span class="linebreak"></span>
<span class="line">attolletque duces caelo, resonare docebit</span><span class="linebreak"></span>
<span class="line">hic Latiis Helicona modis nec cedet honore</span><span class="linebreak"></span>
<span class="line">Ascraeo famave seni. sic Phoebus, et Hosto</span><span class="linebreak"></span>
<span class="line">ultrix per geminum transcurrit tempus harundo.</span><span class="linebreak"></span></p></blockquote>
</section>
<section class="div2">
<p>​</p>
<p class="noindent"><span class="bold">T 68</span> Plin. <span class="italic">Ep.</span> 5.3.2–6</p>
<p class="noindent">quibus ego, ut augeam meam culpam, ita respondeo: facio non numquam versiculos severos parum, facio; nam et comoedias audio et specto mimos et lyricos lego et Sotadicos intellego; . . . [5] . . . , sed ego verear ne me non satis deceat, quod decuit M. Tullium . . . ? [6] Neronem enim transeo, quamvis sciam non corrumpi in deterius quae aliquando etiam a malis, sed honesta manere quae saepius a bonis fiunt. inter quos vel praecipue numerandus est P. Vergilius, Cornelius Nepos et prius Accius Enniusque. non quidem hi senatores, sed sanctitas morum non distat ordinibus.</p>
</section><notes></notes></section>