<section class="div1 language" lang="la"><header><hgroup><h1>FRL I: ENNIUS</h1></hgroup></header><section class="div2">
</section>
<section class="div2">
<p>​</p>
<p class="noindent"><span class="bold">T 90</span> Claud. <span class="italic">Cons. Stil. </span>III (= <span class="italic">Carm.</span> 23), Praef. 1–20</p>
<blockquote><p><span class="line">maior Scipiades, Italis qui solus ab oris</span><span class="linebreak"></span>
<span class="line">in proprium vertit Punica bella caput,</span><span class="linebreak"></span>
<span class="line">non sine Pieriis exercuit artibus arma.</span><span class="linebreak"></span>
<span class="line">semper erat vatum maxima cura duci.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>gaudet enim virtus testes sibi iungere Musas;</span><span class="linebreak"></span>
<span class="line">carmen amat quisquis carmine digna gerit.</span><span class="linebreak"></span>
<span class="line">ergo seu patriis primaevus Manibus ultor</span><span class="linebreak"></span>
<span class="line">subderet Hispanum legibus Oceanum,</span><span class="linebreak"></span>
<span class="line">seu Tyrias certa fracturus cuspide vires</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>inferret Libyco signa tremenda mari:</span><span class="linebreak"></span>
<span class="line">haerebat doctus lateri castrisque solebat</span><span class="linebreak"></span>
<span class="line">omnibus in medias Ennius ire tubas.</span><span class="linebreak"></span>
<span class="line">illi post lituos pedites favere canenti</span><span class="linebreak"></span>
<span class="line">laudavitque nova caede cruentus eques.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>cumque triumpharet gemina Carthagine victa</span><span class="linebreak"></span>
<span class="line">(hanc vindex patri viceret, hanc patriae),</span><span class="linebreak"></span>
<span class="line">cum longi Libyam tandem post funera belli</span><span class="linebreak"></span>
<span class="line">ante suas maestam cogeret ire rotas:</span><span class="linebreak"></span>
<span class="line">advexit reduces secum Victoria Musas</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>et sertum vati Martia laurus erat.</span><span class="linebreak"></span></p></blockquote>
</section>
<section class="div2">
<p>​</p>
<p class="noindent"><span class="bold">T 91</span> (cf. T 38, 97) [Aurel. Vict.] <span class="italic">Vir. ill.</span> 47.1</p>
<p class="noindent">Marcus Porcius Cato . . . : in praetura Sardiniam subegit, ubi ab Ennio Graecis litteris institutus.</p>
</section><notes></notes></section>