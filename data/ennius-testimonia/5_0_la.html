<section class="div1 language" lang="la"><header><hgroup><h1>FRL I: ENNIUS</h1></hgroup></header><section class="div2">
</section>
<section class="div2">
<p>​</p>
<p class="noindent"><span class="bold">T 11</span> (= 7 <span class="italic">Ann.</span> F 20) Cic. <span class="italic">Balb.</span> 51</p>
<p class="noindent">neque enim ille summus poeta noster Hannibalis illam magis cohortationem quam communem imperatoriam voluit esse: . . .</p>
</section>
<section class="div2">
<p>​</p>
<p class="noindent"><span class="bold">T 12</span> Cic. <span class="italic">De or.</span> 1.154</p>
<p class="noindent">in cotidianis autem commentationibus equidem mihi adulescentulus proponere solebam illam exercitationem maxime, qua C. Carbonem nostrum illum inimicum solitum esse uti sciebam, ut aut versibus propositis quam maxime gravibus aut oratione aliqua lecta ad eum finem quem memoria possem comprehendere, eam rem ipsam quam legissem verbis aliis quam maxime possem lectis pronuntiarem. sed post animadverti hoc esse in hoc vitii, quod ea verba, quae maxime cuiusque rei propria quaeque essent ornatissima atque optima occupasset aut Ennius, si ad eius versus me exercerem, aut Gracchus si eius orationem mihi forte posuissem: ita, si isdem verbis uterer nihil prodesse, si aliis etiam obesse, cum minus idoneis uti consuescerem.</p>
</section>
<section class="div2">
<p>​</p>
<p class="noindent"><span class="bold">T 13</span> (= 10 <span class="italic">Ann.</span> F 5) Cic. <span class="italic">De or.</span> 1.198</p>
<p class="noindent">. . . amplissimus quisque et clarissimus vir, ut ille, qui propter hanc iuris civilis scientiam sic appellatus a summo poeta est: egregie cordatus homo, catus Aelius Sextus . . .</p>
</section><notes></notes></section>