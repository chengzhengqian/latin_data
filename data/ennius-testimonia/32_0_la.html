<section class="div1 language" lang="la"><header><hgroup><h1>FRL I: ENNIUS</h1></hgroup></header><section class="div2">
</section>
<section class="div2">
<p>​</p>
<p class="noindent"><span class="bold">T 76</span> Fronto, Ad M. Caesarem et invicem libri, <span class="italic">Ep.</span> 4.3.2 (pp. 56.18–57.1 van den Hout)</p>
<p class="noindent">quamobrem rari admodum veterum scriptorum in eum laborem studiumque et periculum verba industriosius quaerendi sese commisere, oratorum post homines natos unus omnium M. Porcius eiusque frequens sectator C. Sallustius, poetarum maxime Plautus, multo maxime Ennius eumque studiose aemulatus L. Coelius nec non Naevius, Lucretius, Accius etiam, Caecilius, Laberius quoque.</p>
</section>
<section class="div2">
<p>​</p>
<p class="noindent"><span class="bold">T 77</span> Fronto, Ad Antoninum imp. et invicem libri, <span class="italic">Ep.</span> 4.1 (p. 105.13–18 van den Hout)</p>
<p class="noindent">mitte mihi aliquid, quod tibi disertissimum videatur, quod legam, vel tuum aut Catonis aut Ciceronis aut Sallustii aut Gracchi aut poetae alicuius; χρῄζω γὰρ ἀναπαύλης, et maxime hoc genus, quae me lectio extollat et diffundat ἐκ τῶν κατειληφυιῶν φροντίδων; etiam si qua Lucretii aut Enni excerpta habes εὐφωνότατα, ἁδρά et sicubi ἤθους ἐμφάσεις.</p>
</section>
<section class="div2">
<p>​</p>
<p class="noindent"><span class="bold">T 78</span> Fronto, Ad M. Antoninum de eloquentia, <span class="italic">Ep. </span>1.2 (pp. 133.11–34.1 van den Hout)</p>
<p class="noindent">in poetis &lt;aut&gt;em quis ignorat, ut gracilis sit Lucilius, Albucius aridus, sublimis Lucretius, mediocris Pacuvius, inaequalis Accius, Ennius multiformis?</p>
</section><notes></notes></section>