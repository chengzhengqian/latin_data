<section class="div1 language" lang="la"><header><hgroup><h1>FRL I: ENNIUS</h1></hgroup></header><section class="div2">
</section>
<section class="div2">
<p>​</p>
<p class="noindent"><span class="bold">T 6</span> <span class="italic">Rhet. Her.</span> 4.7</p>
<p class="noindent">ita ut si de tragoediis Ennii velis sententias eligere aut de Pacuvianis periodos,<a class="footnoteLink" href="#note_LCL294_6_1" id="target_note_LCL294_6_1"><sup>1</sup></a> sed si, quia plane rudis id facere nemo poterit, cum feceris, te litteratissimum putes, ineptus sis, propterea quod id facile faciat quivis mediocriter litteratus, . . .</p>
</section>
<section class="div2">
<p>​</p>
<p class="noindent"><span class="bold">T 7</span> (= 8 <span class="italic">Ann.</span> F 1) Cic. <span class="italic">Mur.</span> 30</p>
<p class="noindent">omnia ista nobis studia de manibus excutiuntur simulatque aliqui motus novus bellicum canere coepit. etenim, ut ait ingeniosus poeta et auctor valde bonus . . .</p>
</section>
<section class="div2">
<p>​</p>
<p class="noindent"><span class="bold">T 8</span> (= <span class="italic">Inc.</span> F 2) Cic. <span class="italic">Arch.</span> 18</p>
<p class="noindent">atque sic a summis hominibus eruditissimisque accepimus ceterarum rerum studia et doctrina et praeceptis et arte constare, poetam natura ipsa valere et mentis viribus excitari et quasi divino quodam spiritu inflari. quare suo iure noster ille Ennius sanctos appellat poetas, quod quasi deorum aliquo dono atque munere commendati nobis esse videantur.</p>
</section>
<section class="div2">
<p>​</p>
<p class="noindent"><span class="bold">T 9</span> </p>
<p class="noindent"><span class="bold">a</span> Cic. <span class="italic">Arch.</span> 22</p>
<p class="noindent">carus fuit Africano superiori noster Ennius, itaque etiam in sepulcro Scipionum putatur is esse constitutus ex marmore. at eis laudibus certe non solum ipse qui laudatur sed etiam populi Romani nomen ornatur. in caelum huius 

</p></section><notes><section class="footnotes"><ul><li class="note" id="note_LCL294_6_1"><a class="footnoteCrossrefLink" href="#target_note_LCL294_6_1" title="Click to highlight in text"><sup class="lineRef">1</sup>periodos <span class="italic">vel </span>nuntios <span class="italic">codd.</span></a></li><script type="text/javascript">document.getElementById('note_LCL294_6_1').style.display = "none";</script></ul></section></notes></section>