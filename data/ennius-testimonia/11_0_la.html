<section class="div1 language" lang="la"><header><hgroup><h1>FRL I: ENNIUS</h1></hgroup></header><section class="div2">
</section>
<section class="div2">
<p>​</p>
<p class="noindent"><span class="bold">T 27</span> (= 1 <span class="italic">Ann.</span> F 3 = <span class="italic">Epi.</span> F 1) Cic. <span class="italic">Acad. </span>2.51</p>
<p class="noindent">eadem ratio est somniorum. num censes Ennium, cum in hortis cum Ser. Galba vicino suo ambulavisset, dixisse visus sum mihi cum Galba ambulare? at cum somniavit ita narravit visus Homerus adesse poeta, idemque in Epicharmo: nam videbar somniare me{e}d ego esse mortuum.</p>
</section>
<section class="div2">
<p>​</p>
<p class="noindent"><span class="bold">T 28</span> Cic. <span class="italic">Fin.</span> 1.4–7</p>
<p class="noindent">iis igitur est difficilius satisfacere qui se Latina scripta dicunt contemnere. in quibus hoc primum est in quo admirer, cur in gravissimis rebus non delectet eos sermo patrius, cum idem fabellas Latinas ad verbum e Graecis expressas non inviti legant. quis enim tam inimicus paene nomini Romano est qui Enni Medeam aut Antiopam Pacuvi spernat aut reiciat, quod se isdem Euripidis fabulis delectari dicat, Latinas litteras oderit? Synephebos ego, inquit, potius Caecili aut Andriam Terenti quam utramque Menandri legam? [5] a quibus tantum dissentio ut, . . . mihi quidem nulli satis eruditi videntur quibus nostra ignota sunt. an utinam ne in nemore—[<span class="italic">Trag. </span>F 89.1] nihilo minus legimus quam hoc idem Graecum, quae autem de bene beateque vivendo a Platone disputata sunt, haec explicari non placebit Latine? [6] . . . [7] quamquam si plane sic verterem Platonem aut Aristotelem ut verterunt 
</p></section><notes></notes></section>