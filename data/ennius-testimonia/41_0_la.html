<section class="div1 language" lang="la"><header><hgroup><h1>FRL I: ENNIUS</h1></hgroup></header><section class="div2">
</section>
<section class="div2">
<p>​</p>
<p class="noindent"><span class="bold">T 95</span> Symm. <span class="italic">Ep.</span> 1.20.2</p>
<p class="noindent">. . . Ennio ex Aetolicis manubiis captiva tantum chlamys data Fulvium decolorat . . .</p>
</section>
<section class="div2">
<p>​</p>
<p class="noindent"><span class="bold">T 96</span> Symm. <span class="italic">Or.</span> 3.7</p>
<p class="noindent">servetur tibi aliquod opus virtutis in posterum, cui nihil iam remansit ignotum. quas habes laboris indutias? tropaeis et litteris occupatus otiosa cum bellicis negotia miscuisti. agnosco in te non adumbrata vestigiis sed expressa veterum signa virtutum: nempe Fulvium nobilem tam laude quam nomine inter aquilas cantusque lituorum praeceptor Accius frequentavit; Africanum illum terra marique victorem lectionis particeps et laboris Panaetius non reliquit; cum magno Alexandro mundanam paene militiam philosophorum comitatus exegit.</p>
</section>
<section class="div2">
<p>​</p>
<p class="noindent"><span class="bold">T 97</span> Hieron. <span class="italic">Ab Abr.</span> 1777 [240 a. C.] (p. 133a Helm)</p>
<p class="noindent">Quintus Ennius poeta Tarenti nascitur. qui a Catone quaestore Romam translatus habitavit in monte Aventino parco admodum sumptu contentus et unius ancillulae ministerio.</p>
</section><notes></notes></section>