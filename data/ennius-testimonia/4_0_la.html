<section class="div1 language" lang="la"><header><hgroup><h1>FRL I: ENNIUS</h1></hgroup></header><section class="div2"><p class="noindent noindent">
proavus Cato tollitur; magnus honos populi Romani rebus adiungitur. omnes denique illi Maximi, Marcelli, Fulvii non sine communi omnium nostrum laude decorantur. ergo illum qui haec fecerat, Rudinum hominem, maiores nostri in civitatem receperunt; nos hunc Heracliensem multis civitatibus expetitum, in hac autem legibus constitutum de nostra civitate eiciamus?</p>
<p class="noindent"><span class="bold">b</span> Schol. Bob. ad Cic. <span class="italic">Arch.</span> 22</p>
<p class="noindent">ergo illum qui haec fecerat, Rudinum hominem: natione Rudinus fuit Q. Ennius, quem superior Africanus dilectum familiarissime etiam communicato sepulchri honore dicitur in maiorum suorum numerum redegisse. sepulchrum fuisse traditum extra portam Capenam mille ferme passibus ab urbe seiunctum.</p>
</section>
<section class="div2">
<p>â€‹</p>
<p class="noindent"><span class="bold">T 10</span> Cic. <span class="italic">Arch.</span> 27</p>
<p class="noindent">iam vero ille qui cum Aetolis Ennio comite bellavit Fulvius non dubitavit Martis manubias Musis consecrare. quare in qua urbe imperatores prope armati poetarum nomen et Musarum delubra coluerunt, in ea non debent togati iudices a Musarum honore et a poetarum salute abhorrere.</p>
</section><notes></notes></section>