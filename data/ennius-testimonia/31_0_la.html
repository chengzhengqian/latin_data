<section class="div1 language" lang="la"><header><hgroup><h1>FRL I: ENNIUS</h1></hgroup></header><section class="div2"><p class="noindent noindent">
[4] quid tale M. Porcio aut Quinto Ennio, C. Graccho aut Titio poetae, quid Scipioni aut Numidico, quid M. Tullio tale usuvenit? quorum libri pretiosiores habentur et summam gloriam retinent, si sunt Lampadionis aut Staberii, Plautii aut D. Aurelii, Autriconis aut Aelii manu scripta e&lt;xem&gt;pla aut a Tirone emendata aut a Domitio Balbo descripta aut ab Attico aut Nepote.</p>
</section>
<section class="div2">
<p>​</p>
<p class="noindent"><span class="bold">T 74</span> Fronto, Ad M. Caesarem et invicem libri, <span class="italic">Ep. </span>3.17.3 (p. 49.18–23 van den Hout)</p>
<p class="noindent">meministi autem tu plurimas lectiones, quibus usque adhuc versatus es, comoedias, Atellan&lt;a&gt;s, oratores veteres, quorum aut pauci aut praeter Catonem et Gracchum nemo tubam inflat; omnes autem mugiunt vel stridunt potius. quid igitur Ennius egit, quem legisti? quid tragoediae ad versum sublimiter faciundum te iuverunt? plerumque enim ad orationem faciendam versus, ad versificandum oratio magis adiuvat.</p>
</section>
<section class="div2">
<p>​</p>
<p class="noindent"><span class="bold">T 75</span> Fronto, Ad M. Caesarem et invicem libri, <span class="italic">Ep.</span> 4.2.6 (p. 56.1–2 van den Hout)</p>
<p class="noindent">Sota Ennianus remissus a te et in charta puriore et volumine gratiore et littera festiviore quam antea fuerat videtur.</p>
</section><notes></notes></section>