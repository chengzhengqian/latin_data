<section class="div1 language" lang="la"><header><hgroup><h1>FRL I: ENNIUS</h1></hgroup></header><section class="div2">
</section>
<section class="div2">
<p>​</p>
<p class="noindent"><span class="bold">T 17</span> (cf. 9 <span class="italic">Ann.</span> F 6) Cic. <span class="italic">Brut.</span> 57</p>
<p class="noindent">quem vero exstet et de quo sit memoriae proditum eloquentem fuisse et ita esse habitum, primus est M. Cornelius Cethegus, cuius eloquentiae est auctor et idoneus quidem mea sententia Q. Ennius, praesertim cum et ipse eum audiverit et scribat de mortuo; ex quo nulla suspicio est amicitiae causa esse mentitum.</p>
</section>
<section class="div2">
<p>​</p>
<p class="noindent"><span class="bold">T 18</span> (= 7 <span class="italic">Ann.</span> F 1) Cic. <span class="italic">Brut.</span> 71–76</p>
<p class="noindent">quid, nostri veteres versus ubi sunt? quos olim Fauni vatesque canebant, cum neque Musarum scopulos * * * nec dicti studiosus quisquam erat ante hunc ait ipse de se nec mentitur in gloriando: sic enim sese res habet. nam et Odyssia Latina est sic {in} tamquam opus aliquod Daedali et Livianae fabulae non satis dignae quae iterum legantur. [72] atqui hic Livius {qui} primus fabulam C. Claudio Caeci filio et M. Tuditano consulibus docuit anno ipso ante quam natus est Ennius, post Romam conditam autem quarto decumo et quingentensimo, ut hic ait, quem nos sequimur. . . . [73] . . . in quo tantus error Acci fuit, ut his consulibus XL annos natus Ennius fuerit; quoi si aequalis fuerit Livius, minor fuit aliquanto is, qui primus fabulam dedit, quam ei, qui multas docuerant ante hos consules, et Plautus et Naevius. [74] . . . [75] . . . tamen illius, quem in vatibus et Faunis adnumerat Ennius, bellum Punicum quasi Myronis opus delectat. [76] sit Ennius sane, ut est 
</p></section><notes></notes></section>