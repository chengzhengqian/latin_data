<section class="div1 language" lang="la"><header><hgroup><h1>FRL I: ENNIUS</h1></hgroup></header><section class="div2"><p class="noindent noindent">
legam quam Graecas? idem Andriam et Synephobos nec minus {Terentium et Caecilium quam Menandrum legunt, nec} Andromacham aut Antiopam aut Epigonos Latinos recipiunt{; sed tamen Ennium et Pacuvium et Accium potius quam Euripidem et Sophoclem legunt}. quod igitur est eorum in orationibus e Graeco conversis fastidium, nullum cum sit in versibus?</p>
</section>
<section class="div2">
<p>​</p>
<p class="noindent"><span class="bold">T 25</span> Cic. <span class="italic">Acad.</span> 1.10</p>
<p class="noindent">quid enim causae est cur poetas Latinos Graecis litteris eruditi legant, philosophos non legant? an quia delectat Ennius Pacuvius Accius multi alii, qui non verba sed vim Graecorum expresserunt poetarum—quanto magis philosophi delectabunt, si ut illi Aeschylum Sophoclem Euripidem sic hi Platonem imitentur Aristotelem Theophrastum? oratores quidem laudari video si qui e nostris Hyperidem sint aut Demosthenem imitati.</p>
</section>
<section class="div2">
<p>​</p>
<p class="noindent"><span class="bold">T 26</span> Cic. <span class="italic">Acad. </span>2.20</p>
<p class="noindent">. . . ; quam multa quae nos fugiunt in cantu exaudiunt in eo genere exercitati, qui primo inflatu tibicinis Antiopam esse aiunt aut Andromacham, cum id nos ne suspicemur quidem.</p>
</section><notes></notes></section>