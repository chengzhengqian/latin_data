<section class="div1 language" lang="la"><header><hgroup><h1>FRL I: ENNIUS</h1></hgroup></header><section class="div2">
</section>
<section class="div2">
<p>​</p>
<p class="noindent"><span class="bold">T 21</span> Cic. <span class="italic">Orat.</span> 36</p>
<p class="noindent">sed in omni re difficillimum est formam, qui χαρακτὴρ Graece dicitur, exponere optimi, quod aliud aliis videtur optimum. Ennio delector, ait quispiam, quod non discedit a communi more verborum. Pacuvio, inquit alius: omnes apud hunc ornati elaboratique sunt versus, multa apud alterum negligentius. fac alium Accio; varia enim sunt iudicia, ut in Graecis, nec facilis explicatio quae forma maxime excellat.</p>
</section>
<section class="div2">
<p>​</p>
<p class="noindent"><span class="bold">T 22</span> Cic. <span class="italic">Orat.</span> 109</p>
<p class="noindent">an ego Homero Ennio reliquis poetis et maxime tragicis concederem ut ne omnibus locis eadem contentione uterentur crebroque mutarent, nonnumquam etiam ad cotidianum genus sermonis accederent, ipse numquam ab illa acerrima contentione discederem?</p>
</section>
<section class="div2">
<p>​</p>
<p class="noindent"><span class="bold">T 23</span> Cic. <span class="italic">Opt. gen.</span> 2</p>
<p class="noindent">itaque licet dicere et Ennium summum epicum poetam, si cui ita videtur, et Pacuvium tragicum et Caecilium fortasse comicum.</p>
</section>
<section class="div2">
<p>​</p>
<p class="noindent"><span class="bold">T 24</span> Cic. <span class="italic">Opt. gen.</span> 18</p>
<p class="noindent">huic labori nostro duo genera reprehensionum opponuntur. unum hoc: verum melius Graeci. a quo quaeratur ecquid possint illi melius Latine. alterum: quid istas potius 

</p></section><notes></notes></section>