<section class="div1 language" lang="la"><header><hgroup><h1>FRL I: ENNIUS</h1></hgroup></header><section class="div2">
</section>
<section class="div2">
<p>​</p>
<p class="noindent"><span class="bold">T 33</span> Cic. <span class="italic">Sen.</span> 14</p>
<p class="noindent">equi fortis et victoris senectuti comparat suam [Inc.<span class="italic"> Ann. </span>F 67]. quem quidem probe meminisse potestis; anno enim undevicesimo post eius mortem hi consules, T. Flaminius et M’. Acilius, facti sunt; ille autem Caepione et Philippo iterum consulibus mortuus est, cum ego quinque et sexaginta annos natus legem Voconiam magna voce et bonis lateribus suasi [Cato, fr. 156–60 <span class="italic">ORF</span><sup>4</sup>]. sed annos septuaginta natus, tot enim vixit Ennius, ita ferebat duo quae maxima putantur onera, paupertatem et senectutem, ut eis paene delectari videretur.</p>
</section>
<section class="div2">
<p>​</p>
<p class="noindent"><span class="bold">T 34</span> Cic. <span class="italic">Div.</span> 1.23</p>
<p class="noindent">sus rostro si humi A litteram impresserit, num propterea suspicari poteris Andromacham Enni ab ea posse describi?</p>
</section>
<section class="div2">
<p>​</p>
<p class="noindent"><span class="bold">T 35</span> Cic. <span class="italic">Off.</span> 1.114</p>
<p class="noindent">suum quisque igitur noscat ingenium, acremque se et bonorum et vitiorum suorum iudicem praebeat, ne scaenici plus quam nos videantur habere prudentiae. illi enim non optimas sed sibi accommodatissimas fabulas eligunt: qui voce freti sunt, Epigonos Medumque, qui gestu Melanippam Clytaemestram, semper Rupilius, quem ego memini,
</p></section><notes></notes></section>