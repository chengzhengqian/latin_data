<section class="div1 language" lang="la"><header><hgroup><h1>FRL I: ENNIUS</h1></hgroup></header><section class="div2">
</section>
<section class="div2">
<p>​</p>
<p class="noindent"><span class="bold">T 30</span> (= <span class="italic">Trag.</span> F 23) Cic. <span class="italic">Tusc.</span> 3.45–46</p>
<p class="noindent">o poetam egregium, quamquam ab his cantoribus Euphorionis contemnitur! sentit omnia repentina et necopinata esse graviora. . . . [46] praeclarum carmen! est enim et rebus et verbis et modis lugubre.</p>
</section>
<section class="div2">
<p>​</p>
<p class="noindent"><span class="bold">T 31</span> Cic. <span class="italic">Nat. D.</span> 1.119</p>
<p class="noindent">quid qui aut fortis aut claros aut potentis viros tradunt post mortem ad deos pervenisse, eosque esse ipsos quos nos colere precari venerarique soleamus, nonne expertes sunt religionum omnium? quae ratio maxime tractata ab Euhemero est, quem noster et interpretatus est et secutus praeter ceteros Ennius . . .</p>
</section>
<section class="div2">
<p>​</p>
<p class="noindent"><span class="bold">T 32</span> Cic. <span class="italic">Nat. D.</span> 2.93</p>
<p class="noindent">hoc qui existimat fieri potuisse, non intellego, cur non idem putet, si innumerabiles unius et viginti formae litterarum, vel aureae vel qualeslibet, aliquo coiciantur, posse ex iis in terram excussis Annales Enni ut deinceps legi possint effici; quod nescio an ne in uno quidem versu possit tantum valere fortuna.</p>
</section><notes></notes></section>