<section class="div1 language" lang="la"><header><hgroup><h1>FRL I: ENNIUS</h1></hgroup></header><section class="div2">
</section>
<section class="div2">
<p>​</p>
<p class="noindent"><span class="bold">T 71</span> Suet. <span class="italic">Gram. et rhet.</span> 8</p>
<p class="noindent">M. Pompilius Andronicus, natione Syrus, studio Epicureae sectae desidiosior in professione grammatica habebatur minusque idoneus ad tuendam scholam. [2] itaque cum se in urbe non solum Antonio Gniphoni sed ceteris etiam deterioribus postponi videret, Cumas transiit ibique in otio vixit et multa composuit—[3] verum adeo inops atque egens ut coactus sit praecipuum illud opusculum suum Annalium Enni elenchorum sedecim milibus nummum cuidam vendere, quos libros Orbilius suppressos redemisse se dicit vulgandosque curasse nomine auctoris.</p>
</section>
<section class="div2">
<p>​</p>
<p class="noindent"><span class="bold">T 72</span> (cf. T 107) Suet. <span class="italic">Vita Verg.</span> (Suet. <span class="italic">reliq.</span>, p. 67 Reifferscheid) = Don. auct. <span class="italic">Vita Verg.</span> 71 (p. 113 Brugnoli/Stok)</p>
<p class="noindent">cum is aliquando Ennium in manu haberet rogareturque quidnam faceret, respondit se aurum colligere de stercore Ennii. habet enim poeta ille egregias sententias sub verbis non multum ornatis.</p>
</section>
<section class="div2">
<p>​</p>
<p class="noindent"><span class="bold">T 73</span> Fronto, Ad M. Caesarem et invicem libri, <span class="italic">Ep.</span> 1.7.3–4 (p. 15.10–17 van den Hout)</p>
<p class="noindent">quot litterae istic sunt, totidem consulatus mihi, totidem laureas, triumphos, togas pictas arbitror contigisse. 

</p></section><notes></notes></section>