<section class="div1 language" lang="la"><header><hgroup><h1>FRL I: ENNIUS</h1></hgroup></header><section class="div2">
</section>
<section class="div2">
<p>​</p>
<p class="noindent"><span class="bold">T 60</span> Sen. <span class="italic">Ep.</span> 58.5</p>
<p class="noindent">non id ago nunc hac diligentia ut ostendam quantum tempus apud grammaticum perdiderim, sed ut ex hoc intellegas quantum apud Ennium et Accium verborum situs occupaverit, cum apud hunc quoque, qui cotidie excutitur, aliqua nobis subducta sint.</p>
</section>
<section class="div2">
<p>​</p>
<p class="noindent"><span class="bold">T 61</span> (= 9 <span class="italic">Ann.</span> F 6) Sen. <span class="italic">Ep.</span> ap. Gell. <span class="italic">NA</span> 12.2.2–11</p>
<p class="noindent">mihi de omni eius ingenio deque omni scripto iudicium censuramque facere non necessum est; sed quod de M. Cicerone et Q. Ennio et P. Vergilio iudicavit, ea res cuimodi sit, ad considerandum ponemus. [3] in libro enim vicesimo secundo epistularum moralium, quas ad Lucilium conposuit, deridiculos versus Q. Ennium de Cetego antiquo viro fecisse hos dicit [9<span class="italic"> Ann. </span>F 6]: . . . [4] ac deinde scribit de isdem versibus verba haec: admiror eloquentissimos viros et deditos Ennio pro optimis ridicula laudasse. Cicero certe inter bonos eius versus et hos refert [Cic. <span class="italic">Brut.</span> 57–59]. [5] atque id etiam de Cicerone dicit:</p>
<p class="noindent">non miror inquit fuisse, qui hos versus scriberet, cum fuerit, qui laudaret; nisi forte Cicero summus orator agebat causam suam et volebat suos versus videri bonos. [6] postea hoc etiam addidit insulsissime: aput ipsum quoque inquit Ciceronem invenies etiam in prosa oratione quaedam, ex quibus intellegas illum non perdidisse operam, 


</p></section><notes></notes></section>