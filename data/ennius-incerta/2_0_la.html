<section class="div1 language" lang="la"><header><hgroup><h1>FRL II: ENNIUS</h1></hgroup></header><section class="div2">
</section>
<section class="div2">
<p>​</p>
<p class="noindent"><span class="bold">2</span> (= T 8) Cic.<span class="italic"> Arch.</span> 18</p>
<p class="noindent">atque sic a summis hominibus eruditissimisque accepimus ceterarum rerum studia et doctrina et praeceptis et arte constare, poetam natura ipsa valere et mentis viribus excitari et quasi divino quodam spiritu inflari. quare suo iure noster ille Ennius “sanctos” appellat poetas, quod quasi deorum aliquo dono atque munere commendati nobis esse videantur.</p>
</section>
<section class="div2">
<p>​</p>
<p class="noindent"><span class="bold">3</span> (cf. T 109)</p>
<p class="noindent"><span class="bold">a</span> Cic.<span class="italic"> Leg. </span>2.68</p>
<p class="noindent">extrui autem vetat [Plato; cf. Plat.<span class="italic"> Leg. </span>12.958e] sepulcrum altius, quam quod &lt;quinque homines&gt; [<span class="italic">Turnebus</span>] quinque diebus absolverint, nec e lapide excitari plus nec inponi quam quod capiat laudem mortui incisam ne plus quattuor herois versibus (quos “longos” appellat Ennius).</p>
<p>​</p>
<p class="noindent"><span class="bold">b</span> Isid. <span class="italic">Orig.</span> 1.39.6</p>
<p class="noindent">hexametros autem Latinos primum fecisse Ennius traditur; eosque “longos” vocat.</p>
<p class="noindent">Cf. Atilius Fortunatianus, <span class="italic">GL</span> VI, pp. 283.28–84.7; Gell. <span class="italic">NA</span> 18.15.1; Diom., <span class="italic">GL</span> I, pp. 494.31–95.1.</p>
</section><notes></notes></section>