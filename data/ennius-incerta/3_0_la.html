<section class="div1 language" lang="la"><header><hgroup><h1>FRL II: ENNIUS</h1></hgroup></header><section class="div2">
</section>
<section class="div2">
<p>​</p>
<p class="noindent"><span class="bold">4</span> Cic.<span class="italic"> Tusc. </span>4.52</p>
<p class="noindent">an est quicquam similius insaniae quam ira? quam bene Ennius initium dixit insaniae. color, vox, oculi, spiritus, inpotentia dictorum ac factorum quam partem habent sanitatis?</p>
</section>
<section class="div2">
<p>​</p>
<p class="noindent"><span class="bold">5</span> Cic.<span class="italic"> Nat. D. </span>2.49</p>
<p class="noindent">quae si bis bina quot essent didicisset Epicurus certe non diceret; sed dum palato quid sit optimum iudicat, “caeli palatum,” ut ait Ennius, non suspexit.</p>
</section>
<section class="div2">
<p>​</p>
<p class="noindent"><span class="bold">6</span> Cic.<span class="italic"> Div. </span>2.111</p>
<p class="noindent">non esse autem illud carmen furentis cum ipsum poema declarat (est enim magis artis et diligentiae quam incitationis et motus), tum vero ea, quae ἀκροστιχὶς dicitur, cum deinceps ex primis versus litteris aliquid conectitur, ut in quibusdam Ennianis: Q. Ennius fecit. id certe magis est attenti animi quam furentis.</p>
</section><notes></notes></section>