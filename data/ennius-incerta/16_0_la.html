<section class="div1 language" lang="la"><header><hgroup><h1>FRL II: ENNIUS</h1></hgroup></header><section class="div2">
</section>
<section class="div2">
<p>​</p>
<p class="noindent"><span class="bold">42</span> Serv.<span class="italic"> </span>Dan.<span class="italic"> </span>ad<span class="italic"> </span>Verg.<span class="italic"> Aen. </span>3.241</p>
<p class="noindent">“foedare<span class="sc">”:</span> cruentare. Ennius:</p>
<blockquote><p><span class="line">ferro foedati iacent</span><span class="linebreak"></span></p></blockquote>
</section>
<section class="div2">
<p>​</p>
<p class="noindent"><span class="bold">43</span> Serv.<span class="italic"> </span>ad<span class="italic"> </span>Verg.<span class="italic"> Aen. </span>4.9</p>
<p class="noindent"><span class="sc">“</span>insomnia terrent<span class="sc">”:</span> et “terret” legitur et “terrent.” sed si “terret” legerimus, “insomnia” erit vigilia: hoc enim maiores inter vigilias et ea quae videmus in somnis interesse voluerunt, ut “insomnia” generis feminini numeri singularis vigiliam significaret, “insomnia” vero generis neutri numeri pluralis ea quae per somnum videmus, ut [Verg. <span class="italic">Aen.</span> 6.896] “sed falsa ad caelum mittunt insomnia manes.” sciendum igitur, quia, si “terret” dixerimus, antiqua erit elocutio; “insomnia” enim, licet et Pacuvius et Ennius frequenter dixerit, Plinius tamen exclusit et de usu removit. sed ambiguitatem lectionis haec res fecit, quod non ex aperto vigilasse se dixit, sed habuisse quietem inplacidam, id est somniis interruptum, ut intellegamus eam et insomniis territam, et propter terrorem somniorum vigilias quoque perpessam.</p>
<p class="noindent">Cf. Serv. ad Verg. <span class="italic">Aen.</span> 5.840; Donat. ad Ter.<span class="italic"> Eun.</span> 219.3; <span class="italic">Excerpta ex cod. Cass. </span>402, <span class="italic">CGL </span>V, p. 553.1–2.</p>
</section><notes></notes></section>