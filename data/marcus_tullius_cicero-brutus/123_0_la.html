<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>inciderat in Cottae et Sulpici aetatem, qui annis decem 〈erant〉 maiores, excellente tum Crasso et Antonio, dein Philippo, post Iulio, cum his ipsis dicendi gloria comparabatur. Primum memoria tanta quantam in nullo cognovisse me arbitror, ut quae secum commentatus esset, ea sine scripto verbis eisdem redderet quibus cogitavisset. Hoc adiumento ille tanto sic utebatur ut sua et commentata et scripta et nullo referente omnia adversariorum dicta meminisset. <span class="br"></span><span class="lineNumber">302</span><span class="br"></span> Ardebat autem cupiditate sic ut in nullo umquam flagrantius studium viderim. Nullum enim patiebatur esse diem quin aut in foro diceret aut meditaretur extra forum. Saepissime autem eodem die utrumque faciebat. Attuleratque minime vulgare genus dicendi; duas quidem res quas nemo alius: partitiones quibus de rebus dicturus esset et collectiones eorum quae<a class="footnoteLink" href="#note_LCL342_262_1" id="target_note_LCL342_262_1"><sup>1</sup></a> essent dicta contra quaeque <span class="br"></span><span class="lineNumber">303</span><span class="br"></span> ipse dixisset. Erat in verborum splendore elegans, compositione aptus, facultate copiosus; eaque erat cum summo ingenio tum exercitationibus maximis consecutus. Rem complectebatur memoriter, dividebat acute, nec praetermittebat fere quicquam quod esset in causa aut ad confirmandum aut ad refellendum. Vox canora et suavis, motus et gestus etiam plus artis habebat quam erat oratori satis. Hoc igitur florescente Crassus est mortuus, Cotta</p>
</section><notes><section class="footnotes"><ul><li class="note" id="note_LCL342_262_1"><a class="footnoteCrossrefLink" href="#target_note_LCL342_262_1" title="Click to highlight in text"><sup class="lineRef">1</sup>eorum quae <span class="italic">Jahn</span>, memorquae <span class="italic">F</span>, memor et quae <span class="italic">OGB.</span></a></li><script type="text/javascript">document.getElementById('note_LCL342_262_1').style.display = "none";</script></ul></section></notes></section>