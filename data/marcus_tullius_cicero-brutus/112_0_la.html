<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>Gallio crimini dedisset sibi eum venenum paravisse, idque a se esse deprensum, seseque chirographa testificationes indicia quaestiones manifestam rem deferre diceret, deque eo crimine accurate et exquisite disputavisset, me in respondendo, cum essem argumentatus quantum res ferebat, hoc ipsum etiam posuisse pro argumento, quod ille, cum pestem capitis sui, cum indicia mortis se comperisse manifesto et manu tenere diceret, tam solute egisset, <span class="br"></span><span class="lineNumber">278</span><span class="br"></span> tam leniter, tam oscitanter. ‘Tu istuc, M. Calidi, nisi fingeres, sic ageres? praesertim cum ista eloquentia alienorum hominum pericula defendere acerrime soleas, tuum neglegeres? Ubi dolor? ubi ardor animi, qui etiam ex infantium ingeniis elicere voces et querelas solet? Nulla perturbatio animi nulla corporis, frons non<a class="footnoteLink" href="#note_LCL342_240_1" id="target_note_LCL342_240_1"><sup>1</sup></a> percussa non femur, pedis, quod minimum est, nulla supplosio. Itaque tantum afuit ut inflammares nostros animos, somnum isto loco vix tenebamus.’ Sic nos summi oratoris vel sanitate vel vitio pro argumento ad diluendum crimen usi sumus.</p>
<span class="br"></span><span class="lineNumber">279</span><span class="br"></span><p>Tum Brutus: Atque dubitamus, inquit, utrum ista sanitas fuerit an vitium? Quis enim non fateatur, cum ex omnibus oratoris laudibus longe</p>
</section><notes><section class="footnotes"><ul><li class="note" id="note_LCL342_240_1"><a class="footnoteCrossrefLink" href="#target_note_LCL342_240_1" title="Click to highlight in text"><sup class="lineRef">1</sup>frons non <span class="italic">L, transp. Quint. 11. 3, 123.</span></a></li><script type="text/javascript">document.getElementById('note_LCL342_240_1').style.display = "none";</script></ul></section></notes></section>