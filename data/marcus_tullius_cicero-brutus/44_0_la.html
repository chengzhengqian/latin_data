<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>ipse pro sese et pauca C. Cotta, quod sororis erat filius—et is quidem tamen ut orator, quamquam erat admodum adulescens—et Q. Mucius enucleate ille quidem et polite, ut solebat, nequaquam autem ea vi atque copia quam genus illud iudici et magnitudo <span class="br"></span><span class="lineNumber">116</span><span class="br"></span> causae postulabat. Habeamus<a class="footnoteLink" href="#note_LCL342_104_1" id="target_note_LCL342_104_1"><sup>1</sup></a> igitur in Stoicis oratoribus Rutilium, Scaurum in antiquis; utrumque tamen laudemus, quoniam per illos ne haec quidem in civitate genera hac oratoria laude caruerunt. Volo enim ut in scaena sic etiam in foro non eos modo laudari, qui celeri motu et difficili utantur, sed eos etiam quos statarios appellant, quorum sit illa simplex in agendo veritas, non molesta.</p>
</section>
<section class="div2">
<span class="br"></span><span class="lineNumber">117</span><span class="br"></span><p><span class="sc">xxxi</span>. Et quoniam Stoicorum est facta mentio, Q. Aelius Tubero fuit illo tempore, L. Paulli nepos; nullo in oratorum numero, sed vita severus et congruens cum ea disciplina quam colebat, paulo etiam durior; qui quidem in triumviratu iudicaverit contra P. Africani avunculi sui testimonium vacationem augures quo minus iudiciis operam darent non habere; sed ut vita sic oratione durus incultus horridus; itaque honoribus maiorum respondere non potuit. Fuit autem constans civis et fortis et in primis Graccho molestus, quod indicat Gracchi in eum oratio. Sunt</p>
</section><notes><section class="footnotes"><ul><li class="note" id="note_LCL342_104_1"><a class="footnoteCrossrefLink" href="#target_note_LCL342_104_1" title="Click to highlight in text"><sup class="lineRef">1</sup>habeamus <span class="italic">Madvig</span> (<span class="italic">cf. 146</span>), habemus <span class="italic">L.</span></a></li><script type="text/javascript">document.getElementById('note_LCL342_104_1').style.display = "none";</script></ul></section></notes></section>