<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>causam oblitus est idque veneficiis et cantionibus <span class="br"></span><span class="lineNumber">218</span><span class="br"></span> Titiniae factum esse dicebat. Magna haec immemoris ingeni signa; sed nihil turpius quam quod etiam in scriptis obliviscebatur quid paulo ante posuisset, ut in eo libro, ubi se exeuntem e senatu et cum Pansa nostro et cum Curione filio colloquentem facit, cum senatum Caesar consul habuisset, omnisque ille sermo ductus 〈est〉 e percontatione fili quid in senatu esset actum; in quo multis verbis cum inveheretur in Caesarem Curio disputatioque esset inter eos, ut est consuetudo dialogorum, cum sermo esset institutus senatu misso, quem senatum Caesar consul habuisset, reprehendit eas res quas idem Caesar anno post et deinceps reliquis annis administravisset in Gallia.</p>
</section>
<section class="div2">
<span class="br"></span><span class="lineNumber">219</span><span class="br"></span><p><span class="sc">lxi</span>. Tum Brutus admirans: Tantamne fuisse oblivionem, inquit, in scripto praesertim, ut ne legens quidem umquam senserit quantum flagiti commisisset?</p>
<p>Quid autem, inquam, Brute, stultius quam, si ea vituperare volebat quae vituperavit, non eo tempore instituere sermonem, cum illarum rerum iam tempora praeterissent? Sed ita totus errat ut in eodem sermone dicat in senatum se Caesare consule non accedere et id dicat ipso consule exiens e senatu. Iam, qui hac parte animi, quae custos est ceterarum</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_186_a"><a class="footnoteCrossrefLink" href="#target_note_LCL342_186_a" title="Click to highlight in text"><sup class="lineRef">a</sup>These words are bracketed by editors, but without good reason. The exact indication of time and circumstance, repeated in almost the same words just below, emphasizes the grossness of the anachronism. Many such superfluous repetitions are found in our treatise. <span class="italic">Cf</span>. 255 and note.</a></li><script type="text/javascript">document.getElementById('note_LCL342_186_a').style.display = "none";</script></ul></section></notes></section>