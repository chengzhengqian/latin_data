<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>mortuus; quamquam Varro noster diligentissimus investigator antiquitatis putat in hoc erratum vitamque Naevi producit longius. Nam Plautus P. Claudio L. Porcio viginti annis post illos quos ante dixi consulibus mortuus est, Catone censore.</p>
<span class="br"></span><span class="lineNumber">61</span><span class="br"></span><p>Hunc igitur Cethegum consecutus est aetate Cato, qui annis <span class="sc">viiii</span> post eum fuit consul. Eum nos ut perveterem habemus, qui L. Marcio M’. Manilio consulibus mortuus est, annis <span class="sc">lxxxvi</span> ipsis ante me consulem.</p>
</section>
<section class="div2">
<p><span class="sc">xvi</span>. Nec vero habeo, quemquam antiquiorem, cuius quidem scripta proferenda putem, nisi quem Appi Caeci oratio haec ipsa de Pyrrho et non <span class="br"></span><span class="lineNumber">62</span><span class="br"></span> nullae mortuorum laudationes forte delectant. Et hercules eae quidem exstant; ipsae enim familiae sua quasi ornamenta ac monumenta servabant et ad usum, si quis eiusdem generis occidisset, et ad memoriam laudum domesticarum et ad illustrandam nobilitatem suam. Quamquam his laudationibus historia rerum nostrarum est facta mendosior. Multa enim scripta sunt in eis quae facta non sunt, falsi triumphi, plures consulatus, genera etiam falsa et ad plebem transitiones, cum homines humiliores in alienum eiusdem nominis infunderentur genus; ut si ego me a M’. Tullio esse dicerem, qui patricius cum Servio Sulpicio consul anno <span class="sc">x</span> post exactos reges fuit.</p>
<span class="br"></span><span class="lineNumber">63</span><span class="br"></span><p>Catonis autem orationes non minus multae fere</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_60_a"><a class="footnoteCrossrefLink" href="#target_note_LCL342_60_a" title="Click to highlight in text"><sup class="lineRef">a</sup>The most common reason for transition from patrician to plebeian status was to gain the right to stand for the tribuneship, as in the case of Clodius, Cicero’s enemy. See also Suetonius, <span class="italic">Aug.</span> 2. Thus a plebeian family might boast that it had originally belonged to some distinguished patrician family of the same name.</a></li><script type="text/javascript">document.getElementById('note_LCL342_60_a').style.display = "none";</script></ul></section></notes></section>