<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>magistratus non petivit, sed fuit accusator vehemens et molestus, ut facile cerneres naturale quoddam stirpis bonum degeneravisse vitio depravatae voluntatis.</p>
<span class="br"></span><span class="lineNumber">131</span><span class="br"></span><p>Atque eodem tempore accusator de plebe L. Caesulenus fuit, quem ego audivi iam senem, cum ab L. Sabellio<a class="footnoteLink" href="#note_LCL342_116_1" id="target_note_LCL342_116_1"><sup>1</sup></a> multam lege Aquilia damni iniuria<a class="footnoteLink" href="#note_LCL342_116_2" id="target_note_LCL342_116_2"><sup>2</sup></a> petivisset. Non fecissem hominis paene infimi mentionem, nisi iudicarem qui suspiciosius aut criminosius diceret audivisse me neminem.</p>
</section>
<section class="div2">
<p><span class="sc">xxxv</span>. Doctus etiam Graecis T. Albucius vel potius paene Graecus. Loquor ut opinor; sed licet ex orationibus iudicare; fuit autem Athenis adulescens, perfectus Epicurius evaserat, minime aptum ad dicendum genus.</p>
<span class="br"></span><span class="lineNumber">132</span><span class="br"></span><p>Iam Q. Catulus non antiquo illo more, sed hoc nostro, nisi quid fieri potest perfectius, eruditus. Multae litterae, summa non vitae solum atque naturae sed orationis etiam comitas, incorrupta quaedam Latini sermonis integritas; quae perspici cum ex orationibus eius potest tum facillime ex eo libro quem de consulatu et de rebus gestis suis conscriptum molli et Xenophontio genere sermonis misit ad A. Furium poetam, familiarem suum; qui liber nihilo notior est quam illi tres, de quibus ante dixi, Scauri libri.</p>
<span class="br"></span><span class="lineNumber">133</span><span class="br"></span><p>Tum Brutus: Mihi quidem, inquit, nec iste notus est nec illi; sed haec mea culpa est, numquam</p>
</section><notes><section class="footnotes"><ul><li class="note" id="note_LCL342_116_1"><a class="footnoteCrossrefLink" href="#target_note_LCL342_116_1" title="Click to highlight in text"><sup class="lineRef">1</sup>Sabellio <span class="italic">vulg.</span>, Sauelio <span class="italic">L</span>, Saufeio <span class="italic">Martha.</span></a></li><script type="text/javascript">document.getElementById('note_LCL342_116_1').style.display = "none";</script><li class="note" id="note_LCL342_116_2"><a class="footnoteCrossrefLink" href="#target_note_LCL342_116_2" title="Click to highlight in text"><sup class="lineRef">2</sup>damni iniuria <span class="italic">Hotomann</span>, de iustitia <span class="italic">L</span> (<span class="italic">corruptela ex compendio DI orta. Cf. Gaium 3. 210</span>).</a></li><script type="text/javascript">document.getElementById('note_LCL342_116_2').style.display = "none";</script></ul></section></notes></section>