<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
mihi notissimae sunt, quam quod gradus tuos et quasi processus dicendi studeo cognoscere.</p>
<span class="br"></span><span class="lineNumber">233</span><span class="br"></span><p>Geretur, inquam, tibi mos, quoniam me non ingeni praedicatorem esse vis sed laboris mei. Verum interponam, ut placet, alios et a M. Crasso, qui fuit aequalis Hortensi, exordiar.</p>
</section>
<section class="div2">
<p><span class="sc">lxvi</span>. Is igitur mediocriter a doctrina instructus, angustius etiam a natura, labore et industria, et quod adhibebat ad obtinendas causas curam etiam et gratiam, in principibus patronis aliquot annos fuit. In huius oratione sermo Latinus erat, verba non abiecta, res compositae diligenter, nullus flos tamen neque lumen ullum, animi magna, vocis parva contentio, omnia fere ut similiter atque uno modo dicerentur. Nam huius aequalis et inimicus C. Fimbria non ita diu iactare se potuit; qui omnia magna voce dicens verborum sane bonorum cursu quodam incitato ita furebat tamen, ut mirarere tam alias res agere populum, ut esset insano inter <span class="br"></span><span class="lineNumber">234</span><span class="br"></span> disertos locus. Cn. autem Lentulus multo maiorem opinionem dicendi actione faciebat quam quanta in eo facultas erat; qui cum esset nec peracutus, quamquam et ex facie et ex vultu videbatur, nec abundans verbis, etsi fallebat in eo ipso, sic intervallis exclamationibus, voce suavi et canora, †admirando</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_200_a"><a class="footnoteCrossrefLink" href="#target_note_LCL342_200_a" title="Click to highlight in text"><sup class="lineRef">a</sup>Kroll recalls the saying of Lessing: “Seines Fleisses darf sich jeder rühmen.”</a></li><script type="text/javascript">document.getElementById('note_LCL342_200_a').style.display = "none";</script></ul></section></notes></section>