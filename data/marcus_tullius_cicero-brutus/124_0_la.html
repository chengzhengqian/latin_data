<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>pulsus, iudicia intermissa bello, nos in forum venimus.</p>
</section>
<section class="div2">
<span class="br"></span><span class="lineNumber">304</span><span class="br"></span><p><span class="sc">lxxxix</span>. Erat Hortensius in bello primo anno miles, altero tribunus militum, Sulpicius legatus; aberat etiam M. Antonius; exercebatur una lege iudicium Varia, ceteris propter bellum intermissis; quoi<a class="footnoteLink" href="#note_LCL342_264_1" id="target_note_LCL342_264_1"><sup>1</sup></a> frequens aderam, quamquam pro se ipsi dicebant oratores non illi quidem principes, L. Memmius et Q. Pompeius, sed oratores tamen, teste diserto utique<a class="footnoteLink" href="#note_LCL342_264_2" id="target_note_LCL342_264_2"><sup>2</sup></a> Philippo, cuius in testimonio contentio et <span class="br"></span><span class="lineNumber">305</span><span class="br"></span> vim accusatoris habebat et copiam. Reliqui qui tum principes numerabantur in magistratibus erant cotidieque fere a nobis in contionibus audiebantur. Erat enim tribunus plebis tum C. Curio, quamquam is quidem silebat ut erat semel a contione universa relictus; Q. Metellus Celer non ille quidem orator, sed tamen non infans; diserti autem Q. Varius C. Carbo Cn. Pomponius, et hi quidem habitabant in rostris; C. etiam Iulius aedilis curulis cotidie fere accuratas contiones habebat.</p>
<p>Sed me cupidissimum audiendi primus dolor percussit Cotta cum est expulsus. Reliquos frequenter audiens acerrimo studio tenebar cotidieque et scribens et legens et commentans oratoriis tantum exercitationibus contentus non eram. Iam consequente anno Q. Varius sua lege damnatus excesserat;</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_264_1"><a class="footnoteCrossrefLink" href="#target_note_LCL342_264_1" title="Click to highlight in text"><sup class="lineRef">1</sup>quoi <span class="italic">Martha</span>, qui <span class="italic">L</span>, cui <span class="italic">vulg.</span></a></li><script type="text/javascript">document.getElementById('note_LCL342_264_1').style.display = "none";</script><li class="note" id="note_LCL342_264_2"><a class="footnoteCrossrefLink" href="#target_note_LCL342_264_2" title="Click to highlight in text"><sup class="lineRef">2</sup>utique <span class="italic">Jahn</span>, uterque <span class="italic">L.</span></a></li><script type="text/javascript">document.getElementById('note_LCL342_264_2').style.display = "none";</script></ul></section></notes></section>