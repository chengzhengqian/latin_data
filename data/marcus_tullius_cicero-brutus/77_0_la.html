<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
potest. Ut enim ex nervorum sono in fidibus quam scienter et pulsi sint intellegi solet, sic ex animorum motu cernitur quid tractandis his perficiat orator. <span class="br"></span><span class="lineNumber">200</span><span class="br"></span> Itaque intellegens dicendi existimator, non assidens et attente audiens, sed uno aspectu et praeteriens de oratore saepe iudicat. Videt oscitantem iudicem, loquentem cum altero, non numquam etiam circulantem, mittentem ad horas, quaesitorem ut dimittat rogantem: intellegit oratorem in ea causa non adesse qui possit animis iudicum admovere orationem tamquam fidibus manum. Idem si praeteriens aspexerit erectos intuentis iudices, ut aut doceri de re idque etiam vultu probare videantur, aut ut avem cantu aliquo sic illos viderit oratione quasi suspensos teneri, aut, id quod maxime opus est, misericordia odio motu animi aliquo perturbatos esse vehementiusâ€”ea si praeteriens, ut dixi, aspexerit, si nihil audiverit, tamen oratorem versari in illo iudicio et opus oratorium fieri aut perfectum iam esse profecto intelleget.</p>
</section>
<section class="div2">
<span class="br"></span><span class="lineNumber">201</span><span class="br"></span><p><span class="sc">lv</span>. Cum haec disseruissem, uterque assensus est, et ego tamquam de integro ordiens:</p>
<p>Quando igitur, inquam, a Cotta et Sulpicio haec omnis fluxit oratio, cum hos maxime iudicio illorum hominum et illius aetatis dixissem probatos, revertar ad eos ipsos; tum reliquos, ut institui, deinceps persequar. 
</p></section><notes></notes></section>