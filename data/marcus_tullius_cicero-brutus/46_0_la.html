<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>contractior quam aures populi requirunt, sic illorum liberior et latior quam patitur consuetudo iudiciorum et fori. Quis enim uberior in dicendo Platone? <span class="br"></span><span class="lineNumber">121</span><span class="br"></span> Iovem sic [ut]<a class="footnoteLink" href="#note_LCL342_108_1" id="target_note_LCL342_108_1"><sup>1</sup></a> aiunt philosophi, si Graece loquatur, loqui. Quis Aristotele nervosior, Theophrasto dulcior? Lectitavisse Platonem studiose, audivisse etiam Demosthenes dicitur idque apparet ex genere et granditate verborum; dicit etiam in quadam epistula hoc ipse de sese; sed et huius oratio in philosophiam tralata pugnacior, ut ita dicam, videtur et illorum in iudicia pacatior.</p>
</section>
<section class="div2">
<span class="br"></span><span class="lineNumber">122</span><span class="br"></span><p><span class="sc">xxxii</span>. Nunc reliquorum oratorum aetates, si placet, et gradus persequamur.</p>
<p>Nobis vero, 〈inquit〉 Atticus, et vehementer quidem, ut pro Bruto etiam respondeam.</p>
<p>Curio fuit igitur eiusdem aetatis fere sane illustris orator, cuius de ingenio ex orationibus eius existimari potest; sunt enim et aliae et pro Ser. Fulvio de incestu nobilis oratio. Nobis quidem pueris haec omnium optima putabatur, quae vix iam comparet in hac turba novorum voluminum.</p>
<span class="br"></span><span class="lineNumber">123</span><span class="br"></span><p>Praeclare, inquit Brutus, teneo qui istam turbam voluminum effecerit.</p>
<p>Et ego, inquam, intellego, Brute, quem dicas; certe enim et boni aliquid attulimus iuventuti, magnificentius quam fuerat genus dicendi et ornatius;</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_108_1"><a class="footnoteCrossrefLink" href="#target_note_LCL342_108_1" title="Click to highlight in text"><sup class="lineRef">1</sup><span class="italic">secl. Schütz</span>, sic ut &lt;illum&gt; <span class="italic">Reis.</span></a></li><script type="text/javascript">document.getElementById('note_LCL342_108_1').style.display = "none";</script></ul></section></notes></section>