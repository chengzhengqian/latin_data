<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>aequalem M’. Glabrionem bene institutum avi Scaevolae diligentia socors ipsius natura neglegensque tardaverat. Etiam L. Torquatus elegans in dicendo, in existimando admodum prudens, toto genere perurbanus. Meus autem aequalis Cn. Pompeius vir ad omnia summa natus maiorem dicendi gloriam habuisset, nisi eum maioris gloriae cupiditas ad bellicas laudes abstraxisset. Erat oratione satis amplus, rem prudenter videbat; actio vero eius habebat et in voce magnum splendorem et in <span class="br"></span><span class="lineNumber">240</span><span class="br"></span> motu summam dignitatem. Noster item aequalis D. Silanus vitricus tuus studi ille quidem habuit non multum sed acuminis et orationis satis. Q. Pompeius A. f., qui Bithynicus dictus est, biennio quam nos fortasse maior, summo studio dicendi multaque doctrina, incredibili labore atque industria; quod scire possum; fuit enim mecum et cum M. Pisone cum amicitia tum studiis exercitationibusque coniunctus. Huius actio non satis commendabat orationem; in hac enim satis erat copiae, in illa autem leporis parum. <span class="br"></span><span class="lineNumber">241</span><span class="br"></span> Erat eius aequalis P. Autronius voce peracuta atque magna nec alia re ulla probabilis, et L. Octavius Reatinus, qui cum multas iam causas diceret, adulescens est mortuus—is tamen ad dicendum veniebat magis audacter quam parate; et C. Staienus, qui se ipse adoptaverat et de Staieno Aelium fecerat,</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_206_a"><a class="footnoteCrossrefLink" href="#target_note_LCL342_206_a" title="Click to highlight in text"><sup class="lineRef">a</sup>Gnaeus Pompeius (Magnus), the triumvir, born 106 <span class="sc">b.c.</span>, the year of Cicero’s birth (<span class="italic">meus aequalis</span>).</a></li><script type="text/javascript">document.getElementById('note_LCL342_206_a').style.display = "none";</script><li class="note" id="note_LCL342_206_b"><a class="footnoteCrossrefLink" href="#target_note_LCL342_206_b" title="Click to highlight in text"><sup class="lineRef">b</sup>Implying that audacity and lack of careful preparation were especially unbecoming in a young man, though they might be condoned to age and experience.</a></li><script type="text/javascript">document.getElementById('note_LCL342_206_b').style.display = "none";</script></ul></section></notes></section>