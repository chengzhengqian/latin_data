<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>conatumque iracundiae suae morte sedavit. Nam etsi aliter apud te est, Attice, de Coriolano, concede tamen ut huic generi mortis potius assentiar.</p>
</section>
<section class="div2">
<p><span class="sc">xi</span>. At ille ridens: Tuo vero, inquit, arbitratu, quoniam quidem concessum est rhetoribus ementiri in historiis, ut aliquid dicere possint argutius. Ut enim tu nunc de Coriolano, sic Clitarchus, sic Stratocles <span class="br"></span><span class="lineNumber">43</span><span class="br"></span> de Themistocle finxit. Nam quem Thucydides, qui et Atheniensis erat et summo loco natus summusque vir et paulo aetate posterior, tantum mortuum scripsit et in Attica clam humatum, addidit fuisse suspicionem veneno sibi conscivisse mortem, hunc isti aiunt, cum taurum immolavisset, excepisse sanguinem patera et eo poto mortuum concidisse. Hanc enim mortem rhetorice et tragice ornare potuerunt, illa mors vulgaris nullam praebebat materiem ad ornatum. Qua re quoniam tibi ita quadrat omnia fuisse Themistocli<a class="footnoteLink" href="#note_LCL342_46_1" id="target_note_LCL342_46_1"><sup>1</sup></a> paria et Coriolano, pateram quoque a me sumas licet, praebebo etiam hostiam, ut Coriolanus sit plane alter Themistocles.</p>
<span class="br"></span><span class="lineNumber">44</span><span class="br"></span><p>Sit sane, inquam, ut libet, de isto; et ego cautius posthac historiam attingam te audiente, quem rerum Romanarum auctorem laudare possum religiosissimum.</p>
<p>Sed tum fere Pericles Xanthippi filius, de quo ante dixi, primus adhibuit doctrinam; quae quamquam tum nulla erat dicendi, tamen ab Anaxagora physico eruditus exercitationem mentis a reconditis abstrusisque</p>
</section><notes><section class="footnotes"><ul><li class="note" id="note_LCL342_46_1"><a class="footnoteCrossrefLink" href="#target_note_LCL342_46_1" title="Click to highlight in text"><sup class="lineRef">1</sup>Themistocli <span class="italic">cod. Laur. 50. 19</span>, Themistocle <span class="italic">L.</span></a></li><script type="text/javascript">document.getElementById('note_LCL342_46_1').style.display = "none";</script></ul></section></notes></section>