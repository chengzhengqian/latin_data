<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>traducere, nemo qui delectandi gratia digredi parumper a causa, nemo qui ad iracundiam magno opere iudicem, nemo qui ad fletum posset adducere, nemo qui animum eius, quod unum est oratoris maxime proprium, quocumque res postularet, impellere.</p>
</section>
<section class="div2">
<span class="br"></span><span class="lineNumber">323</span><span class="br"></span><p><span class="sc">xciv</span>. Itaque cum iam paene evanuisset Hortensius et ego anno meo, sexto autem post illum consulem consul factus essem, revocare se ad industriam coepit, ne cum pares honore essemus, aliqua re superiores videremur.<a class="footnoteLink" href="#note_LCL342_280_1" id="target_note_LCL342_280_1"><sup>1</sup></a> Sic duodecim post meum consulatum annos in maximis causis, cum ego mihi illum, sibi me ille anteferret, coniunctissime versati sumus, consulatusque meus, qui illum primo leviter perstrinxerat, idem nos rerum mearum gestarum, <span class="br"></span><span class="lineNumber">324</span><span class="br"></span> quas ille admirabatur, laude coniunxerat. Maxime vero perspecta est utriusque nostrum exercitatio, paulo ante quam perterritum armis hoc studium, Brute, nostrum conticuit subito et obmutuit, cum lege Pompeia ternis horis ad dicendum datis ad causas simillimas inter se vel potius easdem novi veniebamus cotidie; quibus quidem causis tu etiam, Brute, praesto fuisti complurisque et nobiscum et solus egisti; ut qui non satis diu vixerit Hortensius tamen hunc cursum confecerit: annis ante decem<a class="footnoteLink" href="#note_LCL342_280_2" id="target_note_LCL342_280_2"><sup>2</sup></a> causas agere coepit quam tu es natus; idem quarto 〈et〉 sexagesimo anno, perpaucis ante</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_280_1"><a class="footnoteCrossrefLink" href="#target_note_LCL342_280_1" title="Click to highlight in text"><sup class="lineRef">1</sup>superiores videremur <span class="italic">L</span>, superior esse viderer <span class="italic">Jahn, edd. rec.</span></a></li><script type="text/javascript">document.getElementById('note_LCL342_280_1').style.display = "none";</script><li class="note" id="note_LCL342_280_2"><a class="footnoteCrossrefLink" href="#target_note_LCL342_280_2" title="Click to highlight in text"><sup class="lineRef">2</sup>decem <span class="italic">L</span>, sedecim <span class="italic">Nipperdey.</span></a></li><script type="text/javascript">document.getElementById('note_LCL342_280_2').style.display = "none";</script></ul></section></notes></section>