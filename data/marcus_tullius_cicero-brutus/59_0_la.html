<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>esset quam Scaevola—sic Servius sapientissime, cum duae civiles artes ac forenses plurimum et laudis haberent et gratiae, perfecit ut altera praestaret omnibus, ex altera tantum assumeret quantum esset et ad tuendum ius civile et ad obtinendam consularem dignitatem satis.</p>
<span class="br"></span><span class="lineNumber">156</span><span class="br"></span><p>Tum Brutus: Ita prorsus, inquit, et antea putabam—audivi enim nuper eum studiose et frequenter Sami, cum ex eo ius nostrum pontificium, qua ex parte cum iure civili coniunctum esset, vellem cognoscere—et nunc meum iudicium multo magis confirmo testimonio et iudicio tuo; simul illud gaudeo, quod et aequalitas vestra et pares honorum gradus et artium studiorumque quasi finitima vicinitas tantum abest ab obtrectatione 〈et〉 invidia, quae solet lacerare plerosque, uti<a class="footnoteLink" href="#note_LCL342_134_1" id="target_note_LCL342_134_1"><sup>1</sup></a> ea non modo non exulcerare vestram gratiam sed etiam conciliare videatur. Quali enim te erga illum perspicio, tali illum in te voluntate <span class="br"></span><span class="lineNumber">157</span><span class="br"></span> iudicioque cognovi. Itaque doleo et illius consilio et tua voce populum Romanum carere tam diu; quod cum per se dolendum est tum multo magis consideranti ad quos ista non tralata sint, sed nescio quo pacto devenerint.</p>
<p>Hic Atticus: Dixeram, inquit, a principio, de re publica ut sileremus; itaque faciamus. Nam si isto modo volumus singulas res desiderare, non modo querendi sed ne lugendi quidem finem reperiemus.</p>
</section><notes><section class="footnotes"><ul><li class="note" id="note_LCL342_134_1"><a class="footnoteCrossrefLink" href="#target_note_LCL342_134_1" title="Click to highlight in text"><sup class="lineRef">1</sup>uti <span class="italic">Manutius</span>, ut in <span class="italic">L.</span></a></li><script type="text/javascript">document.getElementById('note_LCL342_134_1').style.display = "none";</script><li class="note" id="note_LCL342_134_ab"><a class="footnoteCrossrefLink" href="#target_note_LCL342_134_ab" title="Click to highlight in text">magnanimity of Caesar as shown in the honours and position bestowed upon his former enemies (<span class="italic">ad Fam.</span> 6. 6, 10).</a></li><script type="text/javascript">document.getElementById('note_LCL342_134_ab').style.display = "none";</script></ul></section></notes></section>