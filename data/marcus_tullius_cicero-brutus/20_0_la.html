<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>contra patres concitatione et seditione nuntiata, ut erat laena amictus ita venit in contionem seditionemque cum auctoritate tum oratione sedavit. Sed eos oratores habitos esse aut omnino tum ullum eloquentiae praemium fuisse nihil sane mihi legisse videor; tantum modo coniectura ducor ad suspicandum. <span class="br"></span><span class="lineNumber">57</span><span class="br"></span> Dicitur etiam C. Flaminius, is qui tribunus plebis legem de agro Gallico et Piceno viritim dividundo tulerit, qui consul apud Trasumennum sit interfectus, ad populum valuisse dicendo. Q. etiam Maximus Verrucosus orator habitus est temporibus illis et Q. Metellus, is qui bello Punico secundo cum L. Veturio Philone consul fuit.</p>
</section>
<section class="div2">
<p><span class="sc">xv</span>. Quem vero exstet et de quo sit memoriae proditum eloquentem fuisse et ita esse habitum, primus est M. Cornelius Cethegus, cuius eloquentiae est auctor et idoneus quidem mea sententia Q. Ennius, praesertim cum et ipse eum audiverit et scribat de mortuo, ex quo nulla suspicio est amicitiae causa esse <span class="br"></span><span class="lineNumber">58</span><span class="br"></span> mentitum. Est igitur sic apud illum in nono ut opinor annali:</p>
<p class="lineGroup">
<span class="line indent4">additur orator Cornelius suaviloquenti</span><span class="linebreak"></span>
<span class="line indent4">ore Cethegus Marcus Tuditano collegae<a class="footnoteLink" href="#note_LCL342_56_1" id="target_note_LCL342_56_1"><sup>1</sup></a></span><span class="linebreak"></span>
<span class="line indent4">Marci filius.</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_56_1"><a class="footnoteCrossrefLink" href="#target_note_LCL342_56_1" title="Click to highlight in text"><sup class="lineRef">1</sup>Marcus Tuditano collega <span class="italic">Schütz</span>, Marcus studio collegam <span class="italic">L.</span></a></li><script type="text/javascript">document.getElementById('note_LCL342_56_1').style.display = "none";</script><li class="note" id="note_LCL342_56_aa"><a class="footnoteCrossrefLink" href="#target_note_LCL342_56_aa" title="Click to highlight in text"><sup class="lineRef">a</sup>Cicero’s contention throughout the <span class="italic">Brutus</span> is that oratory is late in its origins and development. He is at pains to point out that the existence of an effective early oratory is merely an inference from episodes in Roman history, in which certain men are reported to have accomplished results by the influence and persuasion of their personality. Record of their oratory did not exist.</a></li><script type="text/javascript">document.getElementById('note_LCL342_56_aa').style.display = "none";</script></ul></section></notes></section>