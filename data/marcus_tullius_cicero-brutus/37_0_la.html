<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>adiuncti duo C. Fannii C. et M. filii fuerunt; quorum Gai filius, qui consul cum Domitio fuit, unam orationem de sociis et nomine Latino contra Gracchum reliquit sane et bonam et nobilem.</p>
<p>Tum Atticus: Quid ergo? estne ista Fanni? nam varia opinio pueris nobis erat. Alii a C. Persio litterato homine scriptam esse aiebant, illo quem significat valde doctum esse Lucilius; alii multos nobilis, quod quisque potuisset, in illam orationem contulisse.</p>
<span class="br"></span><span class="lineNumber">100</span><span class="br"></span><p>Tum ego: Audivi equidem ista, inquam, de maioribus natu, sed numquam sum adductus ut crederem; eamque suspicionem propter hanc causam credo fuisse, quod Fannius in mediocribus oratoribus habitus esset, oratio autem vel optima esset illo quidem tempore orationum omnium. Sed nec eiusmodi est ut a pluribus confusa videatur—unus enim sonus est totius orationis et idem stilus—nec de Persio reticuisset Gracchus, cum ei<a class="footnoteLink" href="#note_LCL342_90_1" id="target_note_LCL342_90_1"><sup>1</sup></a> Fannius de Menelao Maratheno et de ceteris obiecisset; praesertim cum Fannius numquam sit habitus elinguis. Nam et causas defensitavit et tribunatus eius arbitrio et auctoritate P. Africani gestus non obscurus fuit. <span class="br"></span><span class="lineNumber">101</span><span class="br"></span> Alter autem C. Fannius M. filius, C. Laeli gener, et moribus et ipso genere dicendi durior. Is soceri instituto, quem, quia cooptatus in augurum collegium</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_90_1"><a class="footnoteCrossrefLink" href="#target_note_LCL342_90_1" title="Click to highlight in text"><sup class="lineRef">1</sup>ei <span class="italic">Gruter</span>, et <span class="italic">L.</span></a></li><script type="text/javascript">document.getElementById('note_LCL342_90_1').style.display = "none";</script><li class="note" id="note_LCL342_90_a"><a class="footnoteCrossrefLink" href="#target_note_LCL342_90_a" title="Click to highlight in text"><sup class="lineRef">a</sup>Cicero in two letters to Atticus (12. 5, 3 and 16. 13 c) asks for clarification concerning the Fannii. See Tyrrell’s note, vol. v. p. 100. There was in fact but one C. Fannius, son of Marcus (<span class="italic">CIL</span>, i. 650).</a></li><script type="text/javascript">document.getElementById('note_LCL342_90_a').style.display = "none";</script></ul></section></notes></section>