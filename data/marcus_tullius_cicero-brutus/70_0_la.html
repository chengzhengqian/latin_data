<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>et Sulpicius cum meo iudicio tum omnium facile primas tulerunt.</p>
<p>Hic Atticus: Quo modo istuc dicis, inquit, cum tuo iudicio tum omnium? Semperne in oratore probando aut improbando vulgi iudicium cum intellegentium iudicio congruit? An alii probantur 〈a〉 multitudine, alii autem ab eis qui intellegunt?</p>
<p>Recte requiris, inquam, Attice; sed audies ex me fortasse quod non omnes probent.</p>
<span class="br"></span><span class="lineNumber">184</span><span class="br"></span><p>An tu, inquit, id laboras, si huic modo Bruto probaturus es?</p>
<p>Plane, inquam, Attice, disputationem hanc de oratore probando aut improbando multo malim tibi et Bruto placere, eloquentiam autem meam populo probari velim. Etenim necesse est, qui ita dicat, ut a multitudine probetur, eundem doctis probari. Nam quid in dicendo rectum sit aut pravum ego iudicabo, si modo is sum qui id possim aut sciam iudicare; qualis vero sit orator ex eo quod is dicendo <span class="br"></span><span class="lineNumber">185</span><span class="br"></span> efficiet poterit intellegi. Tria sunt enim, ut quidem ego sentio, quae sint efficienda dicendo: ut doceatur is apud quem dicetur, ut delectetur, ut moveatur vehementius. Quibus virtutibus oratoris horum quidque efficiatur aut quibus vitiis orator aut non assequatur haec aut etiam in his labatur et cadat, artifex aliquis iudicabit. Efficiatur autem ab oratore</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_156_a"><a class="footnoteCrossrefLink" href="#target_note_LCL342_156_a" title="Click to highlight in text"><sup class="lineRef">a</sup>The discussion which follows paves the way for the subsequent more specific attack upon the self-styled Atticists, who we are told (289) could not hold the attention even of the interested parties, much less of a miscellaneous and curious audience. They arrogated to themselves, however, a right of private judgement as <span class="italic">intellegentes</span> in contrast to the <span class="italic">iudicium vulgi.</span></a></li><script type="text/javascript">document.getElementById('note_LCL342_156_a').style.display = "none";</script></ul></section></notes></section>