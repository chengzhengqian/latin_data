<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>enim in manus inciderunt. Nunc autem et a te sumam et conquiram ista posthac curiosius.</p>
<p>Fuit igitur in Catulo sermo Latinus, quae laus dicendi non mediocris ab oratoribus plerisque neglecta est. Nam de sono vocis et suavitate appellandarum litterarum, quoniam filium cognovisti, noli exspectare quid dicam. Quamquam filius quidem non fuit in oratorum numero, sed non deerat ei tamen in sententia dicenda cum prudentia tum elegans quoddam et eruditum orationis genus. <span class="br"></span><span class="lineNumber">134</span><span class="br"></span> Nec habitus est tamen pater ipse Catulus princeps in numero patronorum, sed erat talis ut, cum quosdam audires qui tum erant praestantes, videretur esse inferior, cum autem ipsum audires sine comparatione, non modo contentus esses, sed melius non quaereres.</p>
<span class="br"></span><span class="lineNumber">135</span><span class="br"></span><p>Q. Metellus Numidicus et eius collega M. Silanus dicebant de re publica quod esset illis viris et consulari dignitati satis. M. Aurelius Scaurus non saepe dicebat sed polite; Latine vero in primis est eleganter locutus. Quae laus eadem in A. Albino bene loquendi fuit; nam flamen Albinus etiam in numero est habitus disertorum. Q. etiam Caepio, vir acer et fortis, cui fortuna belli crimini, <span class="br"></span><span class="lineNumber">136</span><span class="br"></span> invidia populi calamitati fuit.</p>
</section>
<section class="div2">
<p><span class="sc">xxxvi</span>. Tum etiam C. L. Memmii fuerunt oratores mediocres, accusatores acres atque acerbi; itaque in iudicium capitis 
</p></section><notes></notes></section>