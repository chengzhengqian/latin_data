<section class="div1 language" lang="la"><header><hgroup><h1>Cicero</h1></hgroup></header><section class="div2">
<span class="br"></span><span class="lineNumber">48</span><span class="br"></span><p>auctor scripsit Thucydides; nam Lysiam primo profiteri solitum artem esse dicendi; deinde, quod Theodorus esset in arte subtilior, in orationibus autem ieiunior, orationes eum scribere aliis coepisse, artem removisse; similiter Isocratem primo artem dicendi esse negavisse, scribere autem aliis solitum orationes, quibus in iudiciis uterentur; sed cum ex eo, quia quasi committeret contra legem quo quis iudicio circumveniretur, saepe ipse in iudicium vocaretur, orationes aliis destitisse scribere totumque se ad artes componendas transtulisse.</p>
</section>
<section class="div2">
<span class="br"></span><span class="lineNumber">49</span><span class="br"></span><p><span class="sc">xiii</span>. Et Graeciae quidem oratorum partus atque fontis vides, ad nostrorum annalium rationem veteres, ad ipsorum sane recentes. Nam ante quam delectata est Atheniensium civitas hac laude dicendi, multa iam memorabilia et in domesticis et in bellicis rebus effecerat. Hoc autem studium non erat commune <span class="br"></span><span class="lineNumber">50</span><span class="br"></span> Graeciae, sed proprium Athenarum. Quis enim aut Argivum oratorem aut Corinthium aut Thebanum scit fuisse temporibus illis? nisi quid de Epaminonda docto homine suspicari libet. Lacedaemonium vero usque ad hoc tempus audivi fuisse neminem. Menelaum ipsum dulcem illum quidem tradit Homerus, sed pauca dicentem. Brevitas autem laus est interdum in aliqua parte dicendi, in universa eloquentia laudem non habet.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_50_a"><a class="footnoteCrossrefLink" href="#target_note_LCL342_50_a" title="Click to highlight in text"><sup class="lineRef">a</sup>A section of Sulla’s comprehensive <span class="italic">lex</span> (<span class="italic">Cornelia</span>) <span class="italic">de sicariis</span>, which in addition to crimes of violence embraced “judicial murder,” through bribery, conspiracy, perjury, etc., looking to the circumvention of justice. <span class="italic">Cf.</span> Marcianus, <span class="italic">Dig.</span> 48. 8, 1; <span class="italic">pro Cluent.</span> 151. There was not in fact at Athens any such prohibition of composing speeches for others as Cicero implies. Quintilian (2. 15, 30) assumes that such a law existed, but was consistently violated.</a></li><script type="text/javascript">document.getElementById('note_LCL342_50_a').style.display = "none";</script></ul></section></notes></section>