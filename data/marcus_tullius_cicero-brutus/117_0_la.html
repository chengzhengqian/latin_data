<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>si causas dicere cogitatis. Thucydides enim rerum gestarum pronuntiator sincerus et grandis etiam fuit; hoc forense concertatorium iudiciale non tractavit genus. Orationes autem quas interposuit—multae enim sunt—eas ego laudare soleo; imitari neque possim si velim, nec velim fortasse si possim. Ut si quis Falerno vino delectetur, sed eo nec ita novo ut proximis consulibus natum velit, nec rursus ita vetere ut Opimium aut Anicium consulem quaerat. ‘Atqui hae notae sunt optimae.’ Credo; sed nimia vetustas nec habet eam quam quaerimus suavitatem nec est iam sane tolerabilis; <span class="br"></span><span class="lineNumber">288</span><span class="br"></span> num igitur qui hoc sentiat, si is potare velit, de dolio sibi hauriendum putet? Minime; sed quandam sequatur aetatem. Sic ego istis censuerim et novam istam quasi de musto ac lacu fervidam orationem fugiendam nec illam praeclaram Thucydidi nimis veterem tamquam Anicianam notam persequendam. Ipse enim Thucydides si posterius fuisset, multo maturior fuisset et mitior.</p>
</section>
<section class="div2">
<span class="br"></span><span class="lineNumber">289</span><span class="br"></span><p><span class="sc">lxxxiv</span>. ‘Demosthenem igitur imitemur.’ O di boni; quid, quaeso, nos aliud agimus aut quid aliud optamus? At non assequimur; isti enim videlicet Attici nostri quod volunt assequuntur. Ne illud</p>
<span class="br"></span><span class="lineNumber"></span><span class="br"></span>
</section><notes></notes></section>