<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>ita cadebat ut alter ex alterius laude partem, uterque autem suam totam haberet.</p>
<span class="br"></span><span class="lineNumber">150</span><span class="br"></span><p>Tum Brutus: Cum ex tua oratione mihi videor, inquit, bene Crassum et Scaevolam cognovisse, tum de te et de Ser. Sulpicio cogitans esse quandam vobis cum illis similitudinem iudico.</p>
<p>Quonam, inquam, istuc modo?</p>
<p>Quia mihi et tu videris, inquit, tantum iuris civilis scire voluisse quantum satis esset oratori, et Servius eloquentiae tantum assumpsisse ut ius civile facile possit tueri; aetatesque vestrae, ut illorum, nihil aut non fere multum differunt.</p>
</section>
<section class="div2">
<span class="br"></span><span class="lineNumber">151</span><span class="br"></span><p><span class="sc">xli</span>. Et ego: De me, inquam, dicere nihil est necesse; de Servio autem et tu probe dicis et ego dicam quod sentio. Non enim facile quem dixerim plus studi quam illum et ad dicendum et ad omnis bonarum rerum disciplinas adhibuisse. Nam et in isdem exercitationibus ineunte aetate fuimus et postea una Rhodum ille etiam profectus est, quo melior esset et doctior; et inde ut rediit, videtur mihi in secunda arte primus esse maluisse quam in prima secundus. Atque haud scio an par principibus esse potuisset; sed fortasse maluit, id quod est adeptus, longe omnium non eiusdem modo aetatis sed eorum etiam qui fuissent in iure civili esse princeps.</p>
<span class="br"></span><span class="lineNumber">152</span><span class="br"></span><p>Hic Brutus: Ain tu? inquit. Etiamne Q. Scaevolae Servium nostrum anteponis?</p>
<p>Sic enim, inquam, Brute, existimo, iuris civilis magnum usum et apud Scaevolam et apud multos</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_130_a"><a class="footnoteCrossrefLink" href="#target_note_LCL342_130_a" title="Click to highlight in text"><sup class="lineRef">a</sup>Distinguished jurist, consul 51 <span class="sc">b.c.</span> See note, p. 134.</a></li><script type="text/javascript">document.getElementById('note_LCL342_130_a').style.display = "none";</script></ul></section></notes></section>