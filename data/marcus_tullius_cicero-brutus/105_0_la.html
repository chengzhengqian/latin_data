<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>forma etiam magnificam et generosam<a class="footnoteLink" href="#note_LCL342_226_1" id="target_note_LCL342_226_1"><sup>1</sup></a> quodam modo.</p>
<span class="br"></span><span class="lineNumber">262</span><span class="br"></span><p>Tum Brutus: Orationes quidem eius mihi vehementer probantur. Compluris autem legi atque etiam commentarios, quos idem<a class="footnoteLink" href="#note_LCL342_226_2" id="target_note_LCL342_226_2"><sup>2</sup></a> scripsit rerum suarum.</p>
<p>Valde quidem, inquam, probandos; nudi enim sunt, recti et venusti, omni ornatu orationis tamquam veste detracta. Sed dum voluit alios habere parata, unde sumerent qui vellent scribere historiam, ineptis gratum fortasse fecit, qui illa volent calamistris inurere, sanos quidem homines a scribendo deterruit; nihil est enim in historia pura et illustri brevitate dulcius. Sed ad eos, si placet, qui vita excesserunt, revertamur.</p>
</section>
<section class="div2">
<span class="br"></span><span class="lineNumber">263</span><span class="br"></span><p><span class="sc">lxxvi</span>. C. Sicinius igitur <span class="sc">q.</span> Pompei illius, qui censor fuit, ex filia nepos, quaestorius mortuus est; probabilis orator, iam vero etiam probatus, ex hac inopi ad ornandum, sed ad inveniendum expedita Hermagorae disciplina. Ea dat rationes certas et praecepta dicendi, quae si minorem habent apparatum—sunt enim exilia—tamen habent ordinem et quasdam errare in dicendo non patientis vias; has ille tenens et paratus ad causas veniens, verborum non egens, ipsa illa comparatione disciplinaque dicendi iam in <span class="br"></span><span class="lineNumber">264</span><span class="br"></span> patronorum numerum pervenerat. Erat etiam vir</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_226_1"><a class="footnoteCrossrefLink" href="#target_note_LCL342_226_1" title="Click to highlight in text"><sup class="lineRef">1</sup>magnifica et generosa <span class="italic">L, corr. Corradus ex Sueton. Caes. 55.</span></a></li><script type="text/javascript">document.getElementById('note_LCL342_226_1').style.display = "none";</script><li class="note" id="note_LCL342_226_2"><a class="footnoteCrossrefLink" href="#target_note_LCL342_226_2" title="Click to highlight in text"><sup class="lineRef">2</sup>quos idem <span class="italic">Stangl</span>, quosdam <span class="italic">L.</span></a></li><script type="text/javascript">document.getElementById('note_LCL342_226_2').style.display = "none";</script></ul></section></notes></section>