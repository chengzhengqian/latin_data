<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>quadam quanti aliquid venderet et respondisset illa atque addidisset ‘hospes, non pote minoris,’ tulisse eum moleste se non effugere hospitis speciem, cum aetatem ageret Athenis optimeque loqueretur omnium. Sic, ut opinor, in nostris est quidam urbanorum, sicut illic Atticorum sonus.</p>
<p>Sed domum redeamus, id est ad nostros revertamur.</p>
</section>
<section class="div2">
<span class="br"></span><span class="lineNumber">173</span><span class="br"></span><p><span class="sc">xlvii</span>. Duobus igitur summis, Crasso et Antonio, L. Philippus proximus accedebat, sed longo intervallo tamen proximus. Itaque eum, etsi nemo intercedebat qui se illi anteferret, neque secundum tamen neque tertium dixerim. Nec enim in quadrigis eum secundum numeraverim aut tertium qui vix e carceribus exierit, cum palmam iam primus acceperit, nec in oratoribus qui tantum absit a primo, vix ut in eodem curriculo esse videatur. Sed tamen erant ea in Philippo, quae qui sine comparatione illorum spectaret, satis magna diceret: summa libertas in oratione, multae facetiae, satis creber in reperiendis, solutus in explicandis sententiis; erat etiam in primis, ut temporibus illis, Graecis doctrinis institutus; in altercando cum aliquo aculeo et maledicto facetus.</p>
<span class="br"></span><span class="lineNumber">174</span><span class="br"></span><p>Horum aetati prope coniunctus L. Gellius non tam vendibilis orator, quamvis<a class="footnoteLink" href="#note_LCL342_148_1" id="target_note_LCL342_148_1"><sup>1</sup></a> nescires quid ei deesset; nec enim erat indoctus nec tardus ad excogitandum nec Romanarum rerum immemor et verbis solutus satis; sed in magnos oratores inciderat eius aetas;</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_148_1"><a class="footnoteCrossrefLink" href="#target_note_LCL342_148_1" title="Click to highlight in text"><sup class="lineRef">1</sup>quamvis <span class="italic">Jeep</span>, quam ut <span class="italic">L.</span></a></li><script type="text/javascript">document.getElementById('note_LCL342_148_1').style.display = "none";</script><li class="note" id="note_LCL342_148_a"><a class="footnoteCrossrefLink" href="#target_note_LCL342_148_a" title="Click to highlight in text"><sup class="lineRef">a</sup>Quintilian (8. 1, 2) embellishes the same story with the inept addition that the woman on being asked how she had detected his foreign origin replied, “because your speech is too Attic.”</a></li><script type="text/javascript">document.getElementById('note_LCL342_148_a').style.display = "none";</script></ul></section></notes></section>