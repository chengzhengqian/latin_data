<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>sunt quam Attici Lysiae, cuius arbitror plurimas esse—est enim Atticus, quoniam certe Athenis est et natus et mortuus et functus omni civium munere, quamquam Timaeus eum quasi Licinia et Mucia lege repetit Syracusas—et quodam modo est non nulla in eis etiam inter ipsos similitudo. Acuti sunt, elegantes faceti breves; sed ille Graecus ab omni laude felicior. <span class="br"></span><span class="lineNumber">64</span><span class="br"></span> Habet enim certos sui studiosos, qui non tam habitus corporis opimos quam gracilitates consectentur, quos, valetudo modo bona sit, tenuitas ipsa delectat—quamquam in Lysia sunt saepe etiam lacerti, sic ut eo<a class="footnoteLink" href="#note_LCL342_62_1" id="target_note_LCL342_62_1"><sup>1</sup></a> fieri nihil possit valentius, verum est certe genere toto strigosior; sed habet tamen suos laudatores, qui hac ipsa eius subtilitate admodum gaudeant.</p>
</section>
<section class="div2">
<span class="br"></span><span class="lineNumber">65</span><span class="br"></span><p><span class="sc">xvii</span>. Catonem vero quis nostrorum oratorum, qui quidem nunc sunt, legit? aut quis novit omnino? At quem virum, di boni! mitto civem aut senatorem aut imperatorem—oratorem enim hoc loco quaerimus; quis illo gravior in laudando acerbior in vituperando, in sententiis argutior in docendo edisserendoque subtilior? Refertae sunt orationes amplius centum quinquaginta, quas quidem adhuc invenerim et legerim, et verbis et rebus illustribus. Licet ex his eligant ea quae notatione et laude digna sint; omnes <span class="br"></span><span class="lineNumber">66</span><span class="br"></span> oratoriae virtutes in eis reperientur. Iam vero Origines eius quem florem aut quod lumen eloquentiae non habent? Amatores huic desunt, sicuti</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_62_1"><a class="footnoteCrossrefLink" href="#target_note_LCL342_62_1" title="Click to highlight in text"><sup class="lineRef">1</sup>ut eo <span class="italic">Manutius</span>, ut et <span class="italic">L.</span></a></li><script type="text/javascript">document.getElementById('note_LCL342_62_1').style.display = "none";</script></ul></section></notes></section>