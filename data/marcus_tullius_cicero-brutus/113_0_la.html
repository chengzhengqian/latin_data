<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>ista sit maxima, inflammare animos audientium et quocumque res postulet modo flectere, qui hac virtute caruerit, id ei quod maximum fuerit defuisse?</p>
</section>
<section class="div2">
<p><span class="sc">lxxxi</span>. Sit sane ita, inquam; sed redeamus ad eum qui iam unus restat, Hortensium, tum de nobismet ipsis, quoniam id etiam, Brute, postulas, pauca dicemus. Quamquam facienda mentio est, ut quidem mihi videtur, duorum adulescentium, qui si diutius vixissent magnam essent eloquentiae laudem consecuti.</p>
<span class="br"></span><span class="lineNumber">280</span><span class="br"></span><p>C. Curionem te, inquit Brutus, et C. Licinium Calvum arbitror dicere.</p>
<p>Recte, inquam, arbitraris; quorum quidem alter [quod verisimile dixisset]<a class="footnoteLink" href="#note_LCL342_242_1" id="target_note_LCL342_242_1"><sup>1</sup></a> ita facile soluteque verbis volvebat satis interdum acutas, crebras quidem certe sententias, ut nihil posset ornatius esse, nihil expeditius. Atque hic parum a magistris institutus naturam habuit admirabilem ad dicendum; industriam non sum expertus, studium certe fuit. Qui si me audire voluisset, ut coeperat, honores quam opes consequi maluisset.</p>
<p>Quidnam<a class="footnoteLink" href="#note_LCL342_242_2" id="target_note_LCL342_242_2"><sup>2</sup></a> est, inquit, istuc? et quem ad modum distinguis?</p>
<span class="br"></span><span class="lineNumber">281</span><span class="br"></span><p>Hoc modo, inquam: cum honos sit praemium virtutis iudicio studioque civium delatum ad aliquem, qui eum sententiis, qui suffragiis adeptus est, is mihi et honestus et honoratus videtur. Qui autem occasione aliqua etiam invitis suis civibus nactus est imperium, ut ille cupiebat, hunc nomen</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_242_1"><a class="footnoteCrossrefLink" href="#target_note_LCL342_242_1" title="Click to highlight in text"><sup class="lineRef">1</sup><span class="italic">Secl. Lambinus.</span></a></li><script type="text/javascript">document.getElementById('note_LCL342_242_1').style.display = "none";</script><li class="note" id="note_LCL342_242_2"><a class="footnoteCrossrefLink" href="#target_note_LCL342_242_2" title="Click to highlight in text"><sup class="lineRef">2</sup>quinam <span class="italic">F, fort. recte.</span></a></li><script type="text/javascript">document.getElementById('note_LCL342_242_2').style.display = "none";</script></ul></section></notes></section>