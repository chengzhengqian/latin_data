<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
autem procedens, ut in ceteris eloquentiae partibus, tum maxime in celeritate et continuatione verborum adhaerescens, sui dissimilior videbatur fieri cotidie.</p>
<span class="br"></span><span class="lineNumber">321</span><span class="br"></span><p>Nos autem non desistebamus cum omni genere exercitationis tum maxime stilo nostrum illud quod erat augere, quantumcunque erat. Atque ut multa omittam in hoc spatio et in his post aedilitatem annis, praetor et<a class="footnoteLink" href="#note_LCL342_278_1" id="target_note_LCL342_278_1"><sup>1</sup></a> primus et incredibili populari voluntate sum factus. Nam cum propter assiduitatem in causis et industriam tum propter exquisitius et minime vulgare orationis genus animos hominum ad me dicendi novitate converteram. <span class="br"></span><span class="lineNumber">322</span><span class="br"></span> Nihil de me dicam, dicam de ceteris; quorum nemo erat qui videretur exquisitius quam vulgus hominum studuisse litteris, quibus fons perfectae eloquentiae continetur, nemo qui philosophiam complexus esset matrem omnium bene factorum beneque dictorum, nemo qui ius civile didicisset rem ad privatas causas et ad oratoris prudentiam maxime necessariam, nemo qui memoriam rerum Romanarum teneret, ex qua, si quando opus esset, ab inferis locupletissimos testis excitaret, nemo qui breviter arguteque illuso adversario laxaret iudicum animos atque a severitate paulisper ad hilaritatem risumque traduceret, nemo qui dilatare posset atque a propria ac definita disputatione hominis ac temporis ad communem quaestionem universi generis orationem</p>
</section><notes><section class="footnotes"><ul><li class="note" id="note_LCL342_278_1"><a class="footnoteCrossrefLink" href="#target_note_LCL342_278_1" title="Click to highlight in text"><sup class="lineRef">1</sup>praetor et <span class="italic">Lambinus</span>, et praetor <span class="italic">L.</span></a></li><script type="text/javascript">document.getElementById('note_LCL342_278_1').style.display = "none";</script></ul></section></notes></section>