<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>esset, gravius et vehementius posse defendi. Itaque auctoritate C. Laeli publicanos causam detulisse <span class="br"></span><span class="lineNumber">87</span><span class="br"></span> ad Galbam; illum autem, quod ei viro succedendum esset, verecunde et dubitanter recepisse. Unum quasi comperendinatus medium diem fuisse, quem totum Galbam in consideranda causa componendaque posuisse; et cum cognitionis dies esset et ipse Rutilius rogatu sociorum domum ad Galbam mane venisset, ut eum admoneret et ad dicendi tempus adduceret, usque illum, quoad ei nuntiatum esset consules descendisse, omnibus exclusis commentatum in quadam testudine cum servis litteratis fuisse, quorum aliud dictare eodem alii<a class="footnoteLink" href="#note_LCL342_80_1" id="target_note_LCL342_80_1"><sup>1</sup></a> tempore solitus esset. Interim cum esset ei nuntiatum tempus esse, exisse in aedis eo colore et eis oculis ut egisse causam, non commentatum putares. <span class="br"></span><span class="lineNumber">88</span><span class="br"></span> Addebat etiam idque ad rem pertinere putabat, scriptores illos male mulcatos exisse cum Galba; ex quo significabat illum non in agendo solum, sed etiam in meditando vehementem atque incensum fuisse. Quid multa? magna exspectatione, plurimis audientibus, coram ipso Laelio sic illam causam tanta vi tantaque gravitate dixisse Galbam ut nulla fere pars orationis silentio praeteriretur. Itaque multis querellis multaque miseratione adhibita</p>
</section><notes><section class="footnotes"><ul><li class="note" id="note_LCL342_80_1"><a class="footnoteCrossrefLink" href="#target_note_LCL342_80_1" title="Click to highlight in text"><sup class="lineRef">1</sup>alii <span class="italic">Reis</span>, a <span class="italic">L.</span></a></li><script type="text/javascript">document.getElementById('note_LCL342_80_1').style.display = "none";</script></ul></section></notes></section>