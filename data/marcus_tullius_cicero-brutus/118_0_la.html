<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>quidem intellegunt, non modo ita memoriae proditum esse sed ita necesse fuisse, cum Demosthenes dicturus esset, ut concursus audiendi causa ex tota Graecia fierent. At cum isti Attici dicunt, non modo a corona, quod est ipsum miserabile, sed etiam ab advocatis relinquuntur. Qua re si anguste et exiliter dicere est Atticorum, sint sane Attici; sed in comitium veniant, ad stantem iudicem dicant; subsellia grandiorem et pleniorem vocem desiderant. <span class="br"></span><span class="lineNumber">290</span><span class="br"></span> Volo hoc oratori contingat, ut cum auditum sit eum esse dicturum, locus in subselliis occupetur, compleatur tribunal, gratiosi scribae sint in dando et cedendo loco, corona multiplex, iudex erectus; cum surgat is qui dicturus sit, significetur a corona silentium, deinde crebrae assensiones, multae admirationes; risus cum velit, cum velit fletus, ut qui haec procul videat, etiam si quid agatur nesciat, at placere tamen et in scaena esse Roscium intellegat. Haec cui contingant, eum scito Attice dicere, ut de Pericle audimus, ut de Hyperide, ut de Aeschine, <span class="br"></span><span class="lineNumber">291</span><span class="br"></span> de ipso quidem Demosthene maxime. Sin autem acutum prudens et idem sincerum et solidum et exsiccatum genus orationis probant nec illo graviore ornatu oratorio utuntur et hoc proprium esse Atticorum volunt, recte laudant. Est enim in arte tanta</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_252_a"><a class="footnoteCrossrefLink" href="#target_note_LCL342_252_a" title="Click to highlight in text"><sup class="lineRef">a</sup>“The benches” indicate a large and important trial such as is described in the following section. In ordinary private suits all the parties stood except, presumably, the <span class="italic">iudex</span> himself.</a></li><script type="text/javascript">document.getElementById('note_LCL342_252_a').style.display = "none";</script><li class="note" id="note_LCL342_252_b"><a class="footnoteCrossrefLink" href="#target_note_LCL342_252_b" title="Click to highlight in text"><sup class="lineRef">b</sup>The most famous actor of Cicero’s time. His name had become proverbial for perfection in any art (<span class="italic">de Orat.</span> 1. 130).</a></li><script type="text/javascript">document.getElementById('note_LCL342_252_b').style.display = "none";</script></ul></section></notes></section>