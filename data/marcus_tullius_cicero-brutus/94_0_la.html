<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>quasi revocatus in cursum tenuit locum tam diu quam ferre potuit laborem; postea quantum detraxit <span class="br"></span><span class="lineNumber">237</span><span class="br"></span> ex studio tantum amisit ex gloria. P. Murena mediocri ingenio, sed magno studio rerum veterum, litterarum et studiosus et non imperitus, multae industriae et magni laboris fuit. C. Censorinus Graecis litteris satis doctus, quod proposuerat explicans expedite, non invenustus actor, sed iners et inimicus fori. L. Turius parvo ingenio sed multo labore, quoquo modo poterat, saepe dicebat; itaque ei paucae <span class="br"></span><span class="lineNumber">238</span><span class="br"></span> centuriae ad consulatum defuerunt. C. Macer auctoritate semper eguit, sed fuit patronus propemodum diligentissimus. Huius si vita, si mores, si vultus denique non omnem commendationem ingeni everteret, maius nomen in patronis fuisset. Non erat abundans, non inops tamen; non valde nitens, non plane horrida oratio; vox gestus et omnis actio sine lepore; at in inveniendis componendisque rebus mira accuratio, ut non facile in ullo diligentiorem maioremque cognoverim, sed eam ut citius veteratoriam quam oratoriam diceres. Hic etsi etiam in publicis causis probabatur, tamen in privatis illustriorem obtinebat locum.</p>
</section>
<section class="div2">
<span class="br"></span><span class="lineNumber">239</span><span class="br"></span><p><span class="sc">lxviii</span>. C. deinde Piso statarius et sermonis plenus orator, minime ille quidem tardus in excogitando, verum tamen vultu et simulatione multo etiam acutior quam erat videbatur. Nam eius</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_204_a"><a class="footnoteCrossrefLink" href="#target_note_LCL342_204_a" title="Click to highlight in text"><sup class="lineRef">a</sup>The allusion is probably to ‘the acquittal of the Vestal Virgins’ which is referred to in Cicero’s third oration against Catiline (4, 9) as a scandal or disaster lending portentous significance to the year 63, the tenth anniversary of the famous case. Nothing more is known of it. One might surmise that the charge against them was unchastity (incest), and that they had been acquitted against the evidence.</a></li><script type="text/javascript">document.getElementById('note_LCL342_204_a').style.display = "none";</script></ul></section></notes></section>