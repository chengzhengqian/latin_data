<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
aequales C. Carbo et Ti. Gracchus audire soliti sunt; de quibus iam dicendi locus erit cum de senioribus pauca dixero. Q. enim Pompeius non contemptus orator temporibus illis fuit, qui summos honores homo per se cognitus sine ulla commendatione <span class="br"></span><span class="lineNumber">97</span><span class="br"></span> maiorum est adeptus. Tum L. Cassius multum potuit non eloquentia, sed dicendo tamen; homo non liberalitate, ut alii, sed ipsa tristitia et severitate popularis, cuius quidem legi tabellariae M. Antius Briso<a class="footnoteLink" href="#note_LCL342_88_1" id="target_note_LCL342_88_1"><sup>1</sup></a> tribunus plebis diu restitit, M. Lepido consule adiuvante; eaque res P. Africano vituperationi fuit, quod eius auctoritate de sententia deductus Briso<a class="footnoteLink" href="#note_LCL342_88_1" id="target_note_LCL342_88_1"><sup>1</sup></a> putabatur. Tum duo Caepiones multum clientes consilio et lingua, plus auctoritate tamen et gratia sublevabant. Sex. Pompei sunt scripta nec nimis extenuata, quamquam veterum est similis, etâ€™ plena <span class="br"></span><span class="lineNumber">98</span><span class="br"></span> prudentiae.</p>
</section>
<section class="div2">
<p><span class="sc">xxvi</span>. P. Crassum valde probatum oratorem isdem fere temporibus accepimus, qui et ingenio valuit et studio et habuit quasdam etiam domesticas disciplinas. Nam et cum summo illo oratore Ser. Galba, cuius Gaio filio filiam suam collocaverat, affinitate sese devinxerat et cum esset P. Muci filius fratremque haberet P. Scaevolam, domi ius civile cognoverat. In eo industriam constat summam fuisse maximamque gratiam, cum et consuleretur <span class="br"></span><span class="lineNumber">99</span><span class="br"></span> plurimum et diceret. Horum aetatibus</p>
</section><notes><section class="footnotes"><ul><li class="note" id="note_LCL342_88_1"><a class="footnoteCrossrefLink" href="#target_note_LCL342_88_1" title="Click to highlight in text"><sup class="lineRef">1</sup>Briso <span class="italic">L</span>, Restio <span class="italic">Martha.</span></a></li><script type="text/javascript">document.getElementById('note_LCL342_88_1').style.display = "none";</script></ul></section></notes></section>