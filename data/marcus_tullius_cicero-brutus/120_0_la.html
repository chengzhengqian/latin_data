<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>oratores ut imperitos posses in errorem inducere. Equidem in quibusdam risum vix tenebam, cum Attico Lysiae Catonem nostrum comparabas, magnum mehercule hominem vel potius summum et singularem virum! nemo dicet secus; sed oratorem? sed etiam Lysiae similem, quo nihil potest esse pictius? Bella ironia, si iocaremur; sin asseveramus, vide ne religio nobis tam adhibenda sit quam si testimonium <span class="br"></span><span class="lineNumber">294</span><span class="br"></span> diceremus. Ego enim Catonem tuum ut civem, ut senatorem, ut imperatorem, ut virum denique cum prudentia et diligentia tum omni virtute excellentem probo; orationes autem eius ut illis temporibus valde laudo; significant enim formam quandam ingeni, sed admodum impolitam et plane rudem. Origines vero cum omnibus oratoris laudibus refertas diceres et Catonem cum Philisto et Thucydide comparares, Brutone te id censebas an mihi probaturum? Quos enim ne e Graecis quidem quisquam imitari potest, his tu comparas hominem Tusculanum nondum suspicantem quale esset copiose et ornate <span class="br"></span><span class="lineNumber">295</span><span class="br"></span> dicere.</p>
</section>
<section class="div2">
<p><span class="sc">lxxxvi</span>. Galbam laudas. Si ut illius aetatis principem, assentior—sic enim accepimus; sin ut oratorem, cedo quaeso orationes—sunt enim—et dic hunc, quem tu plus quam te amas, Brutum velle te illo modo dicere. Probas Lepidi orationes. Paulum hic tibi assentior, modo ita laudes ut antiquas; quod item de Africano, de Laelio, cuius tu 
</p></section><notes></notes></section>