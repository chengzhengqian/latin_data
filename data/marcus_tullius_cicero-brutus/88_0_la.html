<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
rationem eius haberi licere iudicatum esset; nam et plebem tenebat et equestrem ordinem beneficio legis devinxerat. Is praetor, eodem die quo Saturninus tribunus plebis, Mario et Flacco consulibus publice est interfectus; homo simillimus Atheniensis Hyperboli, cuius improbitatem veteres Atticorum comoediae <span class="br"></span><span class="lineNumber">225</span><span class="br"></span> notaverunt. Quos Sex. Titius consecutus, homo loquax sane et satis acutus, sed tam solutus et mollis in gestu ut saltatio quaedam nasceretur cui saltationi Titius nomen esset. Ita cavendum est ne quid in agendo dicendove facias, cuius imitatio rideatur.</p>
</section>
<section class="div2">
<p><span class="sc">lxiii</span>. Sed ad paulo superiorem aetatem revecti sumus; nunc ad eam de qua aliquantum sumus locuti revertamur.</p>
<span class="br"></span><span class="lineNumber">226</span><span class="br"></span><p>Coniunctus igitur Sulpici aetati P. Antistius fuit, rabula sane probabilis, qui multos cum iacuisset<a class="footnoteLink" href="#note_LCL342_192_1" id="target_note_LCL342_192_1"><sup>1</sup></a> annos neque contemni solum sed inrideri etiam solitus esset, in tribunatu primum contra C. Iuli illam consulatus petitionem extraordinariam veram causam agens est probatus; et eo magis quod eandem causam cum ageret eius collega ille ipse Sulpicius, hic plura et acutiora dicebat. Itaque post tribunatum primo multae ad eum causae, deinde omnes maximae <span class="br"></span><span class="lineNumber">227</span><span class="br"></span> quaecumque erant deferebantur. Rem videbat acute, componebat diligenter, memoria valebat; verbis non ille quidem ornatis utebatur sed tamen non</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_192_1"><a class="footnoteCrossrefLink" href="#target_note_LCL342_192_1" title="Click to highlight in text"><sup class="lineRef">1</sup>iacuisset <span class="italic">Baehrens</span>, tacuisset <span class="italic">L.</span></a></li><script type="text/javascript">document.getElementById('note_LCL342_192_1').style.display = "none";</script><li class="note" id="note_LCL342_192_a"><a class="footnoteCrossrefLink" href="#target_note_LCL342_192_a" title="Click to highlight in text"><sup class="lineRef">a</sup>The <span class="italic">senatus consultum ultimum</span> (Cic. <span class="italic">pro Rab. perd.</span> 20), which gave the consuls dictatorial power, was directed at these two men (100 <span class="sc">b.c.</span>).</a></li><script type="text/javascript">document.getElementById('note_LCL342_192_a').style.display = "none";</script></ul></section></notes></section>