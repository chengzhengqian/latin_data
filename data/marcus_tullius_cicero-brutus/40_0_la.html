<section class="div1 language" lang="la"><header><hgroup><h1>Cicero</h1></hgroup></header><section class="div2">
<span class="br"></span><span class="lineNumber">106</span><span class="br"></span><p>Hic optimus illis temporibus est patronus habitus eoque forum tenente plura fieri iudicia coeperunt. Nam et quaestiones perpetuae hoc adulescente constitutae sunt quae antea nullae fuerunt—L. enim Piso tribunus plebis legem primus de pecuniis repetundis Censorino et Manilio consulibus tulit; ipse etiam Piso et causas egit et multarum legum aut auctor aut dissuasor fuit, isque et orationes reliquit, quae iam evanuerunt, et annalis sane exiliter scriptos—et iudicia populi, quibus aderat Carbo, iam magis patronum desiderabant, tabella data; quam legem L. Cassius Lepido et Mancino consulibus tulit.</p>
</section>
<section class="div2">
<span class="br"></span><span class="lineNumber">107</span><span class="br"></span><p><span class="sc">xxviii</span>. Vester etiam D. Brutus M. filius, ut ex familiari eius L. Accio poeta sum audire solitus, et dicere non inculte solebat et erat cum litteris Latinis tum etiam Graecis ut temporibus illis eruditus. Quae tribuebat idem Accius etiam Q. Maximo L. Paulli nepoti; et vero ante Maximum illum Scipionem, quo duce privato Ti. Gracchus occisus esset, cum omnibus in rebus vehementem tum acrem <span class="br"></span><span class="lineNumber">108</span><span class="br"></span> aiebat in dicendo fuisse. Tum etiam P. Lentulus ille princeps ad rem publicam dumtaxat quod opus esset satis habuisse eloquentiae dicitur; isdemque</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_96_a"><a class="footnoteCrossrefLink" href="#target_note_LCL342_96_a" title="Click to highlight in text"><sup class="lineRef">a</sup>The <span class="italic">quaestiones perpetuae</span> was a standing court for the investigation and trial of cases involving the sovereignty cf the state (<span class="italic">delicta publica</span>). Before its establishment in 149 <span class="sc">b.c</span>. each case had been brought before the assembly of the people or had been referred to a specially appointed commission or court. <span class="italic">Cf.</span> Madvig, <span class="italic">Verfassung</span>, ii. p. 306.</a></li><script type="text/javascript">document.getElementById('note_LCL342_96_a').style.display = "none";</script></ul></section></notes></section>