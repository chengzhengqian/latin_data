<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>L. Paullo C. Marcello consulibus mortuus; ex quo videmus eum in patronorum numero annos quattuor et quadraginta fuisse. Hoc de oratore paulo post plura dicemus; hoc autem loco voluimus &lt;eius&gt;<a class="footnoteLink" href="#note_LCL342_196_1" id="target_note_LCL342_196_1"><sup>1</sup></a> aetatem in disparem oratorum aetatem includere. Quamquam id quidem omnibus usu venire necesse fuit, quibus paulo longior vita contigit, ut et cum multo maioribus natu quam essent ipsi et cum aliquanto minoribus compararentur. Ut Accius isdem aedilibus ait se et Pacuvium docuisse fabulam, cum ille octoginta, ipse triginta annos natus esset, sic Hortensius non cum suis aequalibus solum sed et mea cum aetate et cum tua, <span class="br"></span><span class="lineNumber">230</span><span class="br"></span> Brute, et cum aliquanto superiore coniungitur, si quidem et Crasso vivo dicere solebat et magis iam etiam vigebat cum<a class="footnoteLink" href="#note_LCL342_196_2" id="target_note_LCL342_196_2"><sup>2</sup></a> Antonio; et Philippo iam sene pro Cn. Pompei bonis dicente, in illa causa adulescens cum esset princeps fuit; et in eorum quos in Sulpici aetate posui numerum facile pervenerat; et suos inter aequalis M. Pisonem M. Crassum Cn. Lentulum P. Lentulum Suram longe praestitit; et me adulescentem nactus octo annis minorem quam erat ipse multos annos in studio eiusdem laudis exercuit; et tecum simul, sicut ego pro multis, sic ille pro Appio Claudio dixit paulo ante mortem.</p>
</section>
<section class="div2">
<span class="br"></span><span class="lineNumber">231</span><span class="br"></span><p><span class="sc">lxv</span>. Vides igitur ut ad te oratorem, Brute,</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_196_1"><a class="footnoteCrossrefLink" href="#target_note_LCL342_196_1" title="Click to highlight in text"><sup class="lineRef">1</sup>eius <span class="italic">add. Margraff.</span></a></li><script type="text/javascript">document.getElementById('note_LCL342_196_1').style.display = "none";</script><li class="note" id="note_LCL342_196_2"><a class="footnoteCrossrefLink" href="#target_note_LCL342_196_2" title="Click to highlight in text"><sup class="lineRef">2</sup>Antonio et cum <span class="italic">L, transpos. Madvig.</span></a></li><script type="text/javascript">document.getElementById('note_LCL342_196_2').style.display = "none";</script><li class="note" id="note_LCL342_196_a"><a class="footnoteCrossrefLink" href="#target_note_LCL342_196_a" title="Click to highlight in text"><sup class="lineRef">a</sup>A suit brought against the son, Pompey the triumvir, for restitution of public property misappropriated by his father (cos. 89 <span class="sc">b.c.</span>).</a></li><script type="text/javascript">document.getElementById('note_LCL342_196_a').style.display = "none";</script></ul></section></notes></section>