<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>cavit, Q. Scaevola augure, qui peritissimus iuris <span class="br"></span><span class="lineNumber">213</span><span class="br"></span> idemque percomis est habitus. Iam duorum abavorum quam est illustre nomen, P. Scipionis, qui bis consul fuit, qui est Corculum dictus, alterius omnium sapientissimi, C. Laeli.</p>
<p>O generosam, inquit, stirpem et tamquam in unam arborem plura genera, sic in istam domum multorum insitam atque innatam<a class="footnoteLink" href="#note_LCL342_182_1" id="target_note_LCL342_182_1"><sup>1</sup></a> sapientiam!</p>
</section>
<section class="div2">
<p><span class="sc">lix</span>. Similiter igitur suspicor, ut conferamus parva magnis, Curionis, etsi pupillus relictus est, patrio fuisse instituto puro sermone assuefactam domum; et eo magis hoc iudico quod neminem, ex his quidem qui aliquo in numero fuerunt, cognovi in omni genere honestarum artium tam indoctum, tam <span class="br"></span><span class="lineNumber">214</span><span class="br"></span> rudem. Nullum ille poetam noverat, nullum legerat oratorem, nullam memoriam antiquitatis collegerat; non publicum ius, non privatum et civile cognoverat. Quamquam hoc quidem fuit etiam in aliis et magnis quidem oratoribus, quos parum his instructos artibus vidimus, ut Sulpicium, ut Antonium. Sed ei tamen unum illud habebant dicendi opus elaboratum; idque cum constaret ex quinque notissimis partibus, nemo in aliqua parte earum omnino nihil poterat; in quacumque enim una plane clauderet, orator esse non posset; sed tamen alius in alia excellebat <span class="br"></span><span class="lineNumber">215</span><span class="br"></span> magis. Reperiebat quid dici opus esset et quo modo praeparari et quo loco locari, memoriaque ea</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_182_1"><a class="footnoteCrossrefLink" href="#target_note_LCL342_182_1" title="Click to highlight in text"><sup class="lineRef">1</sup>innatam <span class="italic">Cuiaccius</span>, inluminatam <span class="italic">L.</span></a></li><script type="text/javascript">document.getElementById('note_LCL342_182_1').style.display = "none";</script><li class="note" id="note_LCL342_182_a"><a class="footnoteCrossrefLink" href="#target_note_LCL342_182_a" title="Click to highlight in text"><sup class="lineRef">a</sup>The distinctions involved in these three divisions are explained at the beginning of the Justinian <span class="italic">Digest</span> I. 1. 1, 2: <span class="italic">ius publicum, ius privatum</span>, of which the later is <span class="italic">collectum ex praeceptis naturalibus aut gentium aut civilibus</span> (<span class="italic">ius civile</span>). The oratorsâ€™ ignorance of the law and their frequent blunders in consequence is the theme of satirical comment in <span class="italic">de Or.</span> 1. 197 and esp. 237 ff.</a></li><script type="text/javascript">document.getElementById('note_LCL342_182_a').style.display = "none";</script></ul></section></notes></section>