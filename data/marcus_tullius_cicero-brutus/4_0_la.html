<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>Quorum memoria et recordatio in maximis nostris gravissimisque curis iucunda sane fuit, cum in eam <span class="br"></span><span class="lineNumber">10</span><span class="br"></span> nuper ex sermone quodam incidissemus.</p>
</section>
<section class="div2">
<p><span class="sc">iii</span>. Nam cum inambularem in xysto et essem otiosus domi, M. ad me Brutus, ut consueverat, cum T. Pomponio venerat, homines cum inter se coniuncti tum mihi ita cari itaque iucundi, ut eorum aspectu omnis quae me angebat de re publica cura consederit. Quos postquam salutavi:</p>
<p>Quid vos, inquam, Brute et Attice? numquid tandem novi?</p>
<p>Nihil sane, inquit Brutus, quod quidem aut tu audire velis aut ego pro certo dicere audeam.</p>
<span class="br"></span><span class="lineNumber">11</span><span class="br"></span><p>Tum Atticus: Eo, inquit, ad te animo venimus, ut de re publica esset silentium et aliquid audiremus potius ex te quam te afficeremus ulla molestia.</p>
<p>Vos vero, inquam, Attice, et praesentem me cura levatis et absenti magna solacia dedistis. Nam vestris primum litteris recreatus me ad pristina studia revocavi.</p>
<p>Tum ille: Legi, inquit, perlibenter epistulam quam</p>
<span class="br"></span><span class="lineNumber"></span><span class="br"></span>
</section><notes></notes></section>