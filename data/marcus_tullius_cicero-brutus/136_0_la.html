<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>confectum iter sit, in hanc rei publicae noctem incidisse, tamen ea consolatione sustentor quam tu mihi, Brute, adhibuisti tuis suavissimis litteris, quibus me forti animo esse oportere censebas, quod ea gessissem quae de me etiam me tacente ipsa loquerentur, mortuo viverent[que]<a class="footnoteLink" href="#note_LCL342_288_1" id="target_note_LCL342_288_1"><sup>1</sup></a>; quae, si recte esset, salute rei publicae, sin secus, interitu ipso testimonium meorum de re publica consiliorum darent.</p>
</section>
<section class="div2">
<span class="br"></span><span class="lineNumber">331</span><span class="br"></span><p><span class="sc">xcvii</span>. Sed in te intuens, Brute, doleo, cuius in adulescentiam per medias laudes quasi quadrigis vehentem transversa incurrit misera fortuna rei publicae. Hic me dolor tangit,<a class="footnoteLink" href="#note_LCL342_288_2" id="target_note_LCL342_288_2"><sup>2</sup></a> haec cura sollicitat et hunc mecum socium eiusdem et amoris et iudici. Tibi favemus, te tua frui virtute cupimus, tibi optamus eam rem publicam in qua duorum generum amplissimorum renovare memoriam atque augere possis. Tuum enim forum, tuum erat illud curriculum, tu illuc veneras unus, qui non linguam modo acuisses exercitatione dicendi sed et ipsam eloquentiam locupletavisses graviorum artium instrumento et isdem artibus decus omne virtutis cum summa eloquentiae <span class="br"></span><span class="lineNumber">332</span><span class="br"></span> laude iunxisses. Ex te duplex nos afficit sollicitudo, quod et ipse re publica careas et illa te.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_288_1"><a class="footnoteCrossrefLink" href="#target_note_LCL342_288_1" title="Click to highlight in text"><sup class="lineRef">1</sup>mortuo viverentque <span class="italic">L</span>, que <span class="italic">seclusi.</span></a></li><script type="text/javascript">document.getElementById('note_LCL342_288_1').style.display = "none";</script><li class="note" id="note_LCL342_288_2"><a class="footnoteCrossrefLink" href="#target_note_LCL342_288_2" title="Click to highlight in text"><sup class="lineRef">2</sup>tangit <span class="italic">L</span>, angit <span class="italic">Corradus, Lambinus.</span></a></li><script type="text/javascript">document.getElementById('note_LCL342_288_2').style.display = "none";</script></ul></section></notes></section>