<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>comprehendebat Antonius; excellebat autem actione. Erant[que] ei quaedam ex his paria cum Crasso, quaedam etiam superiora; at Crassi magis nitebat oratio. Nec vero Sulpicio neque Cottae dicere possumus neque cuiquam bono oratori rem ullam ex illis quinque partibus plane atque omnino defuisse.</p>
<span class="br"></span><span class="lineNumber">216</span><span class="br"></span><p>Itaque in Curione hoc verissime iudicari potest, nulla re una magis oratorem commendari quam verborum splendore et copia. Nam cum tardus in cogitando tum in struendo dissipatus fuit.</p>
</section>
<section class="div2">
<p><span class="sc">lx.</span> Reliqua duo sunt, agere et meminisse; in utroque cachinnos irridentium commovebat. Motus erat is quem et C. Iulius in perpetuum notavit, cum ex eo in utramque partem toto corpore vacillante quaesivit quis loqueretur<a class="footnoteLink" href="#note_LCL342_184_1" id="target_note_LCL342_184_1"><sup>1</sup></a> e lintre, et Cn. Sicinius homo impurus, sed admodum ridiculus, neque aliud in eo <span class="br"></span><span class="lineNumber">217</span><span class="br"></span> oratoris simile quicquam. Is cum tribunus plebis Curionem et Octavium consules produxisset Curioque multa dixisset sedente Cn. Octavio collega, qui devinctus erat fasciis et multis medicamentis propter dolorem artuum delibutus, ‘numquam,’ inquit, ‘Octavi, collegae tuo gratiam referes; qui nisi se suo more iactavisset, hodie te istic muscae comedissent.’ Memoria autem ita fuit nulla, ut aliquotiens, tria cum proposuisset, aut quartum adderet aut tertium quaereret; qui in iudicio privato vel maximo, cum ego pro Titinia Cottae peroravissem, ille contra me pro Ser. Naevio diceret, subito totam</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_184_1"><a class="footnoteCrossrefLink" href="#target_note_LCL342_184_1" title="Click to highlight in text"><sup class="lineRef">1</sup>loqueretur <span class="italic">vulg</span>., <span class="italic">Quintil. 11. 3, 129</span>, loquetur <span class="italic">L.</span></a></li><script type="text/javascript">document.getElementById('note_LCL342_184_1').style.display = "none";</script><li class="note" id="note_LCL342_184_a"><a class="footnoteCrossrefLink" href="#target_note_LCL342_184_a" title="Click to highlight in text"><sup class="lineRef">a</sup>Gaius Julius Caesar Strabo, the wit, characterized in 177, where see note.</a></li><script type="text/javascript">document.getElementById('note_LCL342_184_a').style.display = "none";</script><li class="note" id="note_LCL342_184_b"><a class="footnoteCrossrefLink" href="#target_note_LCL342_184_b" title="Click to highlight in text"><sup class="lineRef">b</sup>Note the colloquialisms of <span class="italic">hodie</span> (not essentially temporal, but emphatic) and <span class="italic">istic.</span></a></li><script type="text/javascript">document.getElementById('note_LCL342_184_b').style.display = "none";</script></ul></section></notes></section>