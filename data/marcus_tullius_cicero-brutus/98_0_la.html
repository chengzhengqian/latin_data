<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>nullo modo inops, sed non nimis ornatus genere verborum; prudens, acutus, minime incautus patronus, in causis cognoscendis componendisque diligens, magni laboris, multae operae multarumque causarum. <span class="br"></span><span class="lineNumber">247</span><span class="br"></span> Duo etiam Metelli, Celer et Nepos, nihil in causis versati, nec sine ingenio nec indocti, hoc erant populare dicendi genus assecuti. Cn. autem Lentulus Marcellinus nec umquam indisertus et in consulatu pereloquens visus est, non tardus sententiis, non inops verbis, voce canora, facetus satis. C. Memmius L. f. perfectus litteris, sed Graecis, fastidiosus sane Latinarum, argutus orator verbisque dulcis sed fugiens non modo dicendi verum etiam cogitandi laborem, tantum sibi de facultate detraxit quantum imminuit industriae.</p>
</section>
<section class="div2">
<span class="br"></span><span class="lineNumber">248</span><span class="br"></span><p><span class="sc">lxxi</span>. Hoc loco Brutus: Quam vellem, inquit, de his etiam oratoribus qui hodie sunt tibi dicere liberet; et, si de aliis minus, de duobus tamen quos a te scio laudari solere, Caesare et Marcello, audirem non minus libenter quam audivi de eis qui fuerunt.</p>
<p>Cur tandem? inquam; an exspectas quid ego iudicem de istis qui tibi sunt aeque noti ac mihi?</p>
<p>Mihi mehercule, inquit, Marcellus satis est notus, <span class="br"></span><span class="lineNumber">249</span><span class="br"></span> Caesar autem parum; illum enim saepe audivi, hic, cum ego iudicare iam aliquid possem, afuit.</p>
<p>Quid igitur de illo iudicas, quem saepe audivisti?</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_212_a"><a class="footnoteCrossrefLink" href="#target_note_LCL342_212_a" title="Click to highlight in text"><sup class="lineRef">a</sup>To this Memmius as patron Lucretius dedicated his great poem, not a happy choice, as one may conclude from this characterization as well as from other evidence (<span class="italic">cf. ad Fam.</span> 13. 1).</a></li><script type="text/javascript">document.getElementById('note_LCL342_212_a').style.display = "none";</script></ul></section></notes></section>