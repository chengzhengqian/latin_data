<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>primas in causis agebat Hortensius, magis magisque cotidie probabatur Antistius, Piso saepe dicebat, minus saepe Pomponius, raro Carbo, semel aut iterum Philippus. At vero ego hoc tempore omni noctes et dies in omnium doctrinarum meditatione <span class="br"></span><span class="lineNumber">309</span><span class="br"></span> versabar. Eram cum Stoico Diodoto, qui cum habitavisset apud 〈me〉 mecumque vixisset, nuper est domi meae mortuus. A quo cum in aliis rebus tum studiosissime in dialectica exercebar, quae quasi contracta et astricta eloquentia putanda est; sine qua etiam tu, Brute, iudicavisti te illam iustam eloquentiam, quam dialecticam esse dilatatam putant, consequi non posse. Huic ego doctori et eius artibus variis atque multis ita eram tamen deditus ut ab exercitationibus oratoriis nullus dies vacuus <span class="br"></span><span class="lineNumber">310</span><span class="br"></span> esset. Commentabar declamitans—sic enim nunc loquuntur—saepe cum M. Pisone et cum Q. Pompeio aut cum aliquo cotidie, idque faciebam multum etiam Latine, sed Graece saepius, vel quod Graeca oratio plura ornamenta suppeditans consuetudinem similiter Latine dicendi afferebat, vel quod a Graecis summis doctoribus, nisi Graece dicerem, neque corrigi possem neque doceri.</p>
<span class="br"></span><span class="lineNumber">311</span><span class="br"></span><p>Tumultus interim recuperanda re publica et crudelis interitus oratorum trium Scaevolae Carbonis Antisti, reditus Cottae Curionis Crassi Lentulorum Pompei, leges et iudicia constituta, recuperata res publica; ex numero autem oratorum Pomponius</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_268_a"><a class="footnoteCrossrefLink" href="#target_note_LCL342_268_a" title="Click to highlight in text"><sup class="lineRef">a</sup>“Zeno, on being asked wherein dialectic differed from rhetoric, clenched his hand and then threw it open. ‘In this,’ he replied, indicating that the clenched hand was the compactness and brevity of dialectic, the open hand and spread of the fingers the breadth and expansiveness of rhetoric.” (Sextus Emp. <span class="italic">adv. Math.</span> 2. 7.)</a></li><script type="text/javascript">document.getElementById('note_LCL342_268_a').style.display = "none";</script></ul></section></notes></section>