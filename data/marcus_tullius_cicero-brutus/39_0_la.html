<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>ab ipsa re publica est interfectus; alter propter perpetuam in populari ratione levitatem morte voluntaria se a severitate iudicum vindicavit. Sed <span class="br"></span><span class="lineNumber">104</span><span class="br"></span> fuit uterque summus orator. Atque hoc memoria patrum teste dicimus; nam et Carbonis et Gracchi habemus orationes nondum satis splendidas verbis, sed acutas prudentiaeque plenissimas. Fuit Gracchus diligentia Corneliae matris a puero doctus et Graecis litteris eruditus. Nam semper habuit exquisitos e Graecia magistros, in eis iam adulescens Diophanem Mytilenaeum Graeciae temporibus illis disertissimum. Sed ei<a class="footnoteLink" href="#note_LCL342_94_1" id="target_note_LCL342_94_1"><sup>1</sup></a> breve tempus ingeni augendi et declarandi fuit.</p>
<span class="br"></span><span class="lineNumber">105</span><span class="br"></span><p>Carbo, quoi<a class="footnoteLink" href="#note_LCL342_94_2" id="target_note_LCL342_94_2"><sup>2</sup></a> vita suppeditavit, est in multis iudiciis causisque cognitus. Hunc qui audierant prudentes homines, in quibus familiaris noster L. Gellius, qui se illi contubernalem in consulatu fuisse narrabat, canorum oratorem et volubilem et satis acrem atque eundem et vehementem et valde dulcem et perfacetum fuisse dicebat; addebat industrium etiam et diligentem et in exercitationibus commentationibusque multum operae solitum esse ponere.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_94_1"><a class="footnoteCrossrefLink" href="#target_note_LCL342_94_1" title="Click to highlight in text"><sup class="lineRef">1</sup>ei <span class="italic">Lambinus</span>, et <span class="italic">L.</span></a></li><script type="text/javascript">document.getElementById('note_LCL342_94_1').style.display = "none";</script><li class="note" id="note_LCL342_94_2"><a class="footnoteCrossrefLink" href="#target_note_LCL342_94_2" title="Click to highlight in text"><sup class="lineRef">2</sup>quoi <span class="italic">Friedrich</span>, quo <span class="italic">L.</span></a></li><script type="text/javascript">document.getElementById('note_LCL342_94_2').style.display = "none";</script></ul></section></notes></section>