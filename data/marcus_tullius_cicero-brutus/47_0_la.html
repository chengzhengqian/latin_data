<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>et nocuimus fortasse, quod veteres orationes post nostras, non a me quidem—meis enim illas antepono—sed a plerisque legi sunt desitae.</p>
<p>Me numera,<a class="footnoteLink" href="#note_LCL342_110_1" id="target_note_LCL342_110_1"><sup>1</sup></a> inquit, in plerisque; quamquam video mihi multa legenda iam te auctore, quae antea contemnebam.</p>
<span class="br"></span><span class="lineNumber">124</span><span class="br"></span><p>Atqui haec, inquam, de incestu laudata oratio puerilis est locis multis—de amore, de tormentis, de rumore loci sane inanes, verum tamen nondum tritis nostrorum hominum auribus nec erudita civitate tolerabiles. Scripsit etiam alia non nulla et multa dixit et illustria et in numero patronorum fuit, ut eum mirer, cum et vita suppeditavisset et splendor ei non defuisset, consulem non fuisse.</p>
</section>
<section class="div2">
<span class="br"></span><span class="lineNumber">125</span><span class="br"></span><p><span class="sc">xxxiii</span>. Sed ecce in manibus vir et praestantissimo ingenio et flagranti studio et doctus a puero C. Gracchus. Noli enim putare quemquam, Brute, pleniorem aut uberiorem ad dicendum fuisse.</p>
<p>Et ille: Sic prorsus, inquit, existimo atque istum de superioribus paene solum lego.</p>
<p>Immo plane, inquam, Brute, legas censeo. Damnum enim illius immaturo interitu res Romanae <span class="br"></span><span class="lineNumber">126</span><span class="br"></span> Latinaeque litterae fecerunt. Utinam non tam fratri pietatem quam patriae praestare voluisset! Quam ille facile tali ingenio, diutius si vixisset, vel paternam esset vel avitam gloriam consecutus!</p>
</section><notes><section class="footnotes"><ul><li class="note" id="note_LCL342_110_1"><a class="footnoteCrossrefLink" href="#target_note_LCL342_110_1" title="Click to highlight in text"><sup class="lineRef">1</sup>me numera <span class="italic">Weidner</span>, enumera <span class="italic">L.</span></a></li><script type="text/javascript">document.getElementById('note_LCL342_110_1').style.display = "none";</script></ul></section></notes></section>