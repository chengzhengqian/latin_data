<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>fervido quodam et petulanti et furioso genere dicendi; quod quia multis gratum erat et probabatur, ascendisset ad honores, nisi in facinore manifesto deprehensus poenas legibus et iudicio dedisset.</p>
</section>
<section class="div2">
<p><span class="sc">lxix.</span> <span class="br"></span><span class="lineNumber">242</span><span class="br"></span> Eodem tempore C. L. Caepasii fratres fuerunt, qui multa opera, ignoti homines et repentini, quaestores celeriter facti sunt, oppidano quodam et incondito genere dicendi. Addamus huc etiam, ne quem vocalem praeterisse videamur, C. Cosconium Calidianum, qui nullo acumine eam tamen verborum copiam, si quam habebat, praebebat populo cum multa concursatione magnoque clamore. Quod idem faciebat Q. Arrius, qui fuit M. Crassi quasi secundarum. Is omnibus exemplo debet esse quantum in hac urbe polleat multorum oboedire tempori <span class="br"></span><span class="lineNumber">243</span><span class="br"></span> multorumque vel honori vel periculo servire. His enim rebus infimo loco natus et honores et pecuniam et gratiam consecutus etiam in patronorum, sine doctrina, sine ingenio, aliquem numerum pervenerat. Sed ut pugiles inexercitati, etiam si pugnos et plagas Olympiorum cupidi ferre possunt, solem tamen saepe ferre non possunt, sic ille cum omni iam fortuna prospere functus labores etiam magnos excepisset, illius iudicialis anni severitatem quasi solem non tulit.</p>
<span class="br"></span><span class="lineNumber">244</span><span class="br"></span><p>Tum Atticus: Tu quidem de faece, inquit, hauris</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_208_a"><a class="footnoteCrossrefLink" href="#target_note_LCL342_208_a" title="Click to highlight in text"><sup class="lineRef">a</sup>The provisions of the <span class="italic">lex Pompeia</span> of <span class="italic">52</span> <span class="sc">b.c</span>. restricted the plaintiff to two hours, the defendant to three hours. The unrestricted time and the enormous length of orations in the earlier republic are referred to by Tacitus, <span class="italic">Dialogus</span> (20 and 36). The Olympic games were celebrated in mid-summer. Pausanias (6. 42, 1) reports that the foot races were run before sunrise, the pentathlon and other socalled “heavy events” were held in the middle of the day. The summer heat of Olympia was proverbial.</a></li><script type="text/javascript">document.getElementById('note_LCL342_208_a').style.display = "none";</script></ul></section></notes></section>