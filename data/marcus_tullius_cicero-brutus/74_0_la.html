<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<p>tamquam equus non facit, agitandi finis faciendus <span class="br"></span><span class="lineNumber">193</span><span class="br"></span> est. <span class="sc">lii</span>. Hoc tamen interest, quod vulgus interdum non probandum oratorem probat, sed probat sine comparatione; cum a mediocri aut etiam malo delectatur, eo est contentus; esse melius non sentit, illud quod est, qualecumque est, probat. Tenet enim auris vel mediocris orator, sit modo aliquid in eo; nec res ulla plus apud animos hominum quam ordo et ornatus orationis valet.</p>
<span class="br"></span><span class="lineNumber">194</span><span class="br"></span><p>Qua re quis ex populo, cum Q. Scaevolam pro M. Coponio dicentem audiret in ea causa de qua ante dixi, quicquam politius aut elegantius aut omnino melius aut exspectaret aut posse fieri <span class="br"></span><span class="lineNumber">195</span><span class="br"></span> putaret? Cum is hoc probare vellet, Mâ€™. Curium, cum ita heres institutus esset, si pupillus ante mortuus esset quam in suam tutelam venisset, pupillo non nato heredem esse non posse, quid ille non dixit de testamentorum iure, de antiquis formulis? quem ad modum scribi oportuisset, si <span class="br"></span><span class="lineNumber">196</span><span class="br"></span> etiam filio non nato heres institueretur? quam captiosum esse populo, quod scriptum esset neglegi et opinione quaeri voluntates et interpretatione disertorum scripta simplicium hominum pervertere? <span class="br"></span><span class="lineNumber">197</span><span class="br"></span> Quam ille multa de auctoritate patris sui, qui semper ius illud esse defenderat? quam omnino multa de 
</p></section><notes></notes></section>