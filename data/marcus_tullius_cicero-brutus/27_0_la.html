<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>Brute, Attico assigna, qui me inflammavit studio illustrium hominum aetates et tempora persequendi.</p>
<p>Ego vero, inquit Brutus, et delector ista quasi notatione temporum et ad id quod instituisti, oratorum genera distinguere aetatibus, istam diligentiam esse accommodatam puto.</p>
<span class="br"></span><span class="lineNumber">75</span><span class="br"></span><p>Recte, inquam, Brute, intellegis. Atque utinam exstarent illa carmina, quae multis saeculis ante suam aetatem in epulis esse cantitata a singulis convivis de clarorum virorum laudibus in Originibus scriptum reliquit Cato! Tamen illius, quem in vatibus et Faunis annumerat Ennius, bellum Punicum <span class="br"></span><span class="lineNumber">76</span><span class="br"></span> quasi Myronis opus delectat. Sit Ennius sane, ut est certe, perfectior; qui si illum, ut simulat, contemneret, non omnia bella persequens primum illud Punicum acerrimum bellum reliquisset. Sed ipse dicit cur id faciat: ‘scripsere,’ inquit, ‘alii rem vorsibus’—et luculente quidem scripserunt, etiam si minus quam tu polite, nec vero tibi aliter videri debet, qui a Naevio vel sumpsisti multa, si fateris, vel, si negas, surripuisti.</p>
<span class="br"></span><span class="lineNumber">77</span><span class="br"></span><p>Cum hoc Catone grandiores natu fuerunt C. Flaminius C. Varro Q. Maximus Q. Metellus P. Lentulus P. Crassus, qui cum superiore Africano consul fuit. Ipsum Scipionem accepimus non infantem fuisse. Filius quidem eius, is qui hunc minorem Scipionem a</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_70_a"><a class="footnoteCrossrefLink" href="#target_note_LCL342_70_a" title="Click to highlight in text"><sup class="lineRef">a</sup>This spirited form of literary criticism, addressing itself to the author as if a living person and present, is not uncommon in early Latin literature. The comment of Caesar on Terence will be recalled, <span class="italic">tu quoque tu in summis, ο dimidiate Menander</span>, and Horace’s <span class="italic">Lucili, quam sis mendosus</span>, etc. There are numerous examples in the literary epigrams of the Greek Anthology.</a></li><script type="text/javascript">document.getElementById('note_LCL342_70_a').style.display = "none";</script></ul></section></notes></section>