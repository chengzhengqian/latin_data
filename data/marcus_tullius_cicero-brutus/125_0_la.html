<section class="div1 language" lang="la"><header><hgroup><h1>Cicero</h1></hgroup></header><section class="div2">
<span class="br"></span><span class="lineNumber">306</span><span class="br"></span><p>ego autem iuris civilis studio multum operae dabam Q. Scaevolae Q. f., qui quamquam nemini se ad docendum dabat, tamen consulentibus respondendo studiosos audiendi docebat. Atque huic anno proximus Sulla consule et Pompeio fuit. Tum P. Sulpici in tribunatu cotidie contionantis totum genus dicendi penitus cognovimus; eodemque tempore, cum princeps Academiae Philo cum Atheniensium optimatibus Mithridatico bello domo profugisset Romamque venisset, totum ei me tradidi admirabili quodam ad philosophiam studio concitatus, in quo hoc etiam commorabar attentius, etsi rerum ipsarum varietas et magnitudo summa me delectatione retinebat, sed tamen sublata iam <span class="br"></span><span class="lineNumber">307</span><span class="br"></span> esse in perpetuum ratio iudiciorum videbatur. Occiderat Sulpicius illo anno tresque proximo trium aetatum oratores erant crudelissime interfecti, Q. Catulus M. Antonius C. Iulius. Eodem anno etiam Moloni Rhodio Romae dedimus operam et actori summo causarum et magistro.</p>
</section>
<section class="div2">
<p><span class="sc">xc</span>. Haec etsi videntur esse a proposita ratione<a class="footnoteLink" href="#note_LCL342_266_1" id="target_note_LCL342_266_1"><sup>1</sup></a> diversa, tamen idcirco a me proferuntur ut nostrum cursum perspicere, quoniam voluisti, Brute, possis—nam Attico haec nota sunt—et videre quem ad modum simus in spatio Q. Hortensium ipsius vestigiis persecuti.</p>
<span class="br"></span><span class="lineNumber">308</span><span class="br"></span><p>Triennium fere fuit urbs sine armis, sed oratorum aut interitu aut discessu aut fuga—nam aberant etiam adulescentes M. Crassus et Lentuli duo—</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_266_1"><a class="footnoteCrossrefLink" href="#target_note_LCL342_266_1" title="Click to highlight in text"><sup class="lineRef">1</sup>a proposita ratione <span class="italic">vulg.</span>, a proposito ratione <span class="italic">L, Reis</span>, a proposita oratione <span class="italic">Ascensius, edd. rec. plerique.</span></a></li><script type="text/javascript">document.getElementById('note_LCL342_266_1').style.display = "none";</script></ul></section></notes></section>