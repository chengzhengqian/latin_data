<section class="div1 language" lang="la"><header><hgroup><h1>Cicero</h1></hgroup></header><section class="div2">
<span class="br"></span><span class="lineNumber">20</span><span class="br"></span><p>Sed illa, cum poteris atque ut possis, rogo; nunc vero, inquit, si es animo vacuo, expone nobis quod quaerimus.</p>
<p>Quidnam est id? inquam.</p>
<p>Quod mihi nuper in Tusculano incohavisti de oratoribus: quando esse coepissent, qui etiam et quales fuissent. Quem ego sermonem cum ad Brutum tuum, vel nostrum potius, detulissem, magno opere hic audire se velle dixit. Itaque hunc elegimus diem, cum te sciremus esse vacuum. Qua re, si tibi est commodum, ede illa quae coeperas et Bruto et mihi.</p>
<span class="br"></span><span class="lineNumber">21</span><span class="br"></span><p>Ego vero, inquam, si potuero, faciam vobis satis.</p>
<p>Poteris, inquit: relaxa modo paulum animum aut sane, si potes, libera.</p>
<p>Nempe igitur hinc tum, Pomponi, ductus est sermo, quod erat a me mentio facta causam Deiotari fidelissimi atque optimi regis ornatissime et copiosissime a Bruto me audisse defensam.</p>
</section>
<section class="div2">
<p><span class="sc">vi</span>. Scio, inquit, ab isto initio tractum esse sermonem teque Bruti dolentem vicem quasi deflevisse iudiciorum vastitatem et fori.</p>
<span class="br"></span><span class="lineNumber">22</span><span class="br"></span><p>Feci, inquam, istuc quidem et saepe facio. Nam mihi, Brute, in te intuenti crebro in mentem venit vereri, ecquodnam curriculum aliquando sit habitura tua et natura admirabilis et exquisita doctrina et singularis industria. Cum enim in maximis causis</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_32_a"><a class="footnoteCrossrefLink" href="#target_note_LCL342_32_a" title="Click to highlight in text"><sup class="lineRef">a</sup>Deiotarus, tetrarch of Galatia, a partisan of Pompey, for whom Brutus interceded before Caesar at Nicaea in the summer of 47. It may be presumed that the speech of Brutus in written form was in the hands of Cicero not long afterward. With the words <span class="italic">me audisse</span> Cicero observes the fiction of oral communication for knowledge derived from a written source. <span class="italic">Cf.</span> 85 and note.</a></li><script type="text/javascript">document.getElementById('note_LCL342_32_a').style.display = "none";</script></ul></section></notes></section>