<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>nec exigam nisi tuo commodo et erunt mihi pergrata si solveris.</p>
<p>Mihi quoque, inquit Brutus, exspectanda sunt ea quae Attico polliceris, etsi fortasse ego a te huius voluntarius procurator petam, quod ipse, cui debes, incommodo exacturum negat.</p>
</section>
<section class="div2">
<span class="br"></span><span class="lineNumber">18</span><span class="br"></span><p><span class="sc">v</span>. At vero, inquam, tibi ego, Brute, non solvam, nisi prius a te cavero amplius eo nomine neminem, cuius petitio sit, petiturum.</p>
<p>Non me hercule, inquit, tibi repromittere istuc quidem ausim. Nam hunc, qui negat, video flagitatorem non illum quidem tibi molestum, sed assiduum tamen et acrem fore.</p>
<p>Tum Pomponius: Ego vero, inquit, Brutum nihil mentiri puto. Videor enim iam te ausurus esse appellare, quoniam longo intervallo modo primum <span class="br"></span><span class="lineNumber">19</span><span class="br"></span> animadverti paulo te hilariorem. Itaque quoniam hic quod mihi deberetur se exacturum professus est, quod huic debes ego a te peto.</p>
<p>Quidnam id? inquam.</p>
<p>Ut scribas, inquit, aliquid; iam pridem enim conticuerunt tuae litterae. Nam ut illos de re publica libros edidisti, nihil a te sane postea accepimus eisque nosmet ipsi ad rerum et magistratuum<a class="footnoteLink" href="#note_LCL342_30_1" id="target_note_LCL342_30_1"><sup>1</sup></a> memoriam comprehendendam impulsi atque incensi sumus.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_30_1"><a class="footnoteCrossrefLink" href="#target_note_LCL342_30_1" title="Click to highlight in text"><sup class="lineRef">1</sup>et magistratuum <span class="italic">Reis</span> (<span class="italic">coll. Nep. Att. 18. 1</span>); naturalium <span class="italic">L.</span></a></li><script type="text/javascript">document.getElementById('note_LCL342_30_1').style.display = "none";</script><li class="note" id="note_LCL342_30_aa"><a class="footnoteCrossrefLink" href="#target_note_LCL342_30_aa" title="Click to highlight in text"><sup class="lineRef">a</sup>Cicero has expressed obligation to both Atticus and Brutus. He has now made promise to reimburse Atticus at some future time, and now Atticus calls for repayment to Brutus (<span class="italic">quod huic debes</span>). The allusion following, <span class="italic">ut scribas aliquid</span>, is to the <span class="italic">Brutus</span> itself, which is not excluded by the words <span class="italic">sed illa cum poteris.</span> For the request that follows, <span class="italic">nunc vero expone nobis</span>, conceives of the present task as a living current conversation, not as a literary composition. When it has been reproduced as a published record of that conversation it will be the writing which repays Brutus for his letter from Asia and will bear his name.</a></li><script type="text/javascript">document.getElementById('note_LCL342_30_aa').style.display = "none";</script></ul></section></notes></section>