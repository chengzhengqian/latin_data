<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>de istis duobus cum cogito, doleo nihil tuam perpetuam auctoritatem de pace valuisse! nam nec istos excellentis viros nec multos alios praestantis civis res publica perdidisset.</p>
<p>Sileamus, inquam, Brute, de istis, ne augeamus dolorem; nam et praeteritorum recordatio est acerba et acerbior exspectatio reliquorum. Itaque omittamus lugere et tantum quid quisque dicendo potuerit, quoniam id quaerimus, praedicemus.</p>
</section>
<section class="div2">
<span class="br"></span><span class="lineNumber">267</span><span class="br"></span><p><span class="sc">lxxvii</span>. Sunt etiam ex eis qui eodem bello occiderunt M. Bibulus, qui et scriptitavit accurate, cum praesertim non esset orator, et egit multa constanter. Appius Claudius socer tuus, collega et familiaris meus; hic iam et satis studiosus et valde cum doctus tum etiam exercitatus orator et cum auguralis tum omnis publici iuris antiquitatisque nostrae bene peritus fuit. L. Domitius nulla ille quidem arte, sed Latine tamen et multa cum libertate <span class="br"></span><span class="lineNumber">268</span><span class="br"></span> dicebat. Duo praeterea Lentuli consulares, quorum Publius, ille nostrarum iniuriarum ultor, auctor salutis, quicquid habuit, quantumcumque fuit, illud totum habuit e disciplina; instrumenta naturae deerant; sed tantus animi splendor et tanta magnitudo ut sibi omnia quae clarorum virorum essent non dubitaret asciscere eaque omni dignitate obtineret. L. autem Lentulus satis erat fortis orator, si modo orator, sed cogitandi non ferebat laborem;</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_230_a"><a class="footnoteCrossrefLink" href="#target_note_LCL342_230_a" title="Click to highlight in text"><sup class="lineRef">a</sup>M. Calpurnius Bibulus, throughout his career a consistent but futile opponent of Caesar. Both were consuls in 59 <span class="sc">b.c</span>. The words of Cicero have perhaps an intentional ambiguity; <span class="italic">egit multa</span>, contrasting him as a speaker with his diligence as a writer, and also referring to his long activity in public life. It is possible that <span class="italic">scriptitavit</span> refers to the writing of speeches for others (<span class="italic">cf</span>. 169).</a></li><script type="text/javascript">document.getElementById('note_LCL342_230_a').style.display = "none";</script></ul></section></notes></section>