<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>ex quibus sicut ex eiusdem tragoediis lenitas eius <span class="br"></span><span class="lineNumber">178</span><span class="br"></span> sine nervis perspici potest. Eius aequalis P. Cethegus, cui de re publica satis suppeditabat oratio; totam enim tenebat eam penitusque cognoverat; itaque in senatu consularium auctoritatem assequebatur, sed in causis publicis nihil, 〈in〉 privatis satis veterator videbatur. Erat in privatis causis Q. Lucretius Vespillo et acutus et iuris peritus; nam Ofella<a class="footnoteLink" href="#note_LCL342_152_1" id="target_note_LCL342_152_1"><sup>1</sup></a> contionibus aptior quam iudiciis. Prudens etiam T. Annius Velina et in eius generis causis orator sane tolerabilis. In eodem genere causarum multum erat T. Iuventius nimis ille quidem lentus in dicendo et paene frigidus, sed et callidus et in capiendo adversario versutus et praeterea nec indoctus et <span class="br"></span><span class="lineNumber">179</span><span class="br"></span> magna cum iuris civilis intellegentia. Cuius auditor P. Orbius meus fere aequalis in dicendo non nimis exercitatus, in iure autem civili non inferior quam magister fuit. Nam T. Aufidius, qui vixit ad summam senectutem, volebat esse similis horum eratque et bonus vir et innocens, sed dicebat parum; nec sane plus frater eius M. Vergilius, qui tribunus plebis L. Sullae imperatori diem dixit. Eius collega <span class="br"></span><span class="lineNumber">180</span><span class="br"></span> P. Magius in dicendo paulo tamen copiosior. Sed omnium oratorum sive rabularum, qui et plane indocti et inurbani aut rustici etiam fuerunt, quos</p>
</section><notes><section class="footnotes"><ul><li class="note" id="note_LCL342_152_1"><a class="footnoteCrossrefLink" href="#target_note_LCL342_152_1" title="Click to highlight in text"><sup class="lineRef">1</sup>Ofella <span class="italic">Pisanus</span>, a filia <span class="italic">L.</span></a></li><script type="text/javascript">document.getElementById('note_LCL342_152_1').style.display = "none";</script></ul></section></notes></section>