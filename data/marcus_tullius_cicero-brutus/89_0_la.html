<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>abiectis; expedita autem erat et perfacile currens oratio; et erat eius quidam tamquam habitus non inurbanus; actio paulum cum vitio vocis tum etiam ineptiis claudicabat. Hic temporibus floruit eis, quibus inter profectionem reditumque L. Sullae sine iure fuit et sine ulla dignitate res publica; hoc etiam magis probabatur, quod erat ab oratoribus quaedam in foro solitudo. Sulpicius occiderat, Cotta aberat et Curio, vivebat e reliquis patronis eius aetatis nemo praeter Carbonem et Pomponium, quorum utrumque facile superabat.</p>
</section>
<section class="div2">
<span class="br"></span><span class="lineNumber">228</span><span class="br"></span><p><span class="sc">lxiv</span>. Inferioris autem aetatis erat proximus L. Sisenna, doctus vir et studiis optimis deditus, bene Latine loquens, gnarus rei publicae, non sine facetiis, sed neque laboris multi nec satis versatus in causis; interiectusque inter duas aetates Hortensi et Sulpici nec maiorem consequi poterat et minori necesse erat cedere. Huius omnis facultas ex historia ipsius perspici potest, quae cum facile omnis vincat superiores, tum indicat tamen quantum absit a summo quamque genus hoc scriptionis nondum sit satis Latinis litteris illustratum. Nam Q.<a class="footnoteLink" href="#note_LCL342_194_1" id="target_note_LCL342_194_1"><sup>1</sup></a> Hortensi admodum adulescentis ingenium ut Phidiae signum simul aspectum et probatum est.</p>
<span class="br"></span><span class="lineNumber">229</span><span class="br"></span><p>Is L. Crasso Q. Scaevola consulibus primum in foro dixit et apud hos ipsos quidem consules, et cum eorum qui adfuerunt, tum ipsorum consulum qui omnis intellegentia anteibant, iudicio discessit probatus. Undeviginti annos natus erat eo tempore, est autem</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_194_1"><a class="footnoteCrossrefLink" href="#target_note_LCL342_194_1" title="Click to highlight in text"><sup class="lineRef">1</sup>Nam Q. <span class="italic">edd.</span>, Namque <span class="italic">L.</span></a></li><script type="text/javascript">document.getElementById('note_LCL342_194_1').style.display = "none";</script><li class="note" id="note_LCL342_194_a"><a class="footnoteCrossrefLink" href="#target_note_LCL342_194_a" title="Click to highlight in text"><sup class="lineRef">a</sup>Sulpicius and Cotta, the pair of orators named next in succession to Antonius and Crassus (183 and 201). Sulpicius was put to death as a partisan of Marius in 88 <span class="sc">b.c.</span>, Cotta had been exiled by the <span class="italic">lex Varia</span> in 90.</a></li><script type="text/javascript">document.getElementById('note_LCL342_194_a').style.display = "none";</script></ul></section></notes></section>