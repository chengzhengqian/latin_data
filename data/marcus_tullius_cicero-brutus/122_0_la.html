<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>commovisti nova disputatione dignam, quam in aliud <span class="br"></span><span class="lineNumber">298</span><span class="br"></span> tempus differamus. Volvendi enim sunt libri cum aliorum tum in primis Catonis. Intelleges nihil illius liniamentis nisi eorum pigmentorum, quae inventa nondum erant, florem et colorem defuisse. Nam de Crassi oratione sic existimo, ipsum fortasse melius potuisse scribere, alium, ut arbitror, neminem. Nec in hoc εἴρωνα me duxeris<a class="footnoteLink" href="#note_LCL342_260_1" id="target_note_LCL342_260_1"><sup>1</sup></a> esse, quod eam orationem mihi magistram fuisse dixerim. Nam etsi tute<a class="footnoteLink" href="#note_LCL342_260_2" id="target_note_LCL342_260_2"><sup>2</sup></a> melius existimare videris de ea, si quam nunc habemus, facultate, tamen adulescentes quid in Latinis <span class="br"></span><span class="lineNumber">299</span><span class="br"></span> potius imitaremur non habebamus. Quod autem plures a nobis nominati sunt, eo pertinuit, ut paulo ante dixi, quod intellegi volui, in eo cuius omnes cupidissimi essent, quam pauci digni nomine evaderent. Quare εἴρωνα me, ne si Africanus quidem fuit, ut ait in historia sua C. Fannius, existimari velim.</p>
<p>Ut voles, inquit Atticus. Ego enim non alienum a te putabam, quod et in Africano fuisset et in Socrate.</p>
<span class="br"></span><span class="lineNumber">300</span><span class="br"></span><p>Tum Brutus: De isto postea; sed tu, inquit me intuens, orationes nobis veteres explicabis?</p>
<p>Vero, inquam, Brute; sed in Cumano aut in Tusculano aliquando, si modo licebit, quoniam utroque in loco vicini sumus. Sed iam ad id unde digressi sumus revertamur.</p>
</section>
<section class="div2">
<span class="br"></span><span class="lineNumber">301</span><span class="br"></span><p><span class="sc">lxxxviii</span>. Hortensius igitur cum admodum adulescens orsus esset in foro dicere, celeriter ad maiores causas adhiberi coeptus est. Quamquam</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_260_1"><a class="footnoteCrossrefLink" href="#target_note_LCL342_260_1" title="Click to highlight in text"><sup class="lineRef">1</sup>yroniam eduxeris <span class="italic">L, corr. Baehrens.</span></a></li><script type="text/javascript">document.getElementById('note_LCL342_260_1').style.display = "none";</script><li class="note" id="note_LCL342_260_2"><a class="footnoteCrossrefLink" href="#target_note_LCL342_260_2" title="Click to highlight in text"><sup class="lineRef">2</sup>tute <span class="italic">Stangl</span>, ut tu <span class="italic">L.</span></a></li><script type="text/javascript">document.getElementById('note_LCL342_260_2').style.display = "none";</script></ul></section></notes></section>