<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>est hoc loco neque necessarium. Hoc vero sine ulla dubitatione confirmaverim, sive illa arte pariatur aliqua sive exercitatione quadam sive natura, rem unam esse omnium difficillimam. Quibus enim ex quinque rebus constare dicitur, earum una quaeque est ars ipsa magna per sese. Qua re quinque artium concursus maximarum quantam vim quantamque difficultatem habeat existimari potest.</p>
</section>
<section class="div2">
<span class="br"></span><span class="lineNumber">26</span><span class="br"></span><p><span class="sc">vii.</span> Testis est Graecia, quae cum eloquentiae studio sit incensa iamdiuque excellat in ea praestetque ceteris, tamen omnis artis vetustiores habet et multo ante non inventas solum sed etiam perfectas, quam haec est a Graecis elaborata dicendi vis atque copia. In quam cum intueor, maxime mihi occurrunt, Attice, et quasi lucent Athenae tuae, qua in urbe primum se orator extulit primumque etiam monumentis et litteris oratio est coepta mandari. <span class="br"></span><span class="lineNumber">27</span><span class="br"></span> Tamen ante Periclem, cuius scripta quaedam feruntur, et Thucydidem, qui non nascentibus Athenis sed iam adultis fuerunt, littera nulla est quae quidem ornatum aliquem habeat et oratoris esse videatur. Quamquam opinio est et eum, qui multis annis ante hos fuerit, Pisistratum et paulo seniorem etiam Solonem posteaque Clisthenem multum ut temporibus <span class="br"></span><span class="lineNumber">28</span><span class="br"></span> illis valuisse dicendo. Post hanc aetatem aliquot annis, ut ex Attici monumentis potest perspici, Themistocles fuit, quem constat cum prudentia tum etiam eloquentia praestitisse; post Pericles, qui cum floreret omni genere virtutis, hac tamen fuit laude</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_36_a"><a class="footnoteCrossrefLink" href="#target_note_LCL342_36_a" title="Click to highlight in text"><sup class="lineRef">a</sup>The importance of a subject matter and praise of it is the conventional opening of a discussion. Thus also <span class="italic">de Inv.</span> 1. 2 and <span class="italic">de Oratore</span> 1. 30.</a></li><script type="text/javascript">document.getElementById('note_LCL342_36_a').style.display = "none";</script><li class="note" id="note_LCL342_36_b"><a class="footnoteCrossrefLink" href="#target_note_LCL342_36_b" title="Click to highlight in text"><sup class="lineRef">b</sup>Invention, arrangement, diction, action, memory.</a></li><script type="text/javascript">document.getElementById('note_LCL342_36_b').style.display = "none";</script><li class="note" id="note_LCL342_36_c"><a class="footnoteCrossrefLink" href="#target_note_LCL342_36_c" title="Click to highlight in text"><sup class="lineRef">c</sup>In the <span class="italic">Liber Annalis.</span> See section 14 above.</a></li><script type="text/javascript">document.getElementById('note_LCL342_36_c').style.display = "none";</script></ul></section></notes></section>