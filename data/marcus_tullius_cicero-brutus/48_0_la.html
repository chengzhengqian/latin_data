<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>Eloquentia quidem nescio an habuisset parem neminem. Grandis est verbis, sapiens sententiis, genere toto gravis. Manus extrema non accessit operibus eius; praeclare incohata multa, perfecta non plane. Legendus, inquam, est hic orator, Brute, si quisquam alius, iuventuti; non enim solum acuere sed etiam alere ingenium potest.</p>
<span class="br"></span><span class="lineNumber">127</span><span class="br"></span><p>Huic successit aetati C. Galba, Ser. illius<a class="footnoteLink" href="#note_LCL342_112_1" id="target_note_LCL342_112_1"><sup>1</sup></a> eloquentissimi viri filius, P. Crassi eloquentis et iuris periti gener. Laudabant hunc patres nostri, favebant etiam propter patris memoriam, sed cecidit in cursu. Nam rogatione Mamilia, Iugurthinae coniurationis invidia, cum pro sese ipse dixisset, oppressus est. Exstat eius peroratio, qui epilogus dicitur; qui tanto in honore pueris nobis erat ut eum etiam edisceremus. Hic, qui in collegio sacerdotum esset, primus post Romam conditam iudicio publico est condemnatus.</p>
</section>
<section class="div2">
<span class="br"></span><span class="lineNumber">128</span><span class="br"></span><p><span class="sc">xxxiv</span>. P. Scipio, qui est in consulatu mortuus, non multum ille quidem nec saepe dicebat, sed et Latine loquendo cuivis erat par et omnis sale facetiisque superabat. Eius collega L. Bestia 〈a〉 bonis initiis orsus tribunatus—nam P. Popilium vi C. Gracchi expulsum sua rogatione restituit—vir et acer et non indisertus, tristis exitus habuit consulatus. Nam</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_112_1"><a class="footnoteCrossrefLink" href="#target_note_LCL342_112_1" title="Click to highlight in text"><sup class="lineRef">1</sup>Ser. illius <span class="italic">Reis</span>, Seruilius <span class="italic">L.</span></a></li><script type="text/javascript">document.getElementById('note_LCL342_112_1').style.display = "none";</script></ul></section></notes></section>