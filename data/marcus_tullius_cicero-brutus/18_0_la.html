<section class="div1 language" lang="la"><header><hgroup><h1>Cicero</h1></hgroup></header><section class="div2">
<span class="br"></span><span class="lineNumber">51</span><span class="br"></span><p>At vero extra Graeciam magna dicendi studia fuerunt maximique huic laudi habiti honores illustre oratorum nomen reddiderunt. Nam ut semel e Piraeo eloquentia evecta est, omnis peragravit insulas atque ita peregrinata tota Asia est, ut se externis oblineret<a class="footnoteLink" href="#note_LCL342_52_1" id="target_note_LCL342_52_1"><sup>1</sup></a> moribus omnemque illam salubritatem Atticae dictionis et quasi sanitatem perderet ac loqui paene dedisceret. Hinc Asiatici oratores non contemnendi quidem nec celeritate nec copia, sed parum pressi et nimis redundantes; Rhodii saniores</p>
<span class="br"></span><span class="lineNumber">52</span><span class="br"></span><p>et Atticorum similiores. Sed de Graecis hactenus; etenim haec ipsa forsitan fuerint non necessaria.</p>
<p>Tum Brutus: Ista vero, inquit, quam necessaria fuerint non facile dixerim; iucunda certe mihi fuerunt neque solum non longa, sed etiam breviora quam vellem.</p>
<p>Optime, inquam, sed veniamus ad nostros, de quibus difficile est plus intellegere quam quantum ex <span class="br"></span><span class="lineNumber">53</span><span class="br"></span> monumentis suspicari licet.</p>
</section>
<section class="div2">
<p><span class="sc">xiv</span>. Quis enim putet aut celeritatem ingeni L. Bruto illi nobilitatis vestrae principi defuisse? qui de matre savianda ex oraculo Apollinis tam acute arguteque coniecerit; qui summam prudentiam simulatione stultitiae texerit; qui potentissimum regem clarissimi regis filium expulerit civitatemque perpetuo dominatu liberatam magistratibus annuis legibus iudiciisque devinxerit; qui collegae suo imperium abrogaverit, ut e civitate regalis nominis memoriam tolleret; quod certe effici</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_52_1"><a class="footnoteCrossrefLink" href="#target_note_LCL342_52_1" title="Click to highlight in text"><sup class="lineRef">1</sup>oblineret <span class="italic">cod. Ven.</span>, obtineret <span class="italic">L.</span></a></li><script type="text/javascript">document.getElementById('note_LCL342_52_1').style.display = "none";</script><li class="note" id="note_LCL342_52_a"><a class="footnoteCrossrefLink" href="#target_note_LCL342_52_a" title="Click to highlight in text"><sup class="lineRef">a</sup>The oracle, consulted by the sons of Tarquin and by Brutus, had said that “supreme power at Rome was destined to the one who should first kiss his mother. Brutus, suspecting that the Pythian response had another meaning, making as if to fall kissed the earth,” Livy 1. 56.</a></li><script type="text/javascript">document.getElementById('note_LCL342_52_a').style.display = "none";</script></ul></section></notes></section>