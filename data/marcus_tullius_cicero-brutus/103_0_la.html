<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>Solum quidem, inquit ille, et quasi fundamentum oratoris vides, locutionem emendatam et Latinam, cuius penes quos laus adhuc fuit, non fuit rationis aut scientiae, sed quasi bonae consuetudinis. Mitto C. Laelium Philum<a class="footnoteLink" href="#note_LCL342_222_1" id="target_note_LCL342_222_1"><sup>1</sup></a> Scipionem; aetatis illius ista fuit laus tamquam innocentiae sic Latine loquendi—nec omnium tamen, nam illorum aequalis Caecilium et Pacuvium male locutos videmus—sed omnes tum fere, qui nec extra urbem hanc vixerant neque eos aliqua barbaries domestica infuscaverat, recte loquebantur. Sed hanc certe rem deteriorem vetustas fecit et Romae et in Graecia. Confluxerunt enim et Athenas et in hanc urbem multi inquinate loquentes ex diversis locis. Quo magis expurgandus est sermo et adhibenda tamquam obrussa ratio, quae mutari non potest, nec utendum pravissima consuetudinis regula. <span class="br"></span><span class="lineNumber">259</span><span class="br"></span> T. Flamininum, qui cum Q. Metello consul fuit, pueri vidimus; existimabatur bene Latine, sed litteras nesciebat. Catulus erat ille quidem minime indoctus, ut a te paulo est ante dictum, sed tamen suavitas vocis et lenis appellatio litterarum bene loquendi famam confecerat. Cotta, qui se valde dilatandis litteris a similitudine Graecae<a class="footnoteLink" href="#note_LCL342_222_2" id="target_note_LCL342_222_2"><sup>2</sup></a> locutionis abstraxerat sonabatque contrarium Catulo subagreste quiddam planeque subrusticum, alia quidem quasi inculta et silvestri via ad eandem laudem pervenerat. Sisenna</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_222_1"><a class="footnoteCrossrefLink" href="#target_note_LCL342_222_1" title="Click to highlight in text"><sup class="lineRef">1</sup>Philum <span class="italic">Heraeus</span>, Pilum <span class="italic">L.</span></a></li><script type="text/javascript">document.getElementById('note_LCL342_222_1').style.display = "none";</script><li class="note" id="note_LCL342_222_2"><a class="footnoteCrossrefLink" href="#target_note_LCL342_222_2" title="Click to highlight in text"><sup class="lineRef">2</sup>Graecae <span class="italic">L</span>, rectae <span class="italic">Simon.</span></a></li><script type="text/javascript">document.getElementById('note_LCL342_222_2').style.display = "none";</script><li class="note" id="note_LCL342_222_a"><a class="footnoteCrossrefLink" href="#target_note_LCL342_222_a" title="Click to highlight in text"><sup class="lineRef">a</sup>L. Furius Philus, the excellence of whose speech is referred to in 108. For Laelius and Scipio see 83 and 211.</a></li><script type="text/javascript">document.getElementById('note_LCL342_222_a').style.display = "none";</script><li class="note" id="note_LCL342_222_b"><a class="footnoteCrossrefLink" href="#target_note_LCL342_222_b" title="Click to highlight in text"><sup class="lineRef">b</sup><span class="italic">Litteras nesciebat</span>, that is the science of grammar; <span class="italic">litterae</span>, γράμματα, <span class="italic">litterarum scientia</span> γραμματική. Cotta, just below, is L. Aurelius Cotta, <span class="italic">praetorius</span> (137), not the great orator Gaius.</a></li><script type="text/javascript">document.getElementById('note_LCL342_222_b').style.display = "none";</script></ul></section></notes></section>