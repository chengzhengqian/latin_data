<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>tribunus plebis fuit ut nemo contra civium perditorum popularem turbulentamque dementiam a senatu et a bonorum causa steterit constantius. â€ Quam<a class="footnoteLink" href="#note_LCL342_236_1" id="target_note_LCL342_236_1"><sup>1</sup></a> eius actionem multum tamen et splendida et grandis et eadem in primis faceta et perurbana commendabat oratio. Graves eius contiones aliquot fuerunt, acres accusationes tres eaeque omnes ex rei publicae contentione susceptae; defensiones, etsi illa erant in eo meliora quae dixi, non contemnendae tamen saneque tolerabiles. Hic cum summa voluntate bonorum aedilis curulis factus esset, nescio quo modo discessu meo discessit a sese ceciditque, postea quam eos imitari coepit quos ipse perverterat.</p>
<span class="br"></span><span class="lineNumber">274</span><span class="br"></span><p>Sed de M. Calidio dicamus aliquid, qui non fuit orator unus e multis, potius inter multos prope singularis fuit, ita reconditas exquisitasque sententias mollis et perlucens vestiebat oratio. Nihil tam tenerum quam illius comprehensio verborum, nihil tam flexibile, nihil quod magis ipsius arbitrio fingeretur, ut nullius oratoris aeque in potestate fuerit; quae primum ita pura erat ut nihil liquidius, ita libere fluebat ut nusquam adhaeresceret; nullum nisi loco positum et tamquam in vermiculato emblemate, ut ait Lucilius, structum verbum videres; nec vero ullum aut durum aut insolens aut humile aut [in] longius ductum; ac non propria verba rerum sed pleraque</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_236_1"><a class="footnoteCrossrefLink" href="#target_note_LCL342_236_1" title="Click to highlight in text"><sup class="lineRef">1</sup>quam <span class="italic">L</span>, antiquam, mancam, miram <span class="italic">alia tempt, edd. An fort</span>, iniquam?</a></li><script type="text/javascript">document.getElementById('note_LCL342_236_1').style.display = "none";</script><li class="note" id="note_LCL342_236_bb"><a class="footnoteCrossrefLink" href="#target_note_LCL342_236_bb" title="Click to highlight in text">school to which Calvus gave the name of Atticism. Like Caelius he was an earlier friend and supporter of Cicero, but went over to the side of Caesar.</a></li><script type="text/javascript">document.getElementById('note_LCL342_236_bb').style.display = "none";</script></ul></section></notes></section>