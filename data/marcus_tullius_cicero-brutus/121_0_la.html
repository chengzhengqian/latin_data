<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
oratione negas fieri quicquam posse dulcius, addis etiam nescio quid augustius; nomine nos capis summi viri vitaeque elegantissimae verissimis laudibus. Remove haec; ne ista dulcis oratio ita sit <span class="br"></span><span class="lineNumber">296</span><span class="br"></span> abiecta ut eam aspicere nemo velit. Carbonem in summis oratoribus habitum scio; sed cum in ceteris rebus tum in dicendo semper, quo iam<a class="footnoteLink" href="#note_LCL342_258_1" id="target_note_LCL342_258_1"><sup>1</sup></a> nihil est melius, id laudari, qualecumque est, solet. Dico idem de Gracchis, etsi de eis ea sunt a te dicta quibus ego assentior. Omitto ceteros; venio ad eos in quibus iam perfectam putas esse eloquentiam, quos ego audivi, sine controversia magnos oratores, Crassum et Antonium. De horum laudibus tibi prorsus assentior, sed tamen non isto modo: ut Polycliti Doryphorum sibi Lysippus aiebat, sic tu suasionem legis Serviliae tibi magistram fuisse. Haec germana ironia est. Cur ita sentiam non dicam, ne me <span class="br"></span><span class="lineNumber">297</span><span class="br"></span> tibi assentari putes. Omitto igitur quae de his ipsis, quae de Cotta, quae de Sulpicio, quae modo de Caelio dixeris. Hi enim fuerunt certe oratores; quanti autem et quales tu videris. Nam illud minus curo quod congessisti operarios omnis, ut mihi videantur mori voluisse non nulli, ut a te in oratorum numerum referrentur.</p>
</section>
<section class="div2">
<p><span class="sc">lxxxvii</span>. Haec cum ille dixisset: Longi sermonis initium pepulisti, inquam, Attice, remque</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_258_1"><a class="footnoteCrossrefLink" href="#target_note_LCL342_258_1" title="Click to highlight in text"><sup class="lineRef">1</sup>quo iam <span class="italic">Jahn</span>, quoniam <span class="italic">L.</span></a></li><script type="text/javascript">document.getElementById('note_LCL342_258_1').style.display = "none";</script></ul></section></notes></section>