<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>ut in illo Graeco, sic in hoc erant quaedam magis venustae dulcesque sententiae quam aut necessariae aut interdum utiles; et erat oratio cum incitata et vibrans tum etiam accurata et polita. Non probabantur haec senibus—saepe videbam cum irridentem tum etiam irascentem et stomachantem Philippum—sed mirabantur adulescentes, multitudo movebatur. <span class="br"></span><span class="lineNumber">327</span><span class="br"></span> Erat excellens iudicio vulgi et facile primas tenebat adulescens; etsi enim genus illud dicendi auctoritatis habebat parum, tamen aptum esse aetati videbatur. Et certe, quod et ingeni quaedam forma elucebat [et] exercitatione perfecta, verborumque erat 〈arte〉 astricta comprehensio,<a class="footnoteLink" href="#note_LCL342_284_1" id="target_note_LCL342_284_1"><sup>1</sup></a> summam hominum admirationem excitabat. Sed cum iam honores et illa senior auctoritas gravius quiddam requireret, remanebat idem nec decebat idem; quodque exercitationem studiumque dimiserat, quod in eo fuerat acerrimum, concinnitas illa crebritasque sententiarum pristina manebat, sed ea vestitu illo orationis quo consuerat ornata non erat. Hoc tibi ille, Brute, minus fortasse placuit quam placuisset, si illum flagrantem studio et florentem facultate audire potuisses.</p>
</section>
<section class="div2">
<span class="br"></span><span class="lineNumber">328</span><span class="br"></span><p><span class="sc">xcvi</span>. Tum Brutus: Ego vero, inquit, et ista quae dicis video qualia sint et Hortensium magnum</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_284_1"><a class="footnoteCrossrefLink" href="#target_note_LCL342_284_1" title="Click to highlight in text"><sup class="lineRef">1</sup><span class="italic">locus confusus, partim corruptus, sic traditur</span>: quod et ingeni quaedam forma lucebat et exercitatione perfecta verborum eratque astricta comprehensio <span class="italic">L</span>, elucebat <span class="italic">Lambinus</span>, et <span class="italic">secl. Schütz</span>, arte <span class="italic">inserui.</span></a></li><script type="text/javascript">document.getElementById('note_LCL342_284_1').style.display = "none";</script></ul></section></notes></section>