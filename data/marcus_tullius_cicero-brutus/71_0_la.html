<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>necne ut ei qui audiunt ita afficiantur ut orator velit, vulgi assensu et populari approbatione iudicari solet. Itaque numquam de bono oratore aut non bono doctis <span class="br"></span><span class="lineNumber">186</span><span class="br"></span> hominibus cum populo dissensio fuit.</p>
</section>
<section class="div2">
<p><span class="sc">l</span>. An censes, dum illi viguerunt quos ante dixi, non eosdem gradus oratorum vulgi iudicio et doctorum fuisse? De populo si quem ita rogavisses: quis est in hac civitate eloquentissimus? in Antonio et Crasso aut dubitaret aut hunc alius, illum alius diceret. Nemone Philippum tam suavem oratorem, tam gravem, tam facetum his anteferret, quem nosmet ipsi, qui haec arte aliqua volumus expendere, proximum illis fuisse diximus? Nemo profecto; id enim ipsum est summi oratoris <span class="br"></span><span class="lineNumber">187</span><span class="br"></span> summum oratorem populo videri. Qua re tibicen Antigenidas dixerit discipulo sane, frigenti ad populum, mihi cane et Musis; ego huic Bruto, dicenti ut solet apud multitudinem, mihi cane et populo, mi Brute, dixerim, ut qui audient quid efficiatur, ego etiam cur id efficiatur intellegam. Credit eis quae dicuntur qui audit oratorem, vera putat, assentitur probat, fidem facit oratio: tu artifex quid quaeris <span class="br"></span><span class="lineNumber">188</span><span class="br"></span> amplius? Delectatur audiens multitudo et ducitur oratione et quasi voluptate quadam perfunditur: quid habes quod disputes? Gaudet dolet, ridet</p>
</section><notes></notes></section>