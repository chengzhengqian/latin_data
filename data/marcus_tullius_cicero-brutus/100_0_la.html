<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>memoriam communium miseriarum, quarum oblivionem quaerens hunc ipsum sermonem produxi longius. Sed de Caesare cupio audire quid tandem Atticus iudicet.</p>
</section>
<section class="div2">
<p><span class="sc">lxxii</span>. Et ille: Praeclare, inquit, tibi constas, ut de eis qui nunc sint nihil velis ipse dicere; et hercule si sic ageres, ut de eis egisti qui iam mortui sunt, neminem ut praetermitteres, ne tu in multos Autronios et Staienos incurreres. Qua re sive hanc turbam effugere voluisti sive veritus 〈es〉 ne quis se aut praeteritum aut non satis laudatum queri posset, de Caesare tamen potuisti dicere, praesertim cum et tuum de illius ingenio notissimum iudicium esset nec illius de tuo obscurum.</p>
<span class="br"></span><span class="lineNumber">252</span><span class="br"></span><p>Sed tamen, Brute, inquit Atticus, de Caesare et ipse ita iudico et de hoc huius generis acerrimo existimatore saepissime audio, illum omnium fere oratorum Latine loqui elegantissime; nec id solum domestica consuetudine, ut dudum de Laeliorum et Muciorum familiis audiebamus, sed quamquam id quoque credo fuisse, tamen, ut esset perfecta illa bene loquendi laus, multis litteris et eis quidem reconditis et exquisitis summoque studio et diligentia <span class="br"></span><span class="lineNumber">253</span><span class="br"></span> est consecutus; quin etiam in maximis occupationibus ad te ipsum, inquit in me intuens, de ratione Latine loquendi accuratissime scripsit primoque</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_216_aa"><a class="footnoteCrossrefLink" href="#target_note_LCL342_216_aa" title="Click to highlight in text"><sup class="lineRef">a</sup>The treatise <span class="italic">de Analogia</span>, a Greek title, which is here paraphrased for a Latin audience. The work was dedicated to Cicero and the citation is apparently drawn from the introductory dedication. <span class="italic">Cf.</span> the translator’s discussion of the nature and date of this treatise in <span class="italic">Cl. Phil.</span> i. (1906), pp. 98–120.</a></li><script type="text/javascript">document.getElementById('note_LCL342_216_aa').style.display = "none";</script></ul></section></notes></section>