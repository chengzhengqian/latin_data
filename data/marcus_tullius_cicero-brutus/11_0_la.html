<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>clarissimus. Cleonem etiam temporibus illis turbulentum illum quidem civem, sed tamen eloquentem <span class="br"></span><span class="lineNumber">29</span><span class="br"></span> constat fuisse. Huic aetati suppares Alcibiades Critias Theramenes; quibus temporibus quod dicendi genus viguerit ex Thucydidi scriptis, qui ipse tum fuit, intellegi maxime potest. Grandes erant verbis, crebri sententiis, compressione rerum breves et ob eam ipsam causam interdum subobscuri.</p>
</section>
<section class="div2">
<span class="br"></span><span class="lineNumber">30</span><span class="br"></span><p><span class="sc">viii</span>. Sed ut intellectum est quantam vim haberet accurata et facta quodam modo oratio, tum etiam magistri dicendi multi subito exstiterunt. Tum Leontinus Gorgias, Thrasymachus Calchedonius, Protagoras Abderites, Prodicus Cius, Hippias Elius in honore magno fuit; aliique multi temporibus eisdem docere se profitebantur, arrogantibus sane verbis, quem ad modum causa inferior—ita enim loquebantur—dicendo <span class="br"></span><span class="lineNumber">31</span><span class="br"></span> fieri superior posset. His opposuit sese Socrates, qui subtilitate quadam disputandi refellere eorum instituta solebat verbis.<a class="footnoteLink" href="#note_LCL342_38_1" id="target_note_LCL342_38_1"><sup>1</sup></a> Huius ex uberrimis sermonibus exstiterunt doctissimi viri, primumque tum philosophia non illa de natura, quae fuerat antiquior, sed haec in qua de bonis rebus et malis deque hominum vita et moribus disputatur, inventa dicitur. Quod quoniam genus ab hoc quod proposuimus abhorret, philosophos aliud in tempus reiciamus; ad oratores, a quibus digressi sumus, revertamur.</p>
<span class="br"></span><span class="lineNumber">32</span><span class="br"></span><p>Exstitit igitur iam senibus illis quos paulo ante diximus Isocrates, cuius domus cunctae Graeciae</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_38_1"><a class="footnoteCrossrefLink" href="#target_note_LCL342_38_1" title="Click to highlight in text"><sup class="lineRef">1</sup>verbis <span class="italic">secl. Wetzel</span>, acerbius <span class="italic">Madvig</span>, urbanius <span class="italic">Vitelli.</span></a></li><script type="text/javascript">document.getElementById('note_LCL342_38_1').style.display = "none";</script><li class="note" id="note_LCL342_38_aa"><a class="footnoteCrossrefLink" href="#target_note_LCL342_38_aa" title="Click to highlight in text"><sup class="lineRef">a</sup>The pre-Socratics (Heraclitus, Democritus, Anaxagoras, Empedocles and others), who were more concerned with the nature of the universe and the character of matter than with man and his ethical and social problems.</a></li><script type="text/javascript">document.getElementById('note_LCL342_38_aa').style.display = "none";</script></ul></section></notes></section>