<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>ut Atheniensium saecula numerantur, adulescentes debent videri. Nam etsi Servio Tullio regnante viguerunt, tamen multo diutius Athenae iam erant quam est Roma ad hodiernum diem. Nec tamen dubito quin habuerit vim magnam semper oratio. <span class="br"></span><span class="lineNumber">40</span><span class="br"></span> Neque enim iam Troicis temporibus tantum laudis in dicendo Ulixi tribuisset Homerus et Nestori, quorum alterum vim habere voluit, alterum suavitatem, nisi iam tum esset honos eloquentiae; neque ipse poeta hic tam [idem]<a class="footnoteLink" href="#note_LCL342_44_1" id="target_note_LCL342_44_1"><sup>1</sup></a> ornatus in dicendo ac plane orator fuisset. Cuius etsi incerta sunt tempora, tamen annis multis fuit ante Romulum; si quidem non infra superiorem Lycurgum fuit, a quo est disciplina Lacedaemoniorum <span class="br"></span><span class="lineNumber">41</span><span class="br"></span> astricta legibus. Sed studium eius generis maiorque vis agnoscitur in Pisistrato. Denique hunc proximo saeculo Themistocles insecutus est, ut apud nos, perantiquus, ut apud Atheniensis, non ita sane vetus. Fuit enim regnante iam Graecia, nostra autem civitate non ita pridem dominatu regio liberata. Nam bellum Volscorum illud gravissimum, cui Coriolanus exsul interfuit, eodem fere tempore quo Persarum bellum fuit, similisque fortuna clarorum <span class="br"></span><span class="lineNumber">42</span><span class="br"></span> virorum; si quidem uterque cum civis egregius fuisset, populi ingrati pulsus iniuria se ad hostis contulit</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_44_1"><a class="footnoteCrossrefLink" href="#target_note_LCL342_44_1" title="Click to highlight in text"><sup class="lineRef">1</sup>idem <span class="italic">secl. Koch.</span></a></li><script type="text/javascript">document.getElementById('note_LCL342_44_1').style.display = "none";</script><li class="note" id="note_LCL342_44_a"><a class="footnoteCrossrefLink" href="#target_note_LCL342_44_a" title="Click to highlight in text"><sup class="lineRef">a</sup>This first sketch of Greek oratory is followed curiously by a second which takes up the same subject and most of the same names from the point of view of the origins of rhetorical theory and instruction. For this second treatment Cicero was doubtless indebted to Aristotle, whom he cites in 46. His Συναγωγὴ τεχνῶν was a repository of information concerning all earlier rhetorical doctrine. Cicero alludes to it with high praise in <span class="italic">de Inv.</span> 2. 6 and again briefly in <span class="italic">de Or.</span> 2. 160.</a></li><script type="text/javascript">document.getElementById('note_LCL342_44_a').style.display = "none";</script><li class="note" id="note_LCL342_44_b"><a class="footnoteCrossrefLink" href="#target_note_LCL342_44_b" title="Click to highlight in text"><sup class="lineRef">b</sup><span class="italic">Iliad</span> 3. 221–222 (Ulysses), 1. 248–249 (Nestor).</a></li><script type="text/javascript">document.getElementById('note_LCL342_44_b').style.display = "none";</script></ul></section></notes></section>