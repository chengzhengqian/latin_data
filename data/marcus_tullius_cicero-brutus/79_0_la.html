<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>tamen nec circumfluens oratio. Crassum hic volebat imitari; Cotta malebat Antonium; sed ab hoc vis aberat Antoni, Crassi ab illo lepos.</p>
<span class="br"></span><span class="lineNumber">204</span><span class="br"></span><p>O magnam, inquit, artem! Brutus, si quidem istis, cum summi essent oratores, duae res maximae altera alteri defuit.</p>
</section>
<section class="div2">
<p><span class="sc">lvi</span>. Atque in his oratoribus illud animadvertendum est, posse esse summos, qui inter se sint dissimiles. Nihil enim tam dissimile quam Cotta Sulpicio, et uterque aequalibus suis plurimum praestitit. Qua re hoc doctoris intellegentis est videre, quo ferat natura sua quemque, et ea duce utentem sic instituere, ut Isocratem in acerrimo ingenio Theopompi et lenissimo Ephori dixisse traditum est, alteri se calcaria adhibere alteri frenos. <span class="br"></span><span class="lineNumber">205</span><span class="br"></span> Sulpici orationes quae feruntur, eas post mortem eius scripsisse P. Cannutius putatur aequalis meus, homo extra nostrum ordinem meo iudicio disertissimus. Ipsius Sulpici nulla oratio est, saepeque ex eo audivi, cum se scribere neque consuesse neque posse diceret. Cottae pro se lege Varia quae inscribitur, eam L. Aelius scripsit Cottae rogatu. Fuit is omnino vir egregius et eques Romanus cum primis honestus idemque eruditissimus et Graecis litteris et Latinis, antiquitatisque nostrae et in</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_174_a"><a class="footnoteCrossrefLink" href="#target_note_LCL342_174_a" title="Click to highlight in text"><sup class="lineRef">a</sup><span class="italic">Antiquitas</span> embraces the record of historical facts (<span class="italic">artis</span>) and of human discovery (<span class="italic">inventis</span>) in the devices and arts of civilization, in customs, institutions, etc. The Greeks and Romans attributed to discovery by some one at some exact time (<span class="italic">qui primus</span>) much which was a development through ages from undefinable beginnings. <span class="italic">Cf.</span> Pliny, <span class="italic">Nat. Hist.</span> 7. 191–215 (<span class="italic">indicare quae cuiusque inventa sint</span>), and contrast Roger Bacon: “numquam in aliqua aetate inventa fuit aliqua scientia, sed a principio mundi paulatim crevit sapientia.”</a></li><script type="text/javascript">document.getElementById('note_LCL342_174_a').style.display = "none";</script></ul></section></notes></section>