<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>legitima opera tractavit, ut egrederetur a proposito ornandi causa, ut delectaret animos, ut permoveret, ut augeret rem, ut miserationibus, ut communibus locis uteretur. Sed nescio quo modo huius, quem constat eloquentia praestitisse, exiliores orationes sunt et redolentes magis antiquitatem quam aut Laeli 〈aut〉 Scipionis aut etiam ipsius Catonis, itaque exaruerunt vix iam ut appareant.</p>
<span class="br"></span><span class="lineNumber">83</span><span class="br"></span><p>De ipsius Laeli et Scipionis ingenio quamquam ea est fama,<a class="footnoteLink" href="#note_LCL342_76_1" id="target_note_LCL342_76_1"><sup>1</sup></a> ut plurimum tribuatur ambobus, dicendi tamen laus est in Laelio illustrior. At oratio Laeli de collegiis non melior quam de multis quam voles Scipionis; non quo illa Laeli quicquam sit dulcius aut quo de religione dici possit augustius, sed multo tamen vetustior et horridior ille quam Scipio; et, cum sint in dicendo variae voluntates, delectari mihi magis antiquitate videtur et libenter verbis</p>
<span class="br"></span><span class="lineNumber">84</span><span class="br"></span><p>etiam uti paulo magis priscis Laelius. Sed est mos hominum, ut nolint eundem pluribus rebus excellere. Nam ut ex bellica laude aspirare ad Africanum nemo potest, in qua ipsa egregium Viriathi bello reperimus fuisse Laelium, sic ingeni litterarum eloquentiae sapientiae denique, etsi utrique primas, priores tamen libenter deferunt Laelio. Nec mihi ceterorum iudicio solum videtur, sed etiam ipsorum <span class="br"></span><span class="lineNumber">85</span><span class="br"></span> inter ipsos concessu ita tributum fuisse. Erat omnino tum mos, ut in reliquis rebus melior, sic</p>
</section><notes><section class="footnotes"><ul><li class="note" id="note_LCL342_76_1"><a class="footnoteCrossrefLink" href="#target_note_LCL342_76_1" title="Click to highlight in text"><sup class="lineRef">1</sup>fama <span class="italic">Baiter</span>, iam <span class="italic">L.</span></a></li><script type="text/javascript">document.getElementById('note_LCL342_76_1').style.display = "none";</script></ul></section></notes></section>