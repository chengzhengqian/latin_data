<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>plorat, favet odit, contemnit invidet, ad misericordiam inducitur, ad pudendum, ad pigendum; irascitur miratur, sperat timet; haec perinde accidunt, ut eorum qui adsunt mentes verbis et sententiis et actione tractantur: quid est quod exspectetur docti alicuius sententia? Quod enim probat multitudo, hoc idem doctis probandum est. Denique hoc specimen est popularis iudici, in quo numquam fuit <span class="br"></span><span class="lineNumber">189</span><span class="br"></span> populo cum doctis intellegentibusque dissensio: cum multi essent oratores in vario genere dicendi, quis umquam ex his excellere iudicatus est vulgi iudicio qui non idem a doctis probaretur? quando autem dubium fuisset apud patres nostros eligendi cui patroni daretur optio quin aut Antonium optaret aut Crassum? aderant multi alii; tamen utrum de his potius dubitasset aliquis, quin alterum nemo; quid, adulescentibus nobis cum esset Cotta et Hortensius, num quis, quoi<a class="footnoteLink" href="#note_LCL342_160_1" id="target_note_LCL342_160_1"><sup>1</sup></a> quidem eligendi potestas esset, quemquam his anteponebat?</p>
</section>
<section class="div2">
<span class="br"></span><span class="lineNumber">190</span><span class="br"></span><p><span class="sc">li</span>. Tum Brutus: Quid tu, inquit, quaeris alios? de te ipso nonne quid optarent rei, quid ipse Hortensius iudicaret videbamus? qui cum partiretur tecum causas,—saepe enim interfui—perorandi locum, ubi plurimum pollet oratio, semper tibi relinquebat.</p>
<p>Faciebat ille quidem, inquam, et mihi benevolentia</p>
</section><notes><section class="footnotes"><ul><li class="note" id="note_LCL342_160_1"><a class="footnoteCrossrefLink" href="#target_note_LCL342_160_1" title="Click to highlight in text"><sup class="lineRef">1</sup>quo <span class="italic">L</span>, cui <span class="italic">vulg.</span></a></li><script type="text/javascript">document.getElementById('note_LCL342_160_1').style.display = "none";</script></ul></section></notes></section>