<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>inventis rebus et in actis scriptorumque veterum litterate peritus. Quam scientiam Varro noster acceptam ab illo auctamque per sese, vir ingenio praestans omnique doctrina, pluribus et illustrioribus <span class="br"></span><span class="lineNumber">206</span><span class="br"></span> litteris explicavit. Sed idem Aelius Stoicus &lt;esse&gt;<a class="footnoteLink" href="#note_LCL342_176_1" id="target_note_LCL342_176_1"><sup>1</sup></a> voluit, orator autem nec studuit umquam nec fuit. Scribebat tamen orationes, quas alii dicerent, ut Q. Metello . . .<a class="footnoteLink" href="#note_LCL342_176_2" id="target_note_LCL342_176_2"><sup>2</sup></a> f., ut Q. Caepioni, ut Q. Pompeio Rufo, quamquam is etiam ipse scripsit eas, quibus pro se est usus, sed non sine <span class="br"></span><span class="lineNumber">207</span><span class="br"></span> Aelio. His enim scriptis etiam ipse interfui, cum essem apud Aelium adulescens eumque audire perstudiose solerem. Cottam autem miror summum ipsum oratorem minimeque ineptum Aelianas levis oratiunculas voluisse existimari suas.</p>
</section>
<section class="div2">
<p><span class="sc">lvii</span>. His duobus eiusdem aetatis annumerabatur nemo tertius, sed mihi placebat Pomponius maxime, vel dicam, minime displicebat. Locus erat omnino in maximis causis praeter eos de quibus supra dixi nemini, propterea quod Antonius, qui maxime expetebatur, facilis in causis recipiendis erat; fastidiosior Crassus, sed tamen recipiebat. Horum qui neutrum habebat, confugiebat ad Philippum fere aut ad Caesarem; Cotta Sulpicius<a class="footnoteLink" href="#note_LCL342_176_3" id="target_note_LCL342_176_3"><sup>3</sup></a> expetebantur. Ita ab his sex patronis causae illustres agebantur; neque tam multa quam nostra aetate iudicia fiebant, neque hoc quod nunc fit, ut causae</p>
</section><notes><section class="footnotes"><ul><li class="note" id="note_LCL342_176_1"><a class="footnoteCrossrefLink" href="#target_note_LCL342_176_1" title="Click to highlight in text"><sup class="lineRef">1</sup>esse <span class="italic">add. codd. det.</span></a></li><script type="text/javascript">document.getElementById('note_LCL342_176_1').style.display = "none";</script><li class="note" id="note_LCL342_176_2"><a class="footnoteCrossrefLink" href="#target_note_LCL342_176_2" title="Click to highlight in text"><sup class="lineRef">2</sup>&lt;Balearici&gt; f. <span class="italic">Lambinus</span>, L. f. <span class="italic">Martha.</span></a></li><script type="text/javascript">document.getElementById('note_LCL342_176_2').style.display = "none";</script><li class="note" id="note_LCL342_176_3"><a class="footnoteCrossrefLink" href="#target_note_LCL342_176_3" title="Click to highlight in text"><sup class="lineRef">3</sup>Cotta Sulpicius <span class="italic">L</span>, post Cotta Sulpiciusque <span class="italic">Martha.</span></a></li><script type="text/javascript">document.getElementById('note_LCL342_176_3').style.display = "none";</script></ul></section></notes></section>