<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>fuco veritatis color; quin etiam comprehensio et ambitus ille verborum, si sic περίοδov appellari placet, erat apud illum contractus et brevis, et in membra quaedam, quae κῶλα Graeci vocant, dispertiebat orationem libentius.</p>
<span class="br"></span><span class="lineNumber">163</span><span class="br"></span><p>Hoc loco Brutus: Quando quidem tu istos oratores, inquit, tanto opere laudas, vellem aliquid Antonio praeter illum de ratione dicendi sane exilem libellum, plura Crasso libuisset scribere; cum enim omnibus memoriam sui tum etiam disciplinam dicendi nobis reliquissent. Nam Scaevolae dicendi elegantiam satis ex eis orationibus quas reliquit, habemus cognitam.</p>
<span class="br"></span><span class="lineNumber">164</span><span class="br"></span><p>Et ego: Mihi quidem a pueritia quasi magistra fuit, inquam, illa in legem Caepionis oratio; in qua et auctoritas ornatur senatus, quo pro ordine illa dicuntur, et invidia concitatur in iudicum et in accusatorum factionem, contra quorum potentiam populariter tum dicendum fuit. Multa in illa oratione graviter, multa leniter, multa aspere, multa facete dicta sunt; plura etiam dicta quam scripta, quod ex quibusdam capitibus expositis nec explicatis intellegi potest. Ipsa illa censoria contra Cn. Domitium collegam non est oratio, sed quasi</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_140_a"><a class="footnoteCrossrefLink" href="#target_note_LCL342_140_a" title="Click to highlight in text"><sup class="lineRef">a</sup>The <span class="italic">lex Servilia iudiciaria</span>, introduced by Servilius Caepio, sought to deprive the equites of their exclusive right to serve as <span class="italic">indices</span> in the courts. It was defended by Crassus, but unsuccessfully, in a speech of which portions are given in <span class="italic">de Or.</span> 1. 225 ff. <span class="italic">Cf.</span> translator’s discussion in <span class="italic">Cl. Phil</span>, xxviii. (1933), p. 156.</a></li><script type="text/javascript">document.getElementById('note_LCL342_140_a').style.display = "none";</script></ul></section></notes></section>