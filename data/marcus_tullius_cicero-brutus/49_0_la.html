<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>invidiosa lege Mamilia quaestorium<a class="footnoteLink" href="#note_LCL342_114_1" id="target_note_LCL342_114_1"><sup>1</sup></a> C. Galbam sacerdotem et quattuor consularis L. Bestiam C. Catonem Sp. Albinum civemque praestantissimum L. Opimium, Gracchi interfectorem, a populo absolutum, cum is contra populi studium stetisset, Gracchani iudices <span class="br"></span><span class="lineNumber">129</span><span class="br"></span> sustulerunt. Huius dissimilis in tribunatu reliquaque omni vita civis improbus C. Licinius Nerva non indisertus fuit. C. Fimbria temporibus isdem fere, sed longius aetate provectus, habitus est sane, ut ita dicam, truculentus<a class="footnoteLink" href="#note_LCL342_114_2" id="target_note_LCL342_114_2"><sup>2</sup></a> patronus asper maledicus; genere toto paulo fervidior atque commotior, diligentia tamen et virtute animi atque vita bonus auctor in senatu; idem tolerabilis patronus nec rudis in iure civili et cum virtute tum etiam ipso orationis genere liber; cuius orationes pueri legebamus, quas iam <span class="br"></span><span class="lineNumber">130</span><span class="br"></span> reperire vix possumus. Atque etiam acri ingenio et sermone eleganti, valetudine incommoda C. Sextius Calvinus fuit; qui etsi, cum remiserant dolores pedum, non deerat in causis, tamen id non saepe faciebat. Itaque consilio eius cum volebant homines utebantur, patrocinio cum licebat. Isdem temporibus M. Brutus, in quo magnum fuit, Brute, dedecus<a class="footnoteLink" href="#note_LCL342_114_3" id="target_note_LCL342_114_3"><sup>3</sup></a> generi vestro, qui, cum tanto nomine esset patremque optimum virum habuisset et iuris peritissimum, accusationem factitaverit, ut Athenis Lycurgus. Is</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_114_1"><a class="footnoteCrossrefLink" href="#target_note_LCL342_114_1" title="Click to highlight in text"><sup class="lineRef">1</sup>quaestorium <span class="italic">Kroll</span>, quaestio <span class="italic">L.</span></a></li><script type="text/javascript">document.getElementById('note_LCL342_114_1').style.display = "none";</script><li class="note" id="note_LCL342_114_2"><a class="footnoteCrossrefLink" href="#target_note_LCL342_114_2" title="Click to highlight in text"><sup class="lineRef">2</sup>truculentus <span class="italic">Ernesti</span> (<span class="italic">cf</span>. <span class="italic">Quint</span>. <span class="italic">11</span>. <span class="italic">1</span>, <span class="italic">3 trux atque violentum genus dicendi</span>), luculentus <span class="italic">L.</span></a></li><script type="text/javascript">document.getElementById('note_LCL342_114_2').style.display = "none";</script><li class="note" id="note_LCL342_114_3"><a class="footnoteCrossrefLink" href="#target_note_LCL342_114_3" title="Click to highlight in text"><sup class="lineRef">3</sup>dedecus <span class="italic">codd. det.</span>, genus <span class="italic">L</span>, decus <span class="italic">cod. Neapol. IV B 36.</span></a></li><script type="text/javascript">document.getElementById('note_LCL342_114_3').style.display = "none";</script><li class="note" id="note_LCL342_114_a"><a class="footnoteCrossrefLink" href="#target_note_LCL342_114_a" title="Click to highlight in text"><sup class="lineRef">a</sup>Cicero does injustice to Lycurgus, a true patriot and, like Demosthenes, a pillar of the anti-Macedonian party at Athens. The bitterness of his invective became traditional: “he dipped his pen not in ink, but in blood” (θανάτῳ).</a></li><script type="text/javascript">document.getElementById('note_LCL342_114_a').style.display = "none";</script></ul></section></notes></section>