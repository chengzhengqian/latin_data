<section class="div1 language" lang="la"><header><hgroup><h1>Cicero</h1></hgroup></header><section class="div2">
<span class="br"></span><span class="lineNumber">161</span><span class="br"></span><p>Ita prorsus, inquit Brutus; sed ne de Scaevolae quidem tribunatu quicquam audivisse videor et eum collegam Crassi credo fuisse.</p>
<p>Omnibus quidem aliis, inquam, in magistratibus, sed tribunus anno post fuit eoque in rostris sedente suasit Serviliam legem Crassus; nam censuram sine Scaevola gessit; eum enim magistratum nemo umquam Scaevolarum petivit. Sed haec Crassi cum edita oratio est, quam te saepe legisse certo scio, quattuor et triginta tum habebat annos totidemque annis mihi aetate praestabat. His enim consulibus eam legem suasit quibus nati sumus, cum ipse esset Q. Caepione consule natus et C. Laelio, triennio ipso minor quam Antonius. Quod idcirco posui ut dicendi Latine prima maturitas in qua aetate exstitisset posset notari et intellegeretur iam ad summum paene esse perductam, ut eo nihil ferme quisquam addere posset, nisi qui a philosophia, a iure civili, ab historia fuisset instructior.</p>
</section>
<section class="div2">
<span class="br"></span><span class="lineNumber">162</span><span class="br"></span><p><span class="sc">xliv</span>. Erit, inquit [M.] Brutus, aut iam est iste quem exspectas?</p>
<p>Nescio, inquam. Sed est etiam L. Crassi in consulatu pro Q. Caepione defensione iuncta,<a class="footnoteLink" href="#note_LCL342_138_1" id="target_note_LCL342_138_1"><sup>1</sup></a> non brevis ut laudatio, ut oratio autem brevis; postrema censoris oratio, qua anno duodequinquagesimo usus est. In his omnibus inest quidam sine ullo</p>
</section><notes><section class="footnotes"><ul><li class="note" id="note_LCL342_138_1"><a class="footnoteCrossrefLink" href="#target_note_LCL342_138_1" title="Click to highlight in text"><sup class="lineRef">1</sup>defensione iuncta <span class="italic">L</span> (<span class="italic">sc. oratio defensione ipsius Caepionis iunctÄƒ</span>) <span class="italic">loc. fort, corrupt.</span></a></li><script type="text/javascript">document.getElementById('note_LCL342_138_1').style.display = "none";</script></ul></section></notes></section>