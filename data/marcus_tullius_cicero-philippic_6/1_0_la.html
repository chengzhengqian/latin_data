<section class="div1 language" lang="la"><header><hgroup><h1>Cicero</h1></hgroup></header>
<section class="div2">
<h2>M. Tulli Ciceronis in M. Antonium Oratio Philippica Sexta</h2>
<span class="br"></span><span class="lineNumber">1</span><span class="br"></span><p>[1] Audita vobis esse arbitror, Quirites, quae sint acta in senatu, quae fuerit cuiusque sententia. Res enim ex Kalendis Ianuariis agitata paulo ante confecta est, minus quidem illa severe quam decuit, non tamen omnino dissolute. Mora est adlata bello, non causa sublata. Quam ob rem, quod quaesivit ex me P. Apuleius, homo et multis officiis mihi et summa familiaritate coniunctus et vobis amicissimus, ita respondebo ut ea quibus non interfuistis nosse possitis. Causa fortissimis optimisque consulibus Kalendis Ianuariis de re publica primum referendi fuit ex eo quod &lt;a.d.&gt;<a class="footnoteLink" href="#note_LCL189_302_1" id="target_note_LCL189_302_1"><sup>1</sup></a> XIII Kalendas Ianuarias senatus me auctore decrevit. <span class="br"></span><span class="lineNumber">2</span><span class="br"></span>Eo die primum, Quirites, fundamenta sunt iacta [sunt]<a class="footnoteLink" href="#note_LCL189_302_2" id="target_note_LCL189_302_2"><sup>2</sup></a> rei publicae: fuit enim longo intervallo ita liber senatus ut vos aliquando liberi essetis. Quo quidem tempore, etiam si ille dies vitae finem mihi adlaturus esset, satis magnum ceperam f&lt;r&gt;uctum, cum vos universi una mente  
</p></section><notes><section class="footnotes"><ul><li class="note" id="note_LCL189_302_1"><a class="footnoteCrossrefLink" href="#target_note_LCL189_302_1" title="Click to highlight in text"><sup class="lineRef">1</sup><span class="italic">add. Orelli</span></a></li><script type="text/javascript">document.getElementById('note_LCL189_302_1').style.display = "none";</script><li class="note" id="note_LCL189_302_2"><a class="footnoteCrossrefLink" href="#target_note_LCL189_302_2" title="Click to highlight in text"><sup class="lineRef">2</sup><span class="italic">del. Garatoni</span></a></li><script type="text/javascript">document.getElementById('note_LCL189_302_2').style.display = "none";</script></ul></section></notes></section>