<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">quisnam est vestrum qui tribum non habeat? Certe nemo. Atqui illum quinque et triginta tribus patronum adoptarunt. Rursus reclamatis? Aspicite illam a sinistra equestrem statuam inauratam, in qua quid inscriptum est? “Quinque et triginta tribus patrono.” Populi Romani igitur est patronus L. Antonius. Malam quidem illi pestem! Clamori enim vestro adsentior. Non modo hic latro, quem clientem habere nemo velit, sed quis umquam tantis opibus, tantis rebus gestis fuit qui se populi Romani victoris <span class="br"></span><span class="lineNumber">13</span><span class="br"></span>dominique omnium gentium patronum dicere auderet? In foro L. Antoni statuam videmus, sicut illam Q. Tremuli, qui Hernicos devicit, ante Castoris. O impudentiam incredibilem! Tantumne sibi sumpsit, quia Mylasis myrmillo Thraecem iugulavit, familiarem suum? Quonam modo istum ferre possemus, si in hoc foro spectantibus vobis depugnasset? Sed haec una statua. Altera &lt;ab&gt; equitibus Romanis equo publico: qui item ascribunt, “patrono.” Quem umquam iste ordo patronum adoptavit? Si quemquam, debuit me. Sed me omitto: quem censorem, quem imperatorem? Agrum eis divisit. O sordidos qui acceperunt, <span class="br"></span><span class="lineNumber">14</span><span class="br"></span>improbum qui dedit! Statuerunt etiam tribuni militares qui in exercitu Caesaris bis fuerunt. Quis est iste ordo? Multi fuerunt multis in legionibus per tot annos. Eis quoque divisit Semurium. Campus Martius restabat, nisi prius <span class="br"></span><span class="lineNumber"></span><span class="br"></span>
</p></section><notes></notes></section>