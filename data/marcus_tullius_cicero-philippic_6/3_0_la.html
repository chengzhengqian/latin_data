<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">opprimendam rem publicam Brundisio legiones arcessierit, ab eis relictus cum latronum manu in Galliam irruperit, Brutum oppugnet, Mutinam circumsedeat? Quae vobis potest cum hoc gladiatore condicionis, aequitatis, legationis <span class="br"></span><span class="lineNumber">4</span><span class="br"></span>esse communitas? Quamquam, Quirites, non est illa legatio, sed denuntiatio belli, nisi paruerit: ita enim est decretum ut si legati ad Hannibalem mitterentur. Mittuntur enim qui nuntient ne oppugnet consulem designatum, ne Mutinam obsideat, ne provinciam depopuletur, ne dilectus habeat, sit in senatus populique Romani potestate. Facile vero huic denuntiationi parebit, ut in patrum conscriptorum atque in vestra potestate sit qui in sua numquam fuerit! Quid enim ille umquam arbitrio suo fecit? Semper eo tractus est quo libido rapuit, quo levitas, quo furor, quo vinolentia; semper eum duo dissimilia genera &lt;ten&gt;uerunt, lenonum et latronum. Ita domesticis stupris, forensibus parricidiis delectatur<a class="footnoteLink" href="#note_LCL189_306_7" id="target_note_LCL189_306_7"><sup>7</sup></a> ut mulieri citius avarissimae paruerit <span class="br"></span><span class="lineNumber">5</span><span class="br"></span>quam senatui populoque Romano.</p>
</section>
<section class="div2">
<p>[3] Itaque, quod paulo ante feci in senatu, faciam apud vos: testificor, denuntio, ante praedico nihil M. Antonium eorum quae sunt legatis mandata facturum: vastaturum agros, Mutinam obsessurum, dilectus qua possit habiturum. Is est enim ille qui semper senatus iudicium et auctoritatem, semper voluntatem vestram potestatemque contempserit. An ille id faciat quod paulo ante decretum est, ut exercitum citra &lt;flu&gt;men &lt;Rubiconem&gt;,<a class="footnoteLink" href="#note_LCL189_306_8" id="target_note_LCL189_306_8"><sup>8</sup></a> qui finis est Galliae, educeret, dum ne propius urbem Romam ducenta milia admoveret? <span class="br"></span><span class="lineNumber"></span><span class="br"></span></p></section><notes><section class="footnotes"><ul><li class="note" id="note_LCL189_306_7"><a class="footnoteCrossrefLink" href="#target_note_LCL189_306_7" title="Click to highlight in text"><sup class="lineRef">7</sup><span class="italic">post</span> delectatur <span class="italic">aliqua excidisse suspicatur SB</span></a></li><script type="text/javascript">document.getElementById('note_LCL189_306_7').style.display = "none";</script><li class="note" id="note_LCL189_306_8"><a class="footnoteCrossrefLink" href="#target_note_LCL189_306_8" title="Click to highlight in text"><sup class="lineRef">8</sup><span class="italic">add. V<sup>2</sup></span></a></li><script type="text/javascript">document.getElementById('note_LCL189_306_8').style.display = "none";</script></ul></section></notes></section>