<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">qui ita loquantur: “Ne legatos quidem exspectabimus?” Istam certe vocem simulationemque clementiae extorquebit istis res ipsa [publica].<a class="footnoteLink" href="#note_LCL189_318_16" id="target_note_LCL189_318_16"><sup>16</sup></a> Quo etiam, ut confitear vobis, Quirites, minus hodierno die contendi, minus laboravi, ut mihi senatus adsentiens tumultum decerneret, saga sumi iuberet. Malui viginti diebus post sententiam meam laudari <span class="br"></span><span class="lineNumber">17</span><span class="br"></span>ab omnibus quam a paucis hodie vituperari. Quapropter, Quirites, exspectate legatorum reditum et paucorum dierum molestiam devorate. Qui cum redierint, si pacem adferent, cupidum me, si bellum, providum iudicatote. An ego non provideam meis civibus, non dies noctesque de vestra libertate, de rei publicae salute cogitem? Quid enim non debeo vobis, Quirites, quem vos &lt;a s&gt;e<a class="footnoteLink" href="#note_LCL189_318_17" id="target_note_LCL189_318_17"><sup>17</sup></a> ortum hominibus nobilissimis omnibus honoribus praetulistis? An ingratus sum? Quis minus? Qui partis honoribus eosdem in foro gessi labores quos petendis. Rudis in re publica? Quis ex&lt;er&gt;citatior?<a class="footnoteLink" href="#note_LCL189_318_18" id="target_note_LCL189_318_18"><sup>18</sup></a> Qui viginti iam &lt;an&gt;nos bellum geram cum impiis civibus.</p>
<span class="br"></span><span class="lineNumber">18</span><span class="br"></span><p>Quam ob rem, Quirites, consilio quantum potero, labore plus paene quam potero, excubabo, vigilaboque pro vobis. Etenim quis est civis, praesertim hoc gradu quo me vos esse voluistis, tam oblitus benefici vestri, tam immemor patriae, tam inimicus dignitati suae quem non excitet, non inflammet tantus vester iste consensus? Multas magnasque habui consul contiones, multis interfui: nullam umquam vidi tantam quanta nunc vestrum est. Unum sentitis

 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL189_318_16"><a class="footnoteCrossrefLink" href="#target_note_LCL189_318_16" title="Click to highlight in text"><sup class="lineRef">16</sup><span class="italic">del. Muretus</span></a></li><script type="text/javascript">document.getElementById('note_LCL189_318_16').style.display = "none";</script><li class="note" id="note_LCL189_318_17"><a class="footnoteCrossrefLink" href="#target_note_LCL189_318_17" title="Click to highlight in text"><sup class="lineRef">17</sup><span class="italic">corr. Poggius</span></a></li><script type="text/javascript">document.getElementById('note_LCL189_318_17').style.display = "none";</script><li class="note" id="note_LCL189_318_18"><a class="footnoteCrossrefLink" href="#target_note_LCL189_318_18" title="Click to highlight in text"><sup class="lineRef">18</sup><span class="italic">corr. Poggius</span></a></li><script type="text/javascript">document.getElementById('note_LCL189_318_18').style.display = "none";</script></ul></section></notes></section>