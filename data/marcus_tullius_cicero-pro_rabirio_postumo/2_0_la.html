<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

deprecor, ut, cum ab ipsa Fortuna crudelissime videat huius consilia esse multata, ne quid ad eas ruinas, quibus hic oppressus est, addendum acerbitatis
putet. Satis est homines imprudentia lapsos non erigere, urgere vero iacentis aut praecipitantis impellere certe est inhumanum, praesertim, iudices, cum sit hoc generi hominum prope natura datum, uti, qua in familia laus aliqua forte floruerit, hanc fere, qui sunt eius stirpis, quod sermone hominum ac memoria patrum virtutes celebrantur,<a class="footnoteLink" href="#note_LCL252_368_1" id="target_note_LCL252_368_1"><sup>1</sup></a> cupidissime persequantur: si quidem non modo in gloria rei militaris Paulum Scipio aut Maximum filius, sed etiam in devotione vitae et in ipso genere mortis imitatus est P. Decium filius.</p>
</section>
<section class="div2">
<p><span class="br"></span><span class="lineNumber">3</span><span class="br"></span>II. Sint igitur similia, iudices, parva magnis: fuit enim pueris nobis huius pater C. Curtius princeps ordinis equestris fortissimus et maximus publicanus, cuius in negotiis gerendis magnitudinem animi non tam homines probassent, nisi in eodem benignitas incredibilis fuisset, ut in augenda re non avaritiae praedam, sed instrumentum bonitati quaerere videretur.
<span class="br"></span><span class="lineNumber">4</span><span class="br"></span>Hoc ille natus, quamvis patrem suum numquam viderat, tamen et natura ipsa duce, quae plurimum valet, et adsiduis domesticorum sermonibus in paternae vitae similitudinem deductus est: multa






</p></section><notes><section class="footnotes"><ul><li class="note" id="note_LCL252_368_1"><a class="footnoteCrossrefLink" href="#target_note_LCL252_368_1" title="Click to highlight in text"><sup class="lineRef">1</sup>sermone . . . celebrantur <span class="italic">Sch√ºtz</span>: quod sermo h. ad memoriam p. virtute celebretur <span class="sc">mss.</span></a></li><script type="text/javascript">document.getElementById('note_LCL252_368_1').style.display = "none";</script></ul></section></notes></section>