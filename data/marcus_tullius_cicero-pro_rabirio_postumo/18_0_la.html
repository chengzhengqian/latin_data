<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

nunc scilicet tempus nullum est. At ubi semel quis peieraverit, ei credi postea, etiam si per pluris deos iuret, non oportet, praesertim, iudices, cum in his iudiciis ne locus quidem novo testi soleat esse ob eamque causam idem iudices retineantur, qui fuerint de reo, ut his nota sint omnia neque quid fingi novi possit.</p>
<p><span class="br"></span><span class="lineNumber">37</span><span class="br"></span>Qui causam dicunt,<a class="footnoteLink" href="#note_LCL252_400_1" id="target_note_LCL252_400_1"><sup>1</sup></a> <span class="sc">quo ea pecunia pervenerit</span>, non suis propriis iudiciis rei facti condemnari solent. Itaque si aut praedes dedisset Gabinius aut tantum ex eius bonis, quanta summa litium fuisset, populus recepisset, quamvis magna ad Postumum ab eo pecunia pervenisset, non redigeretur, ut intellegi facile possit, quod ex ea pecunia, qua reorum quis damnatus sit, pervenisse ad aliquem in illo primo iudicio planum factum sit, id hoc genere iudicii redigi solere. Nunc vero quid agitur? Ubi terrarum sumus? Quid tam perversum praeposterumve dici
<span class="br"></span><span class="lineNumber">38</span><span class="br"></span>aut excogitari potest? Accusatur is, qui non abstulit a rege, sicut Gabinius iudicatus est, sed qui maximam regi pecuniam credidit. Ergo is Gabinio dedit, qui huic non reddidit. Iam cedo, cum is, qui pecuniam Postumo debuit, non huic, sed Gabinio dederit, condemnato

</p></section><notes><section class="footnotes"><ul><li class="note" id="note_LCL252_400_1"><a class="footnoteCrossrefLink" href="#target_note_LCL252_400_1" title="Click to highlight in text"><sup class="lineRef">1</sup>qui causam dicunt <span class="italic">suppl. by Halm.</span></a></li><script type="text/javascript">document.getElementById('note_LCL252_400_1').style.display = "none";</script></ul></section></notes></section>