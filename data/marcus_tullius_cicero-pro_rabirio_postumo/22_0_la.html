<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Quam quidem vos, iudices, eius in novo genere bonitatem inusitatam claris ac praepotentibus viris non modo non aspernari ac refutare, sed complecti etiam et augere debetis, et eo magis, quod videtis hos quasi sumptos dies ad labefactandam illius dignitatem, ex qua illi nihil detrahi potest quod non aut fortiter ferat aut facile restituat: amicissimum hominem si honestate spoliatum audierit, nec sine magno dolore feret nec id amiserit, quod posse speret recuperari.</p>
</section>
<section class="div2">
<p><span class="br"></span><span class="lineNumber">45</span><span class="br"></span>XVII. Satis multa hominibus non iniquis haec esse debent: nimis etiam multa vobis, quos aequissimos esse confidimus; sed ut omnium vel suspitioni vel malevolentiae vel crudelitati satis fiat: “occultat pecuniam Postumus, latent regiae divitiae.” Ecquis est ex tanto populo qui bona C. Rabirii Postumi nummo sestertio sibi addici velit? Sed miserum me! Quanto hoc dixi cum dolore! Hem, Postume, tune es C. Curtii filius, C. Rabirii iudicio et voluntate filius, natura sororis? Tune ille in omnis tuos liberalis? Cuius multos bonitas locupletavit? Qui nihil profudisti? Nihil ullam in libidinem contulisti? Tua, Postume, nummo sestertio a me addicuntur?
<span class="br"></span><span class="lineNumber">46</span><span class="br"></span>O meum miserum acerbumque praeconium! At hoc



</p></section><notes></notes></section>