<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

gessit; multa contraxit; magnas partis habuit publicorum:
credidit populis; in pluribus provinciis eius versata res est; dedit se etiam regibus; huic ipsi Alexandrino grandem iam ante pecuniam credidit: nec interea locupletare amicos umquam suos destitit, mittere in negotium, dare partis, augere re, fide sustentare. Quid multa? Cum magnitudine animi tum liberalitate vitam patris et consuetudinem expresserat.</p>
<p>Pulsus interea regno Ptolemaeus dolosis consiliis, ut dixit Sibylla, sensit Postumus, Romam venit: huic egenti et roganti hic infelix pecuniam credidit, nec tum primum: nam regnanti crediderat absens, nec temere se credere putabat, quod erat nemini dubium quin is in regnum restitueretur a senatu
<span class="br"></span><span class="lineNumber">5</span><span class="br"></span>populoque Romano. In dando autem et credendo processit longius, nec suam solum pecuniam credidit, sed etiam amicorum. Stulte: quis negat aut quis iam audebit, quod male cecidit, bene consultum putare?<a class="footnoteLink" href="#note_LCL252_370_1" id="target_note_LCL252_370_1"><sup>1</sup></a> At est difficile, quod cum spe magna sis ingressus, id non exsequi usque ad extremum.</p>
</section>
<section class="div2">
<p>III. Supplex erat rex; multum rogabat; omnia pollicebatur, ut iam metuere Postumus cogeretur ne quod crediderat perderet, si credendi constituisset
modum; nihil autem erat illo blandius,




</p></section><notes><section class="footnotes"><ul><li class="note" id="note_LCL252_370_1"><a class="footnoteCrossrefLink" href="#target_note_LCL252_370_1" title="Click to highlight in text"><sup class="lineRef">1</sup>iam au lebit <span class="italic">MÃ¼ller</span>: iam amovet (<span class="italic">or</span> admovet) <span class="italic"><span class="sc">mss.</span></span> iam audet, <span class="italic">Madvig</span>; iam volet, <span class="italic">Hulm.</span></a></li><script type="text/javascript">document.getElementById('note_LCL252_370_1').style.display = "none";</script></ul></section></notes></section>