<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ei Gabinium laudaverunt. Ubi ergo ille mos, ubi consuetudo iudiciorum? Ubi exempla? Solet is dicere in eum, qui pecuniam redegit, qui in illum, cuius nomine ea pecunia redigeretur, non dixerit?
<span class="br"></span><span class="lineNumber">32</span><span class="br"></span>Age, si is, qui non dixit, solet, etiamne is solet, qui laudavit? Isdem testibus et quidem non productis, sed dictis testium recitatis, quasi praeiudicata res ad has causas deferri solet.</p>
</section>
<section class="div2">
<p>XII. Et ait etiam meus familiaris et necessarius eandem causam Alexandrinis fuisse cur laudarent Gabinium, quae mihi fuerit cur eum defenderem. Mihi, C. Memmi, causa defendendi Gabinii fuit reconciliatio gratiae; neque me vero paenitet mortalis
<span class="br"></span><span class="lineNumber">33</span><span class="br"></span>inimicitias, sempiternas amicitias habere; nam si me invitum putas, ne Cn. Pompei animum offenderem, defendisse causam, et illum et me vehementer ignoras. Neque enim Pompeius me sua causa quicquam facere voluisset invitum, neque ego, cui omnium civium libertas carissima fuisset, meam proiecissem. Nec, quam diu inimicissimus Gabinio fui, non amicissimus mihi Pompeius fuit; nec postea quam illius auctoritati eam dedi veniam quam debui, quicquam simulate egi, ne cum mea perfidia illi etiam ipsi facerem, cui beneficium dedissem, iniuriam: nam non redeundo in gratiam cum inimico non



</p></section><notes></notes></section>