<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
Postumi nomen, propter opinionem pecuniae nescio quam aestatem unam, non pluris, auris refersit istis sermonibus.</p>
</section>
<section class="div2">
<p><span class="br"></span><span class="lineNumber">41</span><span class="br"></span>XV. Verum autem, iudices, si scire voltis, nisi C. Caesaris summa in omnis, incredibilis in hunc eadem liberalitas exstitisset, nos hunc Postumum iam pridem in foro non haberemus: ille onera multorum huius amicorum excepit unus, quaeque multi homines necessarii secundis Postumi rebus discripta sustinuerunt, nunc eius adflictis fortunis universa sustinet. Umbram equitis Romani et imaginem videtis, iudices, unius amici conservatam auxilio et fide. Nihil huic eripi potest praeter hoc simulacrum pristinae dignitatis, quod C. Caesar solus tuetur et sustinet; quae quidem in miserrimis rebus huic tamen tribuenda maxima est; nisi vero hoc mediocri virtute effici potest, ut tantus ille vir tanti ducat hunc, adflictum praesertim et absentem, et in tanta fortuna sua, ut alienam respicere magnum sit et tanta occupatione maximarum rerum, quas gerit atque gessit, ut vel oblivisci aliorum non sit mirum vel, si meminerit, oblitum esse facile possit
<span class="br"></span><span class="lineNumber">42</span><span class="br"></span>probare. Multas equidem C. Caesaris virtutes magnas incredibilisque cognovi, sed sunt ceterae maioribus quasi theatris propositae et paene populares: castris
</p></section><notes></notes></section>