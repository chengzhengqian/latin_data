<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
Gabinio utrum illi quo ea pecunia pervenerit an huic dicenda causa est<a class="footnoteLink" href="#note_LCL252_402_1" id="target_note_LCL252_402_1"><sup>1</sup></a>?</p>
</section>
<section class="div2">
<p>XIV. “At habet et celat.” Sunt enim qui ita loquantur. Quod genus tandem est illud ostentationis
et gloriae? Si nihil habuisset umquam, tamen, si quaesisset, cur dissimularet causa non esset; qui vero duo lauta et copiosa patrimonia accepisset remque praeterea bonis et honestis rationibus auxisset, quid esset tandem causae cur existimari
<span class="br"></span><span class="lineNumber">39</span><span class="br"></span>vellet nihil habere? An cum credebat inductus usuris, id agebat, ut haberet quam plurimum: postea quam exegit quod crediderat, ut existimaretur egere? Novum genus hoc gloriae concupiscit. “Dominatus est enim” inquit “Alexandriae.” Immo vero in superbissimo dominatu fuit: pertulit ipse custodiam; vidit in vinculis familiaris suos; mors ob oculos saepe versata est; nudus atque egens ad extremum fugit
<span class="br"></span><span class="lineNumber">40</span><span class="br"></span>e regno. “At permutata aliquando pecunia est; subductae
naves Postumi Puteolis sunt; auditae visaeque
merces fallaces quidem et fucosae, chartis et linteis et vitro delatis: quibus cum multae naves refertae
fuissent, una non patuit parva.<a class="footnoteLink" href="#note_LCL252_402_2" id="target_note_LCL252_402_2"><sup>2</sup></a>” Cataplus ille Puteolanus, sermo illius temporis vectorumque cursus atque ostentatio, tum subinvisum apud malevolos


</p></section><notes><section class="footnotes"><ul><li class="note" id="note_LCL252_402_1"><a class="footnoteCrossrefLink" href="#target_note_LCL252_402_1" title="Click to highlight in text"><sup class="lineRef">1</sup>illi. . . est] <span class="italic">so Clark amends <span class="sc">mss.</span> following Reid and Madvig.</span></a></li><script type="text/javascript">document.getElementById('note_LCL252_402_1').style.display = "none";</script><li class="note" id="note_LCL252_402_2"><a class="footnoteCrossrefLink" href="#target_note_LCL252_402_2" title="Click to highlight in text"><sup class="lineRef">2</sup>u. n. p. p. <span class="italic">I read for</span> u. non potuerit parva of <span class="italic"><span class="sc">mss.</span></span></a></li><script type="text/javascript">document.getElementById('note_LCL252_402_2').style.display = "none";</script></ul></section></notes></section>