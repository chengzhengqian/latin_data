<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

quam ferre possitis. Serpet hoc malum, mihi credite, longius quam putatis.</p>
</section>
<section class="div2">
<p><span class="br"></span><span class="lineNumber">16</span><span class="br"></span>VII. Potentissimo et nobilissimo tribuno plebis, M. Druso, novam in equestrem ordinem quaestionem ferenti si <span class="sc">quis ob rem iudicandam pecuniam cepisset</span>, aperte equites Romani restiterunt. Quid, hoc licere volebant? Minime: neque solum hoc genus pecuniae capiendae turpe, sed etiam nefarium esse arbitrabantur; ac tamen ita disputabant, eos teneri legibus eis oportere, qui suo iudicio essent illam condicionem vitae secuti. Te delectat amplissimus civitatis gradus, sella curulis, fasces, imperia, provinciae,
sacerdotia, triumphi, denique imago ipsa
<span class="br"></span><span class="lineNumber">17</span><span class="br"></span>ad posteritatis memoriam prodita: sit simul etiam sollicitudo aliqua et legum et iudiciorum maior quidam metus. “Nos ista numquam contempsimus”—ita enim disputabant,—“sed hanc vitam quietam atque otiosam secuti sumus, quae quoniam honore caret, careat etiam molestia.” “Tam es tu iudex quam ego senator.” “Ita est; sed tu istud petisti, ego hoc cogor: qua re aut iudici mihi non esse liceat aut lege senatoria non teneri.”</p>
<p><span class="br"></span><span class="lineNumber">18</span><span class="br"></span>Hoc vos, equites Romani, ius a patribus acceptum amittetis? Moneo ne faciatis. Rapientur homines


</p></section><notes></notes></section>