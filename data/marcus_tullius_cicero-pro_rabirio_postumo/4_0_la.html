<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

nihil hoc benignius, ut magis paeniteret coepisse quam liceret desistere.</p>
<p>Hinc primum exoritur crimen illud: senatum
<span class="br"></span><span class="lineNumber">6</span><span class="br"></span>corruptum esse dicunt. O di immortales! Haec est illa exoptata iudiciorum severitas? Corruptores nostri causam dicunt: nos, qui corrupti sumus, non dicimus! Quid? Ego senatum defendam hoc loco, iudices? Omni equidem loco debeo—ita de me est meritus ille ordo,—sed nec id agitur omni tempore nec cum Postumi causa res ista coniuncta est. Quamquam ad sumptum itineris, ad illam magnificentiam
apparatus comitatumque regium suppeditata
pecunia a Postumo est factaeque syngraphae sunt in Albano Cn. Pompei, cum ille Roma profectus esset, tamen non debuit is, qui dabat, quo modo ille, qui accipiebat, consumeret quaerere; non enim latroni, sed regi credidit, nec regi inimico populi Romani, sed ei, cuius reditum consuli mandatum a senatu videbat, nec ei regi, qui alienus ab hoc imperio esset, sed ei, quicum foedus feriri in Capitolio viderat.
<span class="br"></span><span class="lineNumber">7</span><span class="br"></span>Quod si creditoris culpa est, si qui improbe credita pecunia usus est, damnetur is, qui fabricatus gladium est et vendidit, non is, qui illo gladio civem aliquem interemit. Quam ob rem neque tu, C. Memmi, hoc facere debes, ut senatum, cuius auctoritati te ab adulescentia dedisti, in tanta infamia versari velis,




</p></section><notes></notes></section>