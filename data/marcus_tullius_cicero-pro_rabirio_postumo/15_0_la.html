<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ignorat, etiam si experti non sumus, consuetudinem regiam: regum autem sunt haec imperia: “animum adverte ac dicto pare,” et, “praeter rogitatum, si quid,” et illae minae:</p>
<blockquote><p><span class="line">si te secundo lumine hic offendero,</span><span class="linebreak"></span>
<span class="line">moriere:</span><span class="linebreak"></span></p></blockquote>
<p class="noindent">quae non ut delectemur solum legere et spectare debemus, sed ut cavere etiam et fugere discamus.</p>
<p><span class="br"></span><span class="lineNumber">30</span><span class="br"></span>At ex hoc ipso crimen exoritur. Ait enim, cum Gabinio pecuniam Postumus cogeret, decumas imperatarum
pecuniarum sibi coegisse. Non intellego hoc quale sit: utrum accessionem decumae, ut nostri facere coactores solent in centesima, an decessionem de summa fecerit: si accessionem, undecim milia talentum ad Gabinium pervenerunt. At non modo abs te decem milia obiecta sunt, sed etiam ab his
<span class="br"></span><span class="lineNumber">31</span><span class="br"></span>aestimata. Addo illud etiam: qui tandem convenit aut in tam gravi onere tributorum ad tantam pecuniam cogendam mille talentum accessionem esse factam aut in tanta mercede hominis, ut vis, avarissimi, mille talentum decessionem esse concessam? Neque enim fuit Gabinii remittere tantum de suo nec regis imponere tantum pati suis. At erunt testes legati Alexandrini. Ei nihil in Gabinium dixerunt; immo



</p></section><notes></notes></section>