<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

etiam optat miser ut condemnetur a vobis; ita bona veneant, ut solidum suum cuique solvatur. Nihil iam aliud nisi fidem curat; nec vos huic, si iam oblivisci vestrae mansuetudinis volueritis, quicquam praeterea potestis eripere. Quod, iudices, ne faciatis oro obtestorque vos, atque eo magis, si adventicia
pecunia petitur ab eo, cui sua non redditur; nam in eum, cui misericordia opitulari debebat, invidia quaesita est.</p>
<p><span class="br"></span><span class="lineNumber">47</span><span class="br"></span>Sed iam, quoniam, ut spero, fidem, quam tibi dedi, praestiti, Postume, reddam etiam lacrimas quas debeo: quas quidem ego tuas in meo casu plurimas vidi: versatur ante oculos luctuosa nox meis omnibus, cum tu totum te cum tuis copiis ad me detulisti. Tu comitibus, tu praesidio, tu etiam tanto pondere auri, quantum tempus illud postulabat, discessum illum sustentasti; tu numquam meis me absente liberis, numquam coniugi meae defuisti. Possum excitare multos in patriam<a class="footnoteLink" href="#note_LCL252_410_1" id="target_note_LCL252_410_1"><sup>1</sup></a> reductos testis liberalitatis tuae: quod saepe audivi patri tuo Curtio magno adiumento
<span class="br"></span><span class="lineNumber">48</span><span class="br"></span>in iudicio capitis fuisse. Sed iam omnia timeo; bonitatis
ipsius invidiam reformido: nam indicat tot hominum fletus quam sis carus tuis et me dolor debilitat intercluditque vocem. Vos obsecro, iudices, ut huic optimo viro, quo nemo melior umquam fuit,


</p></section><notes><section class="footnotes"><ul><li class="note" id="note_LCL252_410_1"><a class="footnoteCrossrefLink" href="#target_note_LCL252_410_1" title="Click to highlight in text"><sup class="lineRef">1</sup>in patriam <span class="italic">supplied by Clark.</span></a></li><script type="text/javascript">document.getElementById('note_LCL252_410_1').style.display = "none";</script></ul></section></notes></section>