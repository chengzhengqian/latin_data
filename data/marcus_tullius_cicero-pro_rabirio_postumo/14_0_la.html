<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

nec vero id homini quisquam, sed tempori adsignandum
putavit: Postumo crimen vestitus adferet is, in quo uno spes fuit, posse sese aliquando ad fortunas suas pervenire?</p>
<p><span class="br"></span><span class="lineNumber">28</span><span class="br"></span>Nam ut ventum est Alexandriam, iudices, haec una ratio a rege proposita Postumo est servandae pecuniae, si curationem et quasi dispensationem regiam suscepisset; id autem facere non poterat nisi dioecetes—hoc enim nomine utitur qui ea regit—esset
constitutus. Odiosum negotium Postumo videbatur,
sed erat nulla omnino recusatio: molestum etiam nomen ipsum, sed res habebat nomen hoc apud illos, non hic imposuerat: oderat vestitum etiam illum, sed sine eo nec nomen illud poterat nec munus tueri. Ergo</p>
<blockquote><p><span class="line">aderat vis,</span><span class="linebreak"></span></p></blockquote>
<p class="noindent">ut ait pota ille noster,</p>
<blockquote><p><span class="line">quae summas frangit infirmatque opes.</span><span class="linebreak"></span></p></blockquote>
<p class="noindent"><span class="br"></span><span class="lineNumber">29</span><span class="br"></span>“Moreretur” inquies; nam id sequitur. Fecisset certe, si sine maximo dedecore tam impeditis suis rebus potuisset emori.</p>
</section>
<section class="div2">
<p>XI. Nolite igitur fortunam convertere in culpam, neque regis iniuriam huius crimen putare nec consilium
ex necessitate nec voluntatem ex vi interpretari,
nisi forte eos etiam, qui in hostis aut in praedones inciderint, si aliter quippiam coacti faciant ac liberi, vituperandos putes. Nemo nostrum


</p></section><notes></notes></section>