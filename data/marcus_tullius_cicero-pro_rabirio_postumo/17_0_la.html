<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

violabam Pompeium: si per eum reductus insidiose redissem, me scilicet maxime, sed proxime illum
<span class="br"></span><span class="lineNumber">34</span><span class="br"></span>quoque fefellissem. At de me omittamus: ad Alexandrinos istos revertamur. Quod habent os, quam audaciam! Modo vobis inspectantibus in iudicio Gabinii tertio quoque verbo excitabantur: negabant pecuniam Gabinio datam; recitabatur identidem Pompei testimonium, regem ad se scripsisse
nullam pecuniam Gabinio nisi in rem militarem datam. “Non est” inquit “tum Alexandrinis testibus creditum.” Quid postea? “Creditur nunc.” Quam ob rem? “Quia nunc aiunt, quod
<span class="br"></span><span class="lineNumber">35</span><span class="br"></span>tunc negabant.” Quid ergo? Ista condicio est testium, ut quibus creditum non sit negantibus, isdem credatur aientibus? At si verum tunc cum verissima fronte dixerunt, nunc mentiuntur; si tunc mentiti sunt, doceant nos verum quo voltu soleant
dicere. Audiebamus Alexandriam: nunc cognoscimus:
omnes illim praestigiae, illim, inquam, omnes fallaciae, omnia denique ab eis mimorum argumenta nata sunt. Nec mihi longius quicquam est, iudices, quam videre hominum voltus.</p>
</section>
<section class="div2">
<p><span class="br"></span><span class="lineNumber">36</span><span class="br"></span>XIII. Dixerunt hic modo nobiscum ad haec subsellia,
quibus superciliis renuentes huic decem milium crimini! Iam nostis insulsitatem Graecorum: umeris gestum agebant tum temporis, credo, causa:


</p></section><notes></notes></section>