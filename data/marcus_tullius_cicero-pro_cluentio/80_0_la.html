<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
datur? Quid sibi autem illi scribae, quid lictores, quid ceteri, quos apparere huic quaestioni video, volunt? Opinor haec omnia lege fieri totumque hoc iudicium, ut ante dixi, quasi mente quadam regi legis et administrari. Quid ergo? haec quaestio sola ita gubernatur? Quid M. Plaetori et C. Flamini inter sicarios? quid C. Orchivi peculatus? quid mea de pecuniis repetundis? quid C. Aquili, apud quem nunc ambitus causa dicitur? quid reliquae quaestiones? Circumspicite omnes rei publicae partes: omnia legum imperio et praescripto fieri videbitis. <span class="br"></span><span class="lineNumber">148</span><span class="br"></span>Si quis apud me, T. Acci, te reum velit facere, clames te lege pecuniarum repetundarum non teneri. Neque haec tua recusatio confessio sit captae pecuniae, sed laboris et periculi non legitimi declinatio.</p>
</section>
<section class="div2">
<p>LIV. Nunc quid agatur et quid abs te iuris constituatur vide. Iubet lex ea, qua lege haec quaestio constituta est, iudicem quaestionis, hoc est, Q. Voconium, cum eis iudicibus, qui ei obvenerint—vos appellat, iudices—quaerere de veneno. In quem quaerere? infinitum est. <span class="sc">Quicumque fecerit, vendiderit, emerit, habuerit, dederit</span>. Quid eadem lex statim adiungit? Recita. <span class="sc">Deque eius capite quaerito</span>. Cuius? qui coierit? convenerit? non ita


</p></section><notes></notes></section>