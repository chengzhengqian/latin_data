<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
in qua cotidie superioris viri mortis indicia et spolia <span class="br"></span><span class="lineNumber">189</span><span class="br"></span>fortunarum viderit. Illud primum queror de illo scelere, quod nunc denique patefactum est, Fabriciani veneni—quod iam tum recens suspiciosum ceteris, huic incredibile, nunc vero apertum iam omnibus ac manifestum videtur—non est profecto de illo veneno celata mater: nihil est ab Oppianico sine consilio mulieris cogitatum: quod si esset, certe postea, deprehensa re, non illa ut a viro improbo discessisset, sed ut a crudelissimo hoste fugisset domumque illam in perpetuum scelerum omnium adfluentem reliquisset. <span class="br"></span><span class="lineNumber">190</span><span class="br"></span>Non modo id non fecit, sed ab illo tempore nullum locum praetermisit, in quo non strueret insidias aliquas ac dies omnes atque noctes tota mente mater de pernicie filii cogitaret. Quae primum ut illum confirmaret Oppianicum accusatorem filio suo, donis muneribus, collocatione filiae, spe hereditatis obstrinxit.</p>
</section>
<section class="div2">
<p>LXVII. Ita quod apud ceteros novis inter propinquos susceptis inimicitiis saepe fieri divortia atque adfinitatum discidia vidimus, haec mulier satis firmum accusatorem filio suo fore neminem putavit, nisi qui in matrimonium sororem eius antea duxisset. Ceteri novis adfinitatibus adducti veteres inimicitias saepe deponunt: illa sibi ad confirmandas inimicitias adfinitatis <span class="br"></span><span class="lineNumber">191</span><span class="br"></span>coniunctionem pignori fore putavit. Neque


</p></section><notes></notes></section>