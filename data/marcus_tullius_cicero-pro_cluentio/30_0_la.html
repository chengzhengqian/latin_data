<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">humanitatis esse putabamus, iudicatam labefactare conari impudentiae. Itaque tum ille inopia et necessitate coactus in causa eius modi ad Caepasios fratres confugit, homines industrios atque eo animo, ut quaecumque dicendi potestas esset data, in honore atque in beneficio ponerent.</p>
</section>
<section class="div2">
<p>XXI. Iam hoc prope iniquissime comparatum est, quod in morbis corporis, ut quisque est difficillimus, ita medicus nobilissimus atque optimus quaeritur, in periculis capitis, ut quaeque causa difficillima est, ita deterrimus obscurissimusque patronus adhibetur: nisi forte hoc causae est, quod medici nihil praeter artificium, oratores etiam auctoritatem praestare debent.</p>
<span class="br"></span><span class="lineNumber">58</span><span class="br"></span><p> Citatur reus, [agitur causa:]<a class="footnoteLink" href="#note_LCL198_280_1" id="target_note_LCL198_280_1"><sup>1</sup></a> paucis verbis accusat, ut de re iudicata, Cannutius: incipit longo et alte petito prooemio respondere maior Caepasius. Primo attente auditur eius oratio; erigebat animum iam demissum et oppressum Oppianicus; gaudebat ipse Fabricius: non intellegebat animos iudicum non illius eloquentia, sed defensionis impudentia commoveri. Postea quam de re coepit dicere, ad ea, quae erant in causa, addebat etiam ipse nova quaedam vulnera, ut quamquam sedulo faciebat, tamen interdum non defendere, sed praevaricari accusationi videretur. Itaque cum callidissime se dicere putaret et cum illa verba gravissima ex intimo artificio deprompsisset: â€œRespicite, iudices, hominum fortunas, respicite dubios variosque casus, respicite C.</p>
</section><notes><section class="footnotes"><ul><li class="note" id="note_LCL198_280_1"><a class="footnoteCrossrefLink" href="#target_note_LCL198_280_1" title="Click to highlight in text"><sup class="lineRef">1</sup><span class="italic">These words are suspect and are bracketed by Baiter.</span></a></li><script type="text/javascript">document.getElementById('note_LCL198_280_1').style.display = "none";</script></ul></section></notes></section>