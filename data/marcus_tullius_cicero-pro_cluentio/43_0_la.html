<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">atque in hanc flammam recentem tum C. Iunium, qui illi quaestioni praefuerat, esse iniectum memini, et illum hominem aedilicium, iam praetorem opinionibus hominum constitutum, non disceptatione dicendi, sed clamore de foro atque adeo de civitate esse sublatum.</p>
<span class="br"></span><span class="lineNumber">80</span><span class="br"></span><p> Neque me paenitet hoc tempore potius quam illo causam A. Cluenti defendere. Causa enim manet eadem, quae mutari nullo modo potest, temporis iniquitas atque invidia recessit, ut, quod in tempore mali fuit, nihil obsit, quod in causa boni fuit, prosit. Itaque nunc quem ad modum audiar sentio, non modo ab eis, quorum iudicium ac potestas est, sed etiam ab illis, quorum tantum est existimatio. At tum si dicerem, non audirer, non quod alia res esset, immo eadem, sed tempus aliud.</p>
</section>
<section class="div2">
<p>XXX. Id adeo sic cognoscite. Quis tum auderet dicere nocentem condemnatum esse Oppianicum? quis nunc audet negare? Quis tum posset arguere ab Oppianico temptatum esse iudicium pecunia? quis id hoc tempore infitiari potest? Cui tum liceret docere Oppianicum reum factum esse tum denique, cum duobus proximis praeiudiciis condemnatus esset? quis est <span class="br"></span><span class="lineNumber">81</span><span class="br"></span>qui id hoc tempore infirmare conetur? Quare invidia remota, quam dies mitigavit, oratio mea deprecata est, vestra fides atque aequitas a veritatis dis
</p></section><notes></notes></section>