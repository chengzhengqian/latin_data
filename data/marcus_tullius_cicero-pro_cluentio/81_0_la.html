<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
est. Quid ergo est? dic. Qui <span class="sc">tribunus militum legionibus quattuor primis quive quaestor, tribunus plebis</span>. Deinceps omnes magistratus nominavit. <span class="sc">Quive in senatu sententiam dixit, dixerit.</span> Quid tum? <span class="sc">qui eorum coit, coierit, convenit, convenerit, quo quis iudicio publico condemnaretur.</span> “Qui eorum.” Quorum? videlicet, qui supra scripti sunt. Quid intersit utro modo scriptum sit, etsi est apertum, ipsa tamen lex nos docet. Ubi enim omnes mortales adligat, ita loquitur: <span class="sc">qui venenum malum fecit, fecerit</span>. Omnes viri, mulieres, liberi, servi in iudicium vocantur. Si idem de coitione voluisset, adiunxisset: <span class="sc">quive coierit</span>. Nunc ita est: <span class="sc">Deque eius capite quaerito, qui magistratum habuerit inve senatu sententiam dixerit: qui eorum coit, coierit.</span> <span class="br"></span><span class="lineNumber">149</span><span class="br"></span>Num is est Cluentius? Certe non est. Quis ergo est Cluentius? qui tamen defendi causam suam lege noluit. Itaque abicio legem: morem Cluentio gero: tibi tamen, Acci, pauca, quae ab huius causa seiuncta sunt, respondebo. Est enim quiddam in hac causa quod Cluentius ad se, est aliquid quod ego ad me putem pertinere. Hic sua putat interesse se re ipsa et gesto negotio, non lege defendi: ego autem mea


</p></section><notes></notes></section>