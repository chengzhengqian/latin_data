<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent"> orta suspicio, pecunia oppugnatum, re illa incognita primo condemnare vellent, <span class="sc">non liquere</span> dixerunt. Nonnulli autem severi homines, qui hoc statuerunt, quo quisque animo quid faceret spectari oportere, etsi alii pecunia accepta verum iudicarent,<a class="footnoteLink" href="#note_LCL198_302_1" id="target_note_LCL198_302_1"><sup>1</sup></a> tamen nihilo minus se superioribus suis iudiciis constare putabant oportere: itaque damnarunt. Quinque omnino fuerunt, qui illum vestrum innocentem Oppianicum sive imprudentia sive misericordia sive aliqua suspicione sive ambitione adducti absolverunt.</p>
<span class="br"></span><span class="lineNumber">77</span><span class="br"></span><p> Condemnato Oppianico statim L. Quinctius, homo maxime popularis, qui omnes rumorum et contionum ventos colligere consuesset, oblatam sibi facultatem putavit, ut ex invidia senatoria posset crescere, quod eius ordinis iudicia minus iam probari populo arbitrabatur. Habetur una atque altera contio vehemens et gravis: accepisse pecuniam iudices, ut innocentem reum condemnarent, tribunus plebis clamabat: agi fortunas omnium dicebat: nulla esse iudicia: qui pecuniosum inimicum haberet, incolumem esse neminem posse. Homines totius ignari negotii, qui Oppianicum numquam vidissent, virum optimum et hominem pudentissimum pecunia oppressum esse arbitrarentur, incensi suspicione rem in medium vocare coeperunt et causam illam totam deposcere. <span class="br"></span><span class="lineNumber">78</span><span class="br"></span>Atque illo ipso tempore in aedes T. Anni, hominis honestissimi, necessarii et amici mei, noctu Staienus

</p></section><notes><section class="footnotes"><ul><li class="note" id="note_LCL198_302_1"><a class="footnoteCrossrefLink" href="#target_note_LCL198_302_1" title="Click to highlight in text"><sup class="lineRef">1</sup>iudicabant <span class="italic">F:</span> iudicarent <span class="italic">Ernesti.</span></a></li><script type="text/javascript">document.getElementById('note_LCL198_302_1').style.display = "none";</script></ul></section></notes></section>