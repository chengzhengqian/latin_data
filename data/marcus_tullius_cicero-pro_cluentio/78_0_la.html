<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
eis, quos amicos nobis arbitramur, qui nostra consilia ad adversarios deferat? Quisnam hoc tibi renuntiavit? quis tam improbus fuit? cui ego autem narravi? Nemo, ut opinor, in culpa est: et nimirum tibi istud lex ipsa renuntiavit. Sed num tibi ita defendisse videor, ut tota in causa mentionem ullam legis fecerim? num secus hanc causam defendisse ac si lege Habitus teneretur? Certe, ut hominem confirmare oportet, nullus est locus a me purgandi <span class="br"></span><span class="lineNumber">144</span><span class="br"></span>istius invidiosi criminis praetermissus. Quid ergo est? Quaeret fortassis quispiam, displiceatne mihi legum praesidio capitis periculum propulsare? Mihi vero, iudices, non displicet, sed utor instituto meo. In hominis honesti prudentisque iudicio non solum meo consilio uti consuevi, sed multum etiam eius, quem defendo, et consilio et voluntati obtempero. Nam ut haec ad me causa delata est, qui leges eas, ad quas adhibemur et in quibus versamur, nosse deberem, dixi Habito statim eo capite, <span class="sc">qui coisset quo quis condemnaretur</span>, illum esse liberum: teneri autem nostrum ordinem. Atque ille me orare atque obsecrare coepit, ne se lege defenderem. Cum ego quae mihi videbantur dicerem, traduxit me ad suam sententiam. Adfirmabat enim lacrimans non se cupidiorem esse civitatis retinendae quam existimationis. <span class="br"></span><span class="lineNumber">145</span><span class="br"></span>Morem homini gessi, et tamen idcirco feciâ€”neque
</p></section><notes></notes></section>