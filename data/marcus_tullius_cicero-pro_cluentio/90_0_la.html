<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">163</span><span class="br"></span>iudicio reddidit Ceio. Ennium esse quendam, cuius bona teneat Habitus. Est hic Ennius egens quidam calumniator, mercenarius Oppianici, qui permultos annos quievit: deinde aliquando cum servis Habiti furti egit: nuper ab ipso Habito petere coepit. Hic illo privato iudicio, mihi credite, vobis isdem fortasse patronis, calumniam non effugiet. Atque etiam, ut nobis renuntiatur, hominem multorum hospitum, Ambivium quendam, coponem de via Latina, subornatis, qui sibi a Cluentio servisque eius in taberna sua manus adlatas esse dicat. Quo de homine nihil etiam nunc dicere nobis est necesse. Si invitaverit, id quod solet, sic hominem accipiemus, ut moleste <span class="br"></span><span class="lineNumber">164</span><span class="br"></span>ferat se de via decessisse. Habetis, iudices, quae in totam causam<a class="footnoteLink" href="#note_LCL198_400_1" id="target_note_LCL198_400_1"><sup>1</sup></a> de moribus A. Cluenti, quem illi invidiosum esse reum volunt, annos octo meditati accusatores collegerunt. Quam levia genere ipso! quam falsa re! quam brevia responsu!</p>
</section>
<section class="div2">
<p>LX. Cognoscite nunc id, quod ad vestrum ius iurandum pertinet, quod vestri iudicii est, quod vobis oneris imposuit ea lex, qua coacti huc convenistis, de criminibus veneni: ut omnes intellegant quam paucis verbis haec causa perorari potuerit et quam multa a me dicta sint, quae ad huius voluntatem maxime, ad vestrum iudicium minime pertinerent.</p>
<span class="br"></span><span class="lineNumber">165</span><span class="br"></span><p> Obiectum est Vibium Cappadocem ab hoc A. Cluentio veneno esse sublatum. Opportune adest homo




</p></section><notes><section class="footnotes"><ul><li class="note" id="note_LCL198_400_1"><a class="footnoteCrossrefLink" href="#target_note_LCL198_400_1" title="Click to highlight in text"><sup class="lineRef">1</sup><span class="italic">Reading</span> causam <span class="italic">STb (corr.) for</span> vitam <span class="italic">R left in F.’s text “by an oversight.”</span></a></li><script type="text/javascript">document.getElementById('note_LCL198_400_1').style.display = "none";</script></ul></section></notes></section>