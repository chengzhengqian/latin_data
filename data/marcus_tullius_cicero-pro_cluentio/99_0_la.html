<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
ut omittam cetera, triennio post mortem Oppianici de eius morte quaerebatur? Atque etiam incensa odio pristino Nicostratum eundem illum tum sine causa in quaestionem postulavit. Oppianicus primo recusavit. Postea, cum illa abducturam se filiam, mutaturam esse testamentum minaretur, mulieri crudelissimae servum fidelissimum non in quaestionem tulit, sed plane ad supplicium dedidit.</p>
</section>
<section class="div2">
<span class="br"></span><span class="lineNumber">182</span><span class="br"></span><p> LXV. Post triennium igitur agitata denuo quaestio de viri morte habebatur, et de quibus servis habebatur? Nova, credo, res obiecta, novi quidam homines in suspicionem vocati sunt? De Stratone et de Nicostrato. Quid? Romae quaesitum de istis hominibus non erat? Itane tandem? mulier iam non morbo, sed scelere furiosa, cum quaestionem habuisset<a class="footnoteLink" href="#note_LCL198_418_1" id="target_note_LCL198_418_1"><sup>1</sup></a> Romae, cum de T. Anni, L. Rutili, P. Saturi, ceterorum honestissimorum virorum sententia constitutum esset satis quaesitum videri, eadem de re triennio post, isdem de hominibus, nullo adhibito non dicam viro, ne colonum forte adfuisse dicatis, sed bono viro, in filii caput quaestionem habere conata est?</p>
<span class="br"></span><span class="lineNumber">183</span><span class="br"></span><p> An hoc dicitis—mihi enim venit in mentem quid dici possit, tametsi ab hoc non esse hoc dictum mementote—cum haberetur de furto quaestio, Stratonem aliquid de veneno esse confessum? Hoc uno modo, iudices, saepe multorum improbitate depressa veritas emergit et innocentiae defensio inter­clusa

</p></section><notes><section class="footnotes"><ul><li class="note" id="note_LCL198_418_1"><a class="footnoteCrossrefLink" href="#target_note_LCL198_418_1" title="Click to highlight in text"><sup class="lineRef">1</sup><span class="italic">Reading</span> habuisset <span class="italic">Madvig</span>: habuisses <span class="italic">ST.</span></a></li><script type="text/javascript">document.getElementById('note_LCL198_418_1').style.display = "none";</script></ul></section></notes></section>