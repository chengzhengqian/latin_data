<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
in dissuasione rogationis eius, quae contra coloniam Narbonensem ferebatur, quantum potest, de auctoritate senatus detrahit, in suasione legis Serviliae summis ornat senatum laudibus, et multa in equites Romanos cum ex ea oratione asperius dicta recitasset, quo animi illorum iudicum in Crassum incenderentur, ali <span class="br"></span><span class="lineNumber">141</span><span class="br"></span>quantum esse commotus dicitur. Itaque in respondendo primum exposuit utriusque rationem tempovis, ut oratio ex re et ex causa habita videretur, deinde ut intellegere posset Brutus, quem hominem et non solum qua eloquentia, verum etiam quo lepore et quibus facetiis praeditum lacessisset, tres ipse excitavit recitatores cum singulis libellis, quos M. Brutus, pater illius accusatoris, de iure civili reliquit. Eorum initia cum recitarentur, ea, quae vobis nota esse arbitror: “Forte evenit, ut ruri in Privernati essemus ego et Brutus filius,” fundum Privernatem flagitabat: “In Albano eramus ego et Brutus filius,” Albanum poscebat: “In Tiburti forte quum adsedissemus ego et Brutus filius,” Tiburtem fundum requirebat: Brutum autem, hominem sapientem, quod filii nequitiam videret, quae praedia ei relinqueret, testificari voluisse dicebat: quod si potuisset honeste scribere se in balneis cum id aetatis filio fuisse, non praeterisset: eas tamen ab eo balneas non ex libris patris, sed ex tabulis et ex censu quae




</p></section><notes></notes></section>