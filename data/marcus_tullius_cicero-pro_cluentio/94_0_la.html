<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">uxorum, a fratris, a liberum Poenis actum esse praecipitem in sceleratorum sedem ac regionem. Quae si falsa sunt, id quod omnes intellegunt, quid ei tandem eripuit mors praeter sensum doloris?</p>
<span class="br"></span><span class="lineNumber">172</span><span class="br"></span><p> Age vero, per quem venenum datum? Per M. Asellium.</p>
</section>
<section class="div2">
<p>LXII. Quid huic cum Habito? nihil: atque adeo, quod ille Oppianico familiarissime estusus, potius etiam simultas. Eine igitur, quem sibi offensiorem, Oppianico familiarissimum sciebat esse, potissimum et scelus suum et illius periculum committebat? Cur igitur tu, qui pietate ad accusandum excitatus es, hunc Asellium esse inultum tam diu sinis? cur non Habiti exemplo usus es, ut per illum, qui attulisset <span class="br"></span><span class="lineNumber">173</span><span class="br"></span>venenum, de hoc praeiudicaretur? Iam vero illud quam non probabile, quam inusitatum, iudices, quam novum, in pane datum venenum! Faciliusne potuit quam in poculo, latius potuit abditum aliqua in parte panis, quam si totum colliquefactum in potione esset, celerius potuit comestum quam epotum in venas atque in omnes partes corporis permanare? facilius fallere in pane, si esset animadversum, quam in poculo, cum ita confusum esset, ut secerni nullo <span class="br"></span><span class="lineNumber">174</span><span class="br"></span>modo posset? At repentina morte periit. Quod si esset ita factum, tamen ea res propter multorum eius modi casum minime firmam veneni suspicionem



</p></section><notes></notes></section>