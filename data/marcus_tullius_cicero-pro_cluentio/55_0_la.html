<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
tamen hoc confiteatur necesse est, nullo modo illam multam, quae ab Iunio petita sit, cum Cluenti causa posse coniungi. Illud igitur Iunianum per vim factum est, Bulbi et Popili et Guttae contra Cluentium non est: Staieni etiam pro Cluentio est. Videamus ecquod aliud iudicium, quod pro Cluentio sit, proferre possimus.</p>
<p>Dixitne tandem causam C. Fidiculanius Falcula, qui Oppianicum condemnarat, cum praesertim, id quod fuit in illo iudicio invidiosissimum, paucos dies ex subsortitione sedisset? Dixit et bis quidem dixit. In summam enim L. Quinctius invidiam contionibus eum cotidianis seditiosis et turbulentis adduxerat. Uno iudicio multa est ab eo petita, sicut ab Iunio, quod non suae decuriae munere neque ex lege sedisset. Paulo sedatiore tempore est accusatus, quam Iunius, sed eadem fere lege et crimine. Quia nulla in iudicio seditio neque vis nec turba versata est, prima actione facillime est absolutus. Non numero hanc absolutionem. Nihilo minus enim potest, ut illam multam non commiserit, accepisse tamen ob rem iudicandam. *Causam nusquam Staienus ea de re lege dixit.<a class="footnoteLink" href="#note_LCL198_330_1" id="target_note_LCL198_330_1"><sup>1</sup></a> Proprium crimen illud quaestionis <span class="br"></span><span class="lineNumber">104</span><span class="br"></span>eius non fuit. Fidiculanius quid fecisse dicebatur? accepisse a Cluentio HScccc. Cuius erat ordinis? senatorii. Qua lege in eo genere a senatore ratio repeti solet, de pecuniis repetundis, ea lege accusatus




</p></section><notes><section class="footnotes"><ul><li class="note" id="note_LCL198_330_1"><a class="footnoteCrossrefLink" href="#target_note_LCL198_330_1" title="Click to highlight in text"><sup class="lineRef">1</sup><span class="italic">The MSS. are corrupt. F. adopts Madvigâ€™s conjecture.</span></a></li><script type="text/javascript">document.getElementById('note_LCL198_330_1').style.display = "none";</script></ul></section></notes></section>