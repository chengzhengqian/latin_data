<section class="div1 language" lang="la"><header><hgroup><h1>[SENECA]</h1></hgroup></header><div class="sp"><p class="lineGroup">
<span class="line">annum fugacem tradit Astraeae leo,</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>at ille, iactans fervidam collo iubam,</span><span class="linebreak"></span>
<span class="line">austrum madentem siccat et nimbos rapit.</span><span class="linebreak"></span>
<span class="line">invasit omnis ecce iam caelum fera</span><span class="linebreak"></span>
<span class="line">meque antecessit; victor e terris meos</span><span class="linebreak"></span>
<span class="line">specto labores! astra portentis prius</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>ferisque Iuno tribuit, ut caelum mihi</span><span class="linebreak"></span>
<span class="line">faceret timendum. sparserit mundum licet</span><span class="linebreak"></span>
<span class="line">caelumque terris peius ac peius Styge</span><span class="linebreak"></span>
<span class="line">irata faciat, dabitur Alcidae locus.</span><span class="linebreak"></span>
<span class="line"><span class="br"></span><span class="lineNumber">87</span><span class="br"></span>Da, da tuendos, Iuppiter, saltem deos.</span><span class="linebreak"></span>
<span class="line"><span class="br"></span><span class="lineNumber">88</span><span class="br"></span>illa licebit fulmen a parte auferas,</span><span class="linebreak"></span>
<span class="line"><span class="br"></span><span class="lineNumber">89</span><span class="br"></span>ego quam tuebor. sive glacialem polum</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>seu me tueri fervidam partem iubes,</span><span class="linebreak"></span>
<span class="line"><span class="br"></span><span class="lineNumber">91</span><span class="br"></span>hac esse superos parte securos puta.</span><span class="linebreak"></span>
<span class="line indent1"><span class="br"></span><span class="lineNumber">79</span><span class="br"></span>Si post feras, post bella, post Stygium canem</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>hauddum astra merui, Siculus Hesperium latus</span><span class="linebreak"></span>
<span class="line">tangat Pelorus: una iam tellus erit,</span><span class="linebreak"></span>
<span class="line">illinc fugabo maria. si iungi iubes,</span><span class="linebreak"></span>
<span class="line">committat undas Isthmos, et iuncto salo</span><span class="linebreak"></span>
<span class="line">nova ferantur Atticae puppes via.</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>mutetur orbis, vallibus currat novis</span><span class="linebreak"></span>
<span class="line"><span class="br"></span><span class="lineNumber">86</span><span class="br"></span>Hister novasque Tanais accipiat vias.</span><span class="linebreak"></span>
<span class="line indent1"><span class="br"></span><span class="lineNumber">92</span><span class="br"></span>Cirrhaea Paean templa et aetheriam domum</span><span class="linebreak"></span>
<span class="line">serpente caeso meruit; o quotiens iacet</span><span class="linebreak"></span>
<span class="line">Python in hydra! Bacchus et Perseus deis</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>iam se intulere; sed quota est mundi plaga</span><span class="linebreak"></span>
<span class="line">oriens subactus aut quota est Gorgon fera!</span><span class="linebreak"></span>
<span class="line">quis astra natus laudibus meruit suis</span><span class="linebreak"></span>
<span class="line">ex te et noverca? quem tuli mundum peto.</span><span class="linebreak"></span>
</p></div><notes><section class="footnotes"><ul><li class="note text" id="note_LCL078_348_87-91"><sup class="lineRef">87-91</sup><span class="italic">placed after</span> 78 <span class="italic">by Fitch</span></li></ul></section></notes></section>