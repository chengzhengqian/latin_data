<section class="div1 language" lang="la"><header><hgroup><h1>[SENECA]</h1></hgroup></header><div class="sp"><p class="lineGroup">
<span class="line">quacumque fulges, nec meos lux prosequi</span><span class="linebreak"></span>
<span class="line">potuit triumphos; solis excessi vices</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>intraque nostras substitit metas dies.</span><span class="linebreak"></span>
<span class="line">natura cessit, terra defecit gradum,</span><span class="linebreak"></span>
<span class="line">lassata prior est. nox et extremum chaos</span><span class="linebreak"></span>
<span class="line">in me incucurrit; inde ad hunc orbem red√Æ,</span><span class="linebreak"></span>
<span class="line">nemo unde retro est. tulimus Oceani minas,</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>nec ulla valuit quatere tempestas ratem</span><span class="linebreak"></span>
<span class="line">quamcumque pressi. pars quota est Perseus mei!</span><span class="linebreak"></span>
<span class="line indent1">Iam vacuus aether non potest odio tuae</span><span class="linebreak"></span>
<span class="line">sufficere nuptae, quasque devincam feras</span><span class="linebreak"></span>
<span class="line">tellus timet concipere, nec monstra invenit.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>ferae negantur: Hercules monstri loco</span><span class="linebreak"></span>
<span class="line">iam coepit esse. quanta nunc fregi mala,</span><span class="linebreak"></span>
<span class="line">quot scelera nudus! quidquid immane obstitit,</span><span class="linebreak"></span>
<span class="line">solae manus stravere; nec iuvenis feras</span><span class="linebreak"></span>
<span class="line">timui nec infans. quidquid est iussum leve est,</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>nec ulla nobis segnis illuxit dies.</span><span class="linebreak"></span>
<span class="line">o quanta fudi monstra quae nullus mihi</span><span class="linebreak"></span>
<span class="line">rex imperavit! institit virtus mihi</span><span class="linebreak"></span>
<span class="line">Iunone peior.</span><span class="linebreak"></span>
<span class="line indent8">Sed quid impavidum genus</span><span class="linebreak"></span>
<span class="line">fecisse prodest? non habent pacem dei.</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>purgata tellus omnis in caelo videt</span><span class="linebreak"></span>
<span class="line">quodcumque timuit; transtulit Iuno feras.</span><span class="linebreak"></span>
<span class="line">ambit peremptus cancer ardentem plagam</span><span class="linebreak"></span>
<span class="line">Libyaeque sidus fertur et messes alit;</span><span class="linebreak"></span>
</p></div><notes><section class="footnotes"><ul><li class="note text" id="note_LCL078_346_56"><sup class="lineRef">56</sup>nunc <span class="italic">EA</span>: enim <span class="italic">Bothe</span></li></ul></section></notes></section>