<section class="div1 language" lang="la"><header><hgroup><h1>[SENECA]</h1></hgroup></header><div class="sp"><p class="lineGroup">
<span class="line">implevit omnem voce feminea locum.</span><span class="linebreak"></span>
<span class="line">“Deforme letum, mater, Herculeum facis;</span><span class="linebreak"></span>
<span class="line">compesce lacrimas,” inquit, “introrsus dolor</span><span class="linebreak"></span>
<span class="line"><span class="br"></span><span class="lineNumber">1675</span><span class="br"></span>femineus abeat. Iuno cur laetum diem</span><span class="linebreak"></span>
<span class="line">te flente ducat? paelicis gaudet suae</span><span class="linebreak"></span>
<span class="line">spectare lacrimas. comprime infirmum iecur,</span><span class="linebreak"></span>
<span class="line">mater: nefas est ubera atque uterum tibi</span><span class="linebreak"></span>
<span class="line">laniare, qui me genuit.” et dirum fremens,</span><span class="linebreak"></span>
<span class="line"><span class="br"></span><span class="lineNumber">1680</span><span class="br"></span>qualis per urbes duxit Argolicas canem,</span><span class="linebreak"></span>
<span class="line">cum victor Erebi Dite contempto redît</span><span class="linebreak"></span>
<span class="line">tremente Fato, talis incubuit rogo.</span><span class="linebreak"></span>
<span class="line">quis sic triumphans laetus in curru stetit</span><span class="linebreak"></span>
<span class="line">victor? quis illo gentibus vultu dedit</span><span class="linebreak"></span>
<span class="line"><span class="br"></span><span class="lineNumber">1685</span><span class="br"></span>leges tyrannus? quanta pax habitum tulit!</span><span class="linebreak"></span>
<span class="line">haesere lacrimae, cecidit impulsus dolor</span><span class="linebreak"></span>
<span class="line">nobis quoque ipsis, nemo periturum ingemit;</span><span class="linebreak"></span>
<span class="line">iam flere pudor est. ipsa quam sexus iubet</span><span class="linebreak"></span>
<span class="line">maerere, siccis haesit Alcmene genis,</span><span class="linebreak"></span>
<span class="line"><span class="br"></span><span class="lineNumber">1690</span><span class="br"></span>stetitque nato paene iam similis parens.</span><span class="linebreak"></span>
</p></div><div class="sp"><span class="speaker"><span class="sc">chorus</span></span><p class="lineGroup">
<span class="line">Nullasne in astra misit ad superos preces</span><span class="linebreak"></span>
<span class="line">arsurus, aut in vota respexit Iovem?</span><span class="linebreak"></span>
</p></div><div class="sp"><span class="speaker"><span class="sc">philoctetes</span></span><p class="lineGroup">
<span class="line">Iacuit sui securus et caelum intuens</span><span class="linebreak"></span>
<span class="line">quaesivit oculis, arce an ex aliqua pater</span><span class="linebreak"></span>
<span class="line"><span class="br"></span><span class="lineNumber">1695</span><span class="br"></span>despiceret illum. tum manus tendens ait:</span><span class="linebreak"></span>
<span class="line">“Quacumque parte prospicis natum, pater,</span><span class="linebreak"></span>
<span class="line">te te precor, cui nocte commissa dies</span><span class="linebreak"></span>
<span class="line">quievit unus: si meas laudes canit</span><span class="linebreak"></span>
</p></div><notes><section class="footnotes"><ul><li class="note text" id="note_LCL078_480_1697"><sup class="lineRef">1697</sup>te te precor <span class="italic">Richter</span>: te te pater <span class="italic">E</span>: iste est pater <span class="italic">A</span></li></ul></section></notes></section>