<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>putabatur. Fit Menestheus praetor, filius Iphicratis, gener Timothei, et ut ad bellum proficiscatur decernitur.
Huic in consilium dantur duo, usu sapientiaque praestantes,<a class="footnoteLink" href="#note_LCL467_140_1" id="target_note_LCL467_140_1"><sup>1</sup></a> pater et socer, quod in his tanta erat auctoritas, ut magna spes esset per eos amissa posse
<span class="br"></span><span class="lineNumber">3</span><span class="br"></span>recuperari. Hi cum Samum profecti essent et eodem Chares, illorum adventu cognito, cum suis copiis proficisceretur, ne quid absente se gestum videretur, accidit, cum ad insulam appropinquarent, ut magna tempestas oriretur; quam evitare duo veteres imperatores utile arbitrati, suam classem
<span class="br"></span><span class="lineNumber">4</span><span class="br"></span>suppresserunt. At ille temeraria usus ratione non cessit maiorum natu auctoritati, velut<a class="footnoteLink" href="#note_LCL467_140_2" id="target_note_LCL467_140_2"><sup>2</sup></a> in sua manu esset fortuna. Quo contenderat pervenit, eodemque ut sequerentur ad Timotheum et Iphicraten nuntium misit.</p>
<p>Hinc male re gesta, compluribus amissis navibus, eo unde erat profectus se recepit litterasque Athenas publice misit, sibi proclive fuisse Samum capere, nisi
<span class="br"></span><span class="lineNumber">5</span><span class="br"></span>a Timotheo et Iphicrate desertus esset. Populus acer, suspicax ob eamque rem mobilis, adversarius<a class="footnoteLink" href="#note_LCL467_140_3" id="target_note_LCL467_140_3"><sup>3</sup></a> invidus—etiam potentiae in crimen vocabantur<a class="footnoteLink" href="#note_LCL467_140_4" id="target_note_LCL467_140_4"><sup>4</sup></a>—domum revocat; accusantur proditionis. Hoc iudicio damnatur Timotheus lisque eius aestimatur centum talentis. Ille odio ingratae civitatis coactus, Chalcidem se contulit.</p>
</section><notes><section class="footnotes"><ul><li class="note" id="note_LCL467_140_1"><a class="footnoteCrossrefLink" href="#target_note_LCL467_140_1" title="Click to highlight in text"><sup class="lineRef">1</sup><span class="italic">After</span> praestantes <span class="italic">the MSS. have</span> guorum consilium uteretur; <span class="italic">deleted by Halm.</span></a></li><script type="text/javascript">document.getElementById('note_LCL467_140_1').style.display = "none";</script><li class="note" id="note_LCL467_140_2"><a class="footnoteCrossrefLink" href="#target_note_LCL467_140_2" title="Click to highlight in text"><sup class="lineRef">2</sup>velut, <span class="italic">Heusinger</span>; et ut <span class="italic">and</span> et, <span class="italic">MSS.</span>; et ut si, <span class="italic">u.</span></a></li><script type="text/javascript">document.getElementById('note_LCL467_140_2').style.display = "none";</script><li class="note" id="note_LCL467_140_3"><a class="footnoteCrossrefLink" href="#target_note_LCL467_140_3" title="Click to highlight in text"><sup class="lineRef">3</sup>adversariis, <span class="italic">Wagner.</span></a></li><script type="text/javascript">document.getElementById('note_LCL467_140_3').style.display = "none";</script><li class="note" id="note_LCL467_140_4"><a class="footnoteCrossrefLink" href="#target_note_LCL467_140_4" title="Click to highlight in text"><sup class="lineRef">4</sup>etiam . . . vocabantur, <span class="italic">omitted by Halm</span>; etenim potentia
. . . vocabatur, <span class="italic">Andresen</span> (<span class="italic">Gitlbauer</span>).</a></li><script type="text/javascript">document.getElementById('note_LCL467_140_4').style.display = "none";</script></ul></section></notes></section>