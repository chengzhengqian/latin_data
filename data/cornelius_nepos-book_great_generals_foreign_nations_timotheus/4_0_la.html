<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2">
<p><span class="bold">4</span>. Huius post mortem cum populum iudicii sui paeniteret, multae novem partes detraxit et decem talenta Cononem, filium eius, ad muri quandam partem reficiendam iussit dare. In quo fortunae varietas est animadversa. Nam quos avus muros ex hostium praeda patriae restituerat, eosdem nepos cum summa ignominia familiae ex sua re familiari
<span class="br"></span><span class="lineNumber">2</span><span class="br"></span>reficere coactus est. Timothei autem moderatae sapientisque vitae cum pleraque possimus proferre testimonia, uno erimus contenti, quod ex eo facile conici poterit quam carus suis fuerit. Cum Athenis adulescentulus causam diceret, non solum amici privatique hospites ad eum defendendum convenerunt,
sed etiam in iis Iason, tyrannus Thessaliae, qui
<span class="br"></span><span class="lineNumber">3</span><span class="br"></span>illo tempore fuit omnium potentissimus. Hic cum in patria sine satellitibus se tutum non arbitraretur, Athenas sine ullo praesidio venit tantique hospitem fecit, ut mallet ipse<a class="footnoteLink" href="#note_LCL467_142_1" id="target_note_LCL467_142_1"><sup>1</sup></a> capitis periculum adire quam Timotheo de fama dimicanti deesse. Hunc adversus tamen Timotheus postea populi iussu bellum gessit, patriae sanctiora iura quam hospitii esse duxit.</p>
<p><span class="br"></span><span class="lineNumber">4</span><span class="br"></span>Haec extrema fuit aetas imperatorum Atheniensium,
Iphicratis, Chabriae, Timothei, neque post illorum obitum quisquam dux in illa urbe fuit dignus memoria.</p>
<p><span class="br"></span><span class="lineNumber">5</span><span class="br"></span>Venio nunc ad fortissimum virum maximique consilii omnium barbarorum, exceptis duobus




</p></section><notes><section class="footnotes"><ul><li class="note" id="note_LCL467_142_1"><a class="footnoteCrossrefLink" href="#target_note_LCL467_142_1" title="Click to highlight in text"><sup class="lineRef">1</sup>ipse, <span class="italic">WÃ¶lfflin</span>; se, <span class="italic">MSS.</span></a></li><script type="text/javascript">document.getElementById('note_LCL467_142_1').style.display = "none";</script></ul></section></notes></section>