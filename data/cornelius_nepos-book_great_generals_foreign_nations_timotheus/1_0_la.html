<section class="div1 language" lang="la"><header><hgroup><h1>Cornelius Nepos</h1></hgroup></header>
<section class="div2">
<h2><span class="ac">XIII. Timotheus</span></h2>
<p><span class="bold">1</span>. Timotheus, Cononis filius, Atheniensis. Hic a patre acceptam gloriam multis auxit virtutibus; fuit enim disertus, impiger, laboriosus, rei militaris peritus
<span class="br"></span><span class="lineNumber">2</span><span class="br"></span>neque minus civitatis regendae. Multa huius sunt praeclare facta, sed haec maxime illustria. Olynthios
et Byzantios bello subegit. Samum cepit; in quo oppugnando superiore bello Athenienses mille et ducenta talenta consumpserant, id ille sine ulla publica impensa populo restituit. Adversus Cotum bella gessit ab eoque mille et ducenta talenta praedae
<span class="br"></span><span class="lineNumber">3</span><span class="br"></span>in publicum rettulit. Cyzicum obsidione liberavit. Ariobarzani simul cum Agesilao auxilio profectus est, a quo cum Laco pecuniam numeratam accepisset, ille cives suos agro atque urbibus augeri maluit quam




</p></section><notes></notes></section>