<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

specie imperii nominisque simulatione Alexandri <span class="br"></span><span class="lineNumber">3</span><span class="br"></span>bellum videretur administrare. Quod effecit;<a class="footnoteLink" href="#note_LCL467_220_1" id="target_note_LCL467_220_1"><sup>1</sup></a> nam cum non ad Eumenis principia, sed ad regia conveniretur
atque ibi de rebus deliberaretur, quodam modo latebat, cum tamen per eum unum gererentur omnia.</p>
<p><span class="bold">8.</span> Hic in Paraetacis cum Antigono conflixit, non acie instructa, sed in itinere, eumque male acceptum in Mediam hiematum coegit redire. Ipse in finitima regione Persidis hiematum copias divisit, non ut
<span class="br"></span><span class="lineNumber">2</span><span class="br"></span>voluit, sed ut militum cogebat voluntas. Namque illa phalanx Alexandri Magni, quae Asiam peragrarat
deviceratque Persas, inveterata cum gloria tum etiam licentia, non parere se ducibus, sed imperare postulabat, ut nunc veterani faciunt nostri. Itaque periculum est ne faciant quod illi fecerunt, sua intemperantia nimiaque licentia ut omnia perdant neque minus eos cum quibus fecerint, quam
<span class="br"></span><span class="lineNumber">3</span><span class="br"></span>adversus quos steterint. Quod si quis illorum veteranorum
legat facta, paria horum cognoscat neque rem ullam nisi tempus interesse iudicet. Sed ad illos revertar. Hiberna sumpserant non ad usum belli, sed ad ipsorum luxuriam, longeque inter se
<span class="br"></span><span class="lineNumber">4</span><span class="br"></span>discesserant. Hoc Antigonus cum comperisset intellegeretque
se parem non esse paratis adversariis, statuit aliquid sibi consilii novi esse capiendum.</p>
<p>Duae erant viae qua ex Medis, ubi ille hiemabat, ad adversariorum hibernacula posset perveniri.

</p></section><notes><section class="footnotes"><ul><li class="note" id="note_LCL467_220_1"><a class="footnoteCrossrefLink" href="#target_note_LCL467_220_1" title="Click to highlight in text"><sup class="lineRef">1</sup>effecit, <span class="italic">Heusinger;</span> et fecit, <span class="italic">MSS.</span></a></li><script type="text/javascript">document.getElementById('note_LCL467_220_1').style.display = "none";</script></ul></section></notes></section>