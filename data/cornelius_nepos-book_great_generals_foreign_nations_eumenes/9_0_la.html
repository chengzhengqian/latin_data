<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">
<span class="br"></span><span class="lineNumber">5</span><span class="br"></span>Quarum brevior per loca deserta, quae nemo incolebat propter aquae inopiam, ceterum dierum erat fere decem; illa autem qua omnes commeabant altero tanto longiorem habebat anfractum, sed erat copiosa
<span class="br"></span><span class="lineNumber">6</span><span class="br"></span>omniumque rerum abundans. Hac si proficisceretur, intellegebat prius adversarios rescituros de suo adventu quam ipse tertiam partem confecisset itineris; sin per loca sola contenderet, sperabat se
<span class="br"></span><span class="lineNumber">7</span><span class="br"></span>imprudentem hostem oppressurum. Ad hanc rem conficiendam imperavit quam plurimos utris atque etiam culleos comparari; post haec pabulum; praeterea cibaria cocta dierum decem, ut quam minime fieret ignis in castris. Iter quo habeat<a class="footnoteLink" href="#note_LCL467_222_1" id="target_note_LCL467_222_1"><sup>1</sup></a> omnis celat. Sic paratus, qua constituerat proficiscitur.</p>
<p><span class="bold">9.</span> Dimidium fere spatium confecerat, cum ex fumo castrorum eius suspicio adlata est ad Eumenem hostem appropinquare. Conveniunt duces; quaeritur
quid opus sit facto. Intellegebant omnes tam celeriter copias ipsorum contrahi non posse, quam
<span class="br"></span><span class="lineNumber">2</span><span class="br"></span>Antigonus adfuturus videbatur. Hic, omnibus titubantibus
et de rebus summis desperantibus, Eumenes
ait, si celeritatem velint adhibere et imperata facere, quod ante non fecerint, se rem expediturum. Nam quod diebus quinque hostis transisse posset, se effecturum ut non minus totidem dierum spatio retardaretur; qua re circumirent, suas quisque contraheret copias.</p>
<p><span class="br"></span><span class="lineNumber">3</span><span class="br"></span>Ad Antigoni autem refrenandum impetum tale capit consilium. Certos mittit homines ad infimos



</p></section><notes><section class="footnotes"><ul><li class="note" id="note_LCL467_222_1"><a class="footnoteCrossrefLink" href="#target_note_LCL467_222_1" title="Click to highlight in text"><sup class="lineRef">1</sup>quo habeat, <span class="italic">Nipp.;</span> quod (quot, <span class="italic">B</span><sup>
1</sup> <span class="italic">R</span>) habebat, <span class="italic">MSS.</span></a></li><script type="text/javascript">document.getElementById('note_LCL467_222_1').style.display = "none";</script></ul></section></notes></section>