<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

multitudine circumitus est. Hinc tamen, multis suis amissis, se expedivit et in castellum Phrygiae, quod Nora appellatur, confugit.</p>
<p><span class="br"></span><span class="lineNumber">4</span><span class="br"></span>In quo cum circumsederetur et vereretur ne, uno loco manens, equos militares perderet, quod spatium non esset agitandi, callidum fuit eius inventum quem ad modum stans iumentum concalfieri exercerique posset, quo libentius et cibo uteretur et a corporis
<span class="br"></span><span class="lineNumber">5</span><span class="br"></span>motu non removeretur. Substringebat caput loro altius quam ut prioribus pedibus plene terram posset attingere, deinde post<a class="footnoteLink" href="#note_LCL467_216_1" id="target_note_LCL467_216_1"><sup>1</sup></a> verberibus cogebat exsultare et calces remittere; qui motus non minus sudorem
<span class="br"></span><span class="lineNumber">6</span><span class="br"></span>excutiebat, quam si in spatio decurreret. Quo factum est, quod omnibus mirabile est visum, ut aeque nitida iumenta ex castello educeret, cum complures menses in obsidione fuisset, ac si in
<span class="br"></span><span class="lineNumber">7</span><span class="br"></span>campestribus ea locis habuisset. In hac conclusione, quotienscumque voluit, apparatum et munitiones Antigoni alias incendit, alias disiecit. Tenuit autem se uno loco quam diu hiems fuit, quod castra sub divo habere non poterat. Ver appropinquabat; simulata deditione, dum de condicionibus tractat, praefectis Antigoni imposuit seque ac suos omnis extraxit incolumis.</p>
<p><span class="bold">6.</span> Ad hunc Olympias, mater quae fuerat Alexandri, cum litteras et nuntios misisset in Asiam, consultum utrum regnum<a class="footnoteLink" href="#note_LCL467_216_2" id="target_note_LCL467_216_2"><sup>2</sup></a> repetitum in Macedoniam veniret—<span class="br"></span><span class="lineNumber">2</span><span class="br"></span>nam tum in Epiro habitabat—et eas res occuparet, huic ille primum suasit ne se moveret et exspectaret quoad Alexandri filius regnum adipisceretur; sin





</p></section><notes><section class="footnotes"><ul><li class="note" id="note_LCL467_216_1"><a class="footnoteCrossrefLink" href="#target_note_LCL467_216_1" title="Click to highlight in text"><sup class="lineRef">1</sup>pastum, <span class="italic">Wagner.</span></a></li><script type="text/javascript">document.getElementById('note_LCL467_216_1').style.display = "none";</script><li class="note" id="note_LCL467_216_2"><a class="footnoteCrossrefLink" href="#target_note_LCL467_216_2" title="Click to highlight in text"><sup class="lineRef">2</sup>regnum, <span class="italic">added by Nipp.</span></a></li><script type="text/javascript">document.getElementById('note_LCL467_216_2').style.display = "none";</script></ul></section></notes></section>