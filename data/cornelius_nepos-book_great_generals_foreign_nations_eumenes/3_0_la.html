<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

regnum ei commisisse,<a class="footnoteLink" href="#note_LCL467_210_1" id="target_note_LCL467_210_1"><sup>1</sup></a> quoad liberi eius in suam tutelam pervenissent; aberat enim Crateros et Antipater, qui antecedere hunc videbantur; mortuus erat Hephaestio, quem unum Alexander, quod facile intellegi posset, plurimi fecerat. Hoc tempore data est Eumeni Cappadocia, sive potius dicta; nam
<span class="br"></span><span class="lineNumber">3</span><span class="br"></span>tum in hostium erat potestate. Hunc sibi Perdiccas adiunxerat magno studio, quod in homine fidem et industriam magnam videbat, non dubitans, si eum pellexisset, magno usui fore sibi in iis rebus quas apparabat. Cogitabat enim, quod fere omnes in magnis imperiis concupiscunt, omnium partis corripere
<span class="br"></span><span class="lineNumber">4</span><span class="br"></span>atque complecti. Neque vero hoc ille solus fecit, sed ceteri quoque omnes qui Alexandri fuerant amici. Primus Leonnatus Macedoniam praeoccupare
destinavit.<a class="footnoteLink" href="#note_LCL467_210_2" id="target_note_LCL467_210_2"><sup>2</sup></a> Hic multis magnisque pollicitationibus
persuadere Eumeni studuit, ut Perdiccam
<span class="br"></span><span class="lineNumber">5</span><span class="br"></span>desereret ac secum faceret societatem. Cum perducere
eum non posset, interficere conatus est; et fecisset, nisi ille clam noctu ex praesidiis eius effugisset.</p>
<p><span class="bold">3.</span> Interim conflata sunt illa bella quae ad internecionem
post Alexandri mortem gesta sunt, omnesque
concurrerunt ad Perdiccam opprimendum. Quem etsi infirmum videbat, quod unus omnibus resistere cogebatur, tamen amicum non deseruit <span class="br"></span><span class="lineNumber">2</span><span class="br"></span>neque salutis quam fidei fuit cupidior. Praefecerat hunc Perdiccas ei parti Asiae quae inter Taurum montem iacet atque Hellespontum, et illum unum opposuerat Europaeis adversariis; ipse Aegyptum


</p></section><notes><section class="footnotes"><ul><li class="note" id="note_LCL467_210_1"><a class="footnoteCrossrefLink" href="#target_note_LCL467_210_1" title="Click to highlight in text"><sup class="lineRef">1</sup>commisisse, <span class="italic">Benecke;</span> commisisse vel commendasse, <span class="italic">Leid. A P B R F </span>λ μ; commendasse, π <span class="italic">M u</span> (<span class="italic">u in margin has</span> “<span class="italic">al.</span> commisisse”).</a></li><script type="text/javascript">document.getElementById('note_LCL467_210_1').style.display = "none";</script><li class="note" id="note_LCL467_210_2"><a class="footnoteCrossrefLink" href="#target_note_LCL467_210_2" title="Click to highlight in text"><sup class="lineRef">2</sup>destinavit, <span class="italic">u;</span> praedestinavit (—averat, <span class="italic">M</span>), <span class="italic">MSS.</span></a></li><script type="text/javascript">document.getElementById('note_LCL467_210_2').style.display = "none";</script></ul></section></notes></section>