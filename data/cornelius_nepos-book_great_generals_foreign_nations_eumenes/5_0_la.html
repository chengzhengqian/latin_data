<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

distracti sunt quam alterum anima relinqueret. Ab hoc aliquot plagis Eumenes vulneratur neque eo magis ex proelio excessit, sed acrius hostis institit.
<span class="br"></span><span class="lineNumber">3</span><span class="br"></span>Hic equitibus profligatis, interfecto duce Cratero, multis praeterea et maxime nobilibus captis, pedester exercitus, quod in ea loca erat deductus ut invito Eumene elabi non posset, pacem ab eo petit. Quam cum impetrasset, in fide non mansit et se, simul ac potuit, ad Antipatrum recepit.</p>
<p><span class="br"></span><span class="lineNumber">4</span><span class="br"></span>Eumenes Craterum ex acie semivivum elatum recreare studuit; cum id non posset, pro hominis dignitate proque pristina amicitia—namque illo usus erat Alexandro vivo familiariter—amplo funere<a class="footnoteLink" href="#note_LCL467_214_1" id="target_note_LCL467_214_1"><sup>1</sup></a> extulit ossaque in Macedoniam uxori eius ac liberis remisit.</p>
<p><span class="bold">5.</span> Haec dum apud Hellespontum geruntur, Perdiccas
apud Nilum flumen interficitur ab Seleuco et Antigene,<a class="footnoteLink" href="#note_LCL467_214_2" id="target_note_LCL467_214_2"><sup>2</sup></a> rerumque summa ad Antipatrum defertur. Hic qui deseruerant, exercitu suffragium ferente, capitis absentes damnantur, in iis Eumenes. Hac ille perculsus plaga, non succubuit neque eo setius bellum administravit. Sed exiles res animi magnitudinem,
etsi non frangebant, tamen minuebant.
<span class="br"></span><span class="lineNumber">2</span><span class="br"></span>Hunc persequens Antigonus, cum omni genere copiarum abundaret, saepe in itineribus vexabatur, neque umquam ad manum accedere licebat nisi iis
<span class="br"></span><span class="lineNumber">3</span><span class="br"></span>locis quibus pauci multis possent resistere. Sed extremo tempore, cum consilio capi non posset,


</p></section><notes><section class="footnotes"><ul><li class="note" id="note_LCL467_214_1"><a class="footnoteCrossrefLink" href="#target_note_LCL467_214_1" title="Click to highlight in text"><sup class="lineRef">1</sup>funere, <span class="italic">M B A (written above</span>); munere, <span class="italic">the other MSS.</span></a></li><script type="text/javascript">document.getElementById('note_LCL467_214_1').style.display = "none";</script><li class="note" id="note_LCL467_214_2"><a class="footnoteCrossrefLink" href="#target_note_LCL467_214_2" title="Click to highlight in text"><sup class="lineRef">2</sup>Antigene, <span class="italic">Van Staveren;</span> Antigono, <span class="italic">MSS.</span></a></li><script type="text/javascript">document.getElementById('note_LCL467_214_2').style.display = "none";</script></ul></section></notes></section>