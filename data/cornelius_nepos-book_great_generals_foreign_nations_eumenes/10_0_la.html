<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

montes, qui obvii erant itineri adversariorum, iisque praecipit<a class="footnoteLink" href="#note_LCL467_224_1" id="target_note_LCL467_224_1"><sup>1</sup></a> ut prima nocte quam latissime possint ignes faciant quam maximos atque hos secunda
<span class="br"></span><span class="lineNumber">4</span><span class="br"></span>vigilia minuant, tertia perexiguos reddant et, assimulata
castrorum consuetudine, suspicionem iniciant hostibus iis locis esse castra ac de eorum adventu esse praenuntiatum; idemque postera nocte faciant.
<span class="br"></span><span class="lineNumber">5</span><span class="br"></span>Quibus imperatum erat diligenter praeceptum curant. Antigonus tenebris obortis ignes conspicatur;
credit de suo adventu esse auditum et adversarios
<span class="br"></span><span class="lineNumber">6</span><span class="br"></span>illuc suas contraxisse copias. Mutat consilium
et, quoniam imprudentes<a class="footnoteLink" href="#note_LCL467_224_2" id="target_note_LCL467_224_2"><sup>2</sup></a> adoriri non posset, flectit iter suum et illum anfractum longiorem copiosae viae capit ibique diem unum opperitur ad lassitudinem sedandam militum ac reficienda iumenta, quo integriore exercitu decerneret.</p>
<p><span class="bold">10.</span> Sic<a class="footnoteLink" href="#note_LCL467_224_3" id="target_note_LCL467_224_3"><sup>3</sup></a> Eumenes callidum imperatorem vicit consilio celeritatemque impedivit eius, neque tamen
<span class="br"></span><span class="lineNumber">2</span><span class="br"></span>multum profecit; nam invidia ducum, cum quibus erat, perfidiaque Macedonum veteranorum, cum superior proelio discessisset, Antigono est deditus, cum exercitus ei ter ante separatis temporibus iurasset
se eum defensurum neque umquam deserturum. Sed tanta fuit nonnullorum virtutis obtrectatio, ut fidem amittere mallent quam eum non perdere.</p>
<p><span class="br"></span><span class="lineNumber">3</span><span class="br"></span>Atque hunc Antigonus, cum ei fuisset infestissimus,
conservasset, si per suos esset licitum, quod ab nullo se plus adiuvari posse intellegebat in iis





</p></section><notes><section class="footnotes"><ul><li class="note" id="note_LCL467_224_1"><a class="footnoteCrossrefLink" href="#target_note_LCL467_224_1" title="Click to highlight in text"><sup class="lineRef">1</sup>praecipit, <span class="italic">Lambin;</span> praecepit, <span class="italic">MSS.</span></a></li><script type="text/javascript">document.getElementById('note_LCL467_224_1').style.display = "none";</script><li class="note" id="note_LCL467_224_2"><a class="footnoteCrossrefLink" href="#target_note_LCL467_224_2" title="Click to highlight in text"><sup class="lineRef">2</sup>imprudentes, <span class="italic">Lambin;</span> imprudentem, <span class="italic">MSS.</span></a></li><script type="text/javascript">document.getElementById('note_LCL467_224_2').style.display = "none";</script><li class="note" id="note_LCL467_224_3"><a class="footnoteCrossrefLink" href="#target_note_LCL467_224_3" title="Click to highlight in text"><sup class="lineRef">3</sup>sic, <span class="italic">Heusinger;</span> hic, <span class="italic">MSS.</span></a></li><script type="text/javascript">document.getElementById('note_LCL467_224_3').style.display = "none";</script></ul></section></notes></section>