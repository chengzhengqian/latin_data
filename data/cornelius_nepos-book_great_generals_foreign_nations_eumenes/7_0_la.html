<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

aliqua cupiditate raperetur in Macedoniam, oblivisceretur
omnium iniuriarum et in neminem acerbiore
<span class="br"></span><span class="lineNumber">3</span><span class="br"></span>uteretur imperio. Horum illa nihil fecit nam et in Macedoniam profecta est et ibi crudelissime se gessit. Petit autem ab Eumene absente ne pateretur Philippi domus ac familiae inimicissimos stirpem quoque interimere, ferretque opem liberis Alexandri.
<span class="br"></span><span class="lineNumber">4</span><span class="br"></span>Quam veniam si daret, quam primum exercitus pararet quos sibi subsidio adduceret. Id quo facilius faceret, se omnibus praefectis qui in officio manebant misisse litteras, ut ei parerent eiusque consiliis
<span class="br"></span><span class="lineNumber">5</span><span class="br"></span>uterentur. His rebus Eumenes permotus, satius duxit, si ita tulisset fortuna, perire bene meritis referentem gratiam quam ingratum vivere.</p>
<p><span class="bold">7.</span> Itaque copias contraxit, bellum adversus Antigonum
comparavit. Quod una erant Macedones complures nobiles, in iis Peucestes, qui corporis custos fuerat Alexandri, tum autem obtinebat Persidem, et Antigenes, cuius sub imperio phalanx erat Macedonum, invidiam verens—quam tamen effugere non potuit—si potius ipse alienigena summi
<span class="br"></span><span class="lineNumber">2</span><span class="br"></span>imperii potiretur quam alii Macedonum, quorum ibi erat multitudo, in principiis Alexandri nomine tabernaculum statuit in eoque sellam auream cum sceptro ac diademate iussit poni eoque omnes cottidie convenire, ut ibi de summis rebus consilia caperentur; credens minore se invidia fore, si



</p></section><notes></notes></section>