<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">
<span class="br"></span><span class="lineNumber">5</span><span class="br"></span>potestatem inimici venires?” Huic Eumenes: “Utinam quidem istud evenisset! Sed eo non accidit, quod numquam cum fortiore sum congressus; non enim cum quoquam arma contuli, quin is mihi succubuerit.” Neque id erat falsum; non enim virtute hostium, sed amicorum perfidia decidit<a class="footnoteLink" href="#note_LCL467_228_1" id="target_note_LCL467_228_1"><sup>1</sup></a>. . .<a class="footnoteLink" href="#note_LCL467_228_2" id="target_note_LCL467_228_2"><sup>2</sup></a> nam et dignitate fuit honesta et viribus ad laborem ferendum firmis neque tam magno corpore quam figura venusta.</p>
<p><span class="bold">12.</span> De hoc Antigonus cum solus constituere non auderet, ad consilium rettulit. Hic cum omnes primo perturbati admirarentur non iam de eo sumptum esse supplicium, a quo tot annos adeo essent male habiti, ut saepe ad desperationem forent adducti,
<span class="br"></span><span class="lineNumber">2</span><span class="br"></span>quique maximos duces interfecisset, denique in quo uno tantum esset, ut, quoad ille viveret, ipsi securi esse non possent, interfecto nihil habituri negotii essent; postremo, si illi redderet salutem, quaerebant quibus amicis esset usurus: sese enim cum Eumene
<span class="br"></span><span class="lineNumber">3</span><span class="br"></span>apud eum non futuros. Hic cognita consilii voluntate tamen usque ad septimum diem deliberandi sibi spatium reliquit. Tum autem, cum iam vereretur ne qua seditio exercitus oriretur, vetuit quemquam ad eum admitti et cottidianum victum removeri iussit; nam negabat se ei vim adlaturum qui aliquando
<span class="br"></span><span class="lineNumber">4</span><span class="br"></span>fuisset amicus. Hic tamen non amplius quam triduum fame fatigatus, cum castra moverentur, insciente Antigono iugulatus est a custodibus.</p>
</section><notes><section class="footnotes"><ul><li class="note" id="note_LCL467_228_1"><a class="footnoteCrossrefLink" href="#target_note_LCL467_228_1" title="Click to highlight in text"><sup class="lineRef">1</sup>non enim . .. decidit <span class="italic">after</span> falsum, <span class="italic">Fleck.;</span> non enim . .. decidi <span class="italic">after</span> succubuerifc, <span class="italic">MSS.</span></a></li><script type="text/javascript">document.getElementById('note_LCL467_228_1').style.display = "none";</script><li class="note" id="note_LCL467_228_2"><a class="footnoteCrossrefLink" href="#target_note_LCL467_228_2" title="Click to highlight in text"><sup class="lineRef">2</sup><span class="italic">A lacuna after</span> falsum <span class="italic">was inferred by Buchner; Heusinger and Bremi deleted</span> nam . . . venusta; <span class="italic">Vonck put</span> et viribus . . . firmis <span class="italic">after</span> nam.</a></li><script type="text/javascript">document.getElementById('note_LCL467_228_2').style.display = "none";</script></ul></section></notes></section>