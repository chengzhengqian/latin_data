<section class="div1 language" lang="la"><header><hgroup><h1>Cicero</h1></hgroup></header><section class="div2">
<blockquote><p>
<span class="line">nam numquam era errans mea domo ecferret pedem</span><span class="linebreak"></span>
<span class="line">Medea, animo aegra, amore saevo saucia,</span><span class="linebreak"></span>
</p></blockquote>
<p>non erat<a class="footnoteLink" href="#note_LCL349_232_1" id="target_note_LCL349_232_1"><sup>1</sup></a> ut eae res causam afferrent amoris.</p>
</section>
<section class="div2">
<p><span class="br"></span><span class="lineNumber">36</span><span class="br"></span>XVI. Interesse autem aiunt utrum eiusmodi quid sit sine quo aliquid effici non possit an eiusmodi quo aliquid effici necesse sit. Nulla igitur earum est causa, quoniam nulla eam rem sua vi efficit cuius causa dicitur; nec id sine quo quippiam non fit causa est, sed id quod cum accessit id cuius causa est efficit necessario. Nondum enim ulcerato serpentis morsu Philocteta quae causa in rerum natura continebatur fore ut is in insula Lemno linqueretur? post autem <span class="br"></span><span class="lineNumber">37</span><span class="br"></span> causa fuit propior et cum exitu iunctior. Ratio igitur eventus aperuit<a class="footnoteLink" href="#note_LCL349_232_2" id="target_note_LCL349_232_2"><sup>2</sup></a> causam; sed ex aeternitate vera fuit haec enuntiatio, ‘Relinquetur in insula Philoctetes,’ nec hoc ex vero in falsum poterat convertere.<a class="footnoteLink" href="#note_LCL349_232_3" id="target_note_LCL349_232_3"><sup>3</sup></a> Necesse est enim in rebus contrariis duabus—contraria autem hoc loco ea dico quorum alterum ait quid, alterum negat—ex eis igitur necesse est invito Epicuro alterum verum esse, alterum falsum, ut ‘Sauciabitur Philocteta’ omnibus ante saeculis verum fuit, ‘Non sauciabitur’ falsum; nisi forte volumus Epicureorum opinionem sequi, qui tales enuntiationes






</p></section><notes><section class="footnotes"><ul><li class="note" id="note_LCL349_232_1"><a class="footnoteCrossrefLink" href="#target_note_LCL349_232_1" title="Click to highlight in text"><sup class="lineRef">1</sup>erat <span class="italic">addidit Rackham.</span></a></li><script type="text/javascript">document.getElementById('note_LCL349_232_1').style.display = "none";</script><li class="note" id="note_LCL349_232_2"><a class="footnoteCrossrefLink" href="#target_note_LCL349_232_2" title="Click to highlight in text"><sup class="lineRef">2</sup><span class="italic">Rackham</span>: aperit <span class="italic">codd.</span></a></li><script type="text/javascript">document.getElementById('note_LCL349_232_2').style.display = "none";</script><li class="note" id="note_LCL349_232_3"><a class="footnoteCrossrefLink" href="#target_note_LCL349_232_3" title="Click to highlight in text"><sup class="lineRef">3</sup><span class="italic">v.l.</span> converti.</a></li><script type="text/javascript">document.getElementById('note_LCL349_232_3').style.display = "none";</script></ul></section></notes></section>