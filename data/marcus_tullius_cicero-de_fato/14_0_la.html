<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

pondus et plagam, cum declinat atomus intervallo minimo (id appellat ἐλάχιστον). Quam declinationem sine causa fieri, si minus verbis, re cogitur confiteri; non enim atomus ab atomo pulsa declinat, nam qui potest pelli alia ab alia si gravitate feruntur ad perpendiculum corpora individua rectis lineis, ut Epicuro placet? sequitur autem<a class="footnoteLink" href="#note_LCL349_218_1" id="target_note_LCL349_218_1"><sup>1</sup></a> ut, si alia ab alia numquam depellatur, ne contingat quidem alia aliam; ex quo efficitur, etiam si sit atomus eaque declinet, declinare<a class="footnoteLink" href="#note_LCL349_218_2" id="target_note_LCL349_218_2"><sup>2</sup></a> sine causa.</p>
<p><span class="br"></span><span class="lineNumber">23</span><span class="br"></span>Hanc Epicurus rationem induxit ob eam rem quod veritus est ne, si semper atomus gravitate ferretur naturali ac necessaria, nihil liberum nobis esset, cum ita moveretur animus ut atomorum motu cogeretur. Id Democritus auctor atomorum accipere maluit, necessitate omnia fieri, quam a corporibus individuis naturales motus avellere.</p>
</section>
<section class="div2">
<p>XI. Acutius Carneades, qui docebat posse Epicureos suam causam sine hac commenticia declinatione defendere. Nam cum docerent esse posse quemdam animi motum voluntarium, id fuit defendi melius quam introducere declinationem, cuius praesertim causam reperire non possent; quo defenso facile Chrysippo possent resistere, cum enim concessissent motum nullum esse sine causa, non concederent omnia quae fierent fieri causis antecedentibus, voluntatis enim nostrae <span class="br"></span><span class="lineNumber">24</span><span class="br"></span> non esse causas externas et antecedentes. Communi




</p></section><notes><section class="footnotes"><ul><li class="note" id="note_LCL349_218_1"><a class="footnoteCrossrefLink" href="#target_note_LCL349_218_1" title="Click to highlight in text"><sup class="lineRef">1</sup>autem <span class="italic">Davisius;</span> enim <span class="italic">cum codd. Usener, Plasberg.</span></a></li><script type="text/javascript">document.getElementById('note_LCL349_218_1').style.display = "none";</script><li class="note" id="note_LCL349_218_2"><a class="footnoteCrossrefLink" href="#target_note_LCL349_218_2" title="Click to highlight in text"><sup class="lineRef">2</sup><span class="italic">v.l.</span> declinare eam, <span class="italic">sed cf. § 24 fin.</span></a></li><script type="text/javascript">document.getElementById('note_LCL349_218_2').style.display = "none";</script></ul></section></notes></section>