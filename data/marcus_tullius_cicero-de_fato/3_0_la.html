<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

inquam, quoniam utriusque studii nostra possessio est, hodie utro frui malis optio sit tua.</p>
<p>Tum Hirtius: Gratissimum, inquit, et tuorum omnium simile; nihil enim umquam abnuit meo <span class="br"></span><span class="lineNumber">4</span><span class="br"></span> studio voluntas tua. Sed quoniam rhetorica mihi vestra sunt nota teque in eis et audivimus saepe et audiemus, atque hanc Academicorum contra propositum disputandi consuetudinem indicant te suscepisse Tusculanae disputationes, ponere aliquid ad quod audiam, si tibi non est molestum, volo.</p>
<p>An mihi, inquam, potest quidquam esse molestum quod tibi gratum futurum sit? Sed ita audies ut Romanum hominem, ut timide ingredientem ad hoc genus disputandi, ut longo intervallo haec studia repetentem.</p>
<p>Ita, inquit, audiam te disputantem ut ea lego quae scripsisti; proinde ordire. Considamus hic.</p>
</section>
<section class="div2">
<p><span class="br"></span><span class="lineNumber">5</span><span class="br"></span>III. . . . quorum in aliis, ut in Antipatro poeta, ut in brumali die natis, ut in simul aegrotantibus fratribus, ut in urina, ut in unguibus, ut in reliquis eiusmodi, naturae contagio valet, quam ego non tolloâ€”vis est nulla fatalis; in aliis autem fortuita quaedam esse possunt, ut in illo naufrago, ut in Icadio, ut in Daphita. Quaedam etiam Posidonius (pace



</p></section><notes></notes></section>