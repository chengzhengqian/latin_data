<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

mari non morietur,’ illud quoque verum est, ‘Si Fabius oriente Canicula natus est, Fabius in mari non morietur.’ Pugnant igitur haec inter se, Fabium oriente Canicula natum esse et Fabium in mari moriturum, et quoniam certum in Fabio ponitur natum esse eum Canicula oriente, haec quoque pugnant, et esse Fabium et in mari esse moriturum. Ergo haec quoque coniunctio est ex repugnantibus, ‘Et est Fabius et in mari Fabius morietur,’ quod utpropositum est ne fieri quidem potest. Ergo illud, ‘Morietur in mari Fabius,’ ex eo genere est quod fieri non potest. Omne igitur quod falsum dicitur in futuro, id fieri <span class="br"></span><span class="lineNumber">13</span><span class="br"></span> non potest.</p>
</section>
<section class="div2">
<p>VII. At hoc, Chrysippe, minime vis, maximeque tibi de hoc ipso cum Diodoro certamen est. Ille enim id solum fieri posse dicit quod aut sit verum aut futurum sit verum, et quidquid futurum sit id dicit fieri necesse esse et quidquid non sit futurum id negat fieri posse. Tu et quae non sint futura posse fieri dicis, ut frangi hanc gemmam etiam si id numquam futurum sit, neque necesse fuisse Cypselum regnare Corinthi quamquam id millesimo ante anno Apollinis oraculo editum esset. At si ista comprobabis divina praedicta, et quae falsa in futuris dicentur in eis habebis ut ea fieri non possint (ut si dicatur Africanum Karthagine non esse<a class="footnoteLink" href="#note_LCL349_206_1" id="target_note_LCL349_206_1"><sup>1</sup></a> potiturum), et si vere dicatur de futuro idque ita futurum sit,



</p></section><notes><section class="footnotes"><ul><li class="note" id="note_LCL349_206_1"><a class="footnoteCrossrefLink" href="#target_note_LCL349_206_1" title="Click to highlight in text"><sup class="lineRef">1</sup>non esse <span class="italic">add. Alanus</span> (ut si . . . potiturum <span class="italic">secl. edd.).

</span></a></li><script type="text/javascript">document.getElementById('note_LCL349_206_1').style.display = "none";</script></ul></section></notes></section>