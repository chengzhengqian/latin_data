<section class="div1 language" lang="la"><header><hgroup><h1>Cicero</h1></hgroup></header>
<section class="div2">
<h2><span class="ac">M. Tulli Ciceronis De Fato</span></h2>
<p><span class="br"></span><span class="lineNumber">1</span><span class="br"></span>I. . . . quia pertinet ad mores, quod ἦθος illi vocant, nos eam partem philosophiae de moribus appellare solemus, sed decet augentem linguam Latinam, nominare moralem. Explicandaque vis est ratioque enuntiationum, quae Graeci ἀξιώματα vocant; quae de re futura cum aliquid dicunt deque eo quod possit fieri aut non possit, quam vim habeant obscura quaestio est, quam περὶ δυνατῶν philosophi appellant; totaque est λογική, quam ‘rationem disserendi’ voco. Quod autem in aliis libris feci, qui sunt de natura deorum, itemque in eis quos de divinatione edidi, ut in utramque partem perpetua explicaretur oratio, quo facilius id a quoque probaretur quod cuique maxime probabile videretur, id in hac disputatione de fato <span class="br"></span><span class="lineNumber">2</span><span class="br"></span> casus quidam ne facerem impedivit. Nam cum essem in Puteolano, Hirtiusque noster consul designatus



</p></section><notes></notes></section>