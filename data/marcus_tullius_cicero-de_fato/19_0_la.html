<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

nihil dicat. Multum enim differt utrum causa naturalis ex aeternitate futura vera efficiat an etiam sine aeternitate naturali futura quae sint ea vera esse possint intellegi. Itaque dicebat Carneades ne Apollinem quidem futura posse dicere nisi ea quorum causas natura ita contineret ut ea fieri necesse esset.</p>
<p><span class="br"></span><span class="lineNumber">33</span><span class="br"></span>Quid enim spectans deus ipse diceret Marcellum eum qui ter consul fuit in mari esse periturum? erat quidem hoc verum ex aeternitate, sed causas id efficientes non habebat. Ita ne praeterita quidem ea quorum nulla signa tamquam vestigia exstarent Apollini nota esse censebat, quanto<a class="footnoteLink" href="#note_LCL349_228_1" id="target_note_LCL349_228_1"><sup>1</sup></a> minus futura, causis enim efficientibus quamque rem cognitis posse denique sciri quid futurum esset; ergo nec de Oedipode potuisse Apollinem praedicere nullis in rerum natura causis praepositis cur ab eo patrem interfici necesse esset, nec quidquam eiusmodi.</p>
</section>
<section class="div2">
<p>XV. Quocirca si Stoicis qui omnia fato fieri dicunt consentaneum est huiusmodi oracula ceteraque quae ad divinationem pertinent<a class="footnoteLink" href="#note_LCL349_228_2" id="target_note_LCL349_228_2"><sup>2</sup></a> comprobare, eis<a class="footnoteLink" href="#note_LCL349_228_3" id="target_note_LCL349_228_3"><sup>3</sup></a> autem qui quae futura sunt ea vera esse ex aeternitate dicunt non idem dicendum est, vide ne non eadem sit illorum





</p></section><notes><section class="footnotes"><ul><li class="note" id="note_LCL349_228_1"><a class="footnoteCrossrefLink" href="#target_note_LCL349_228_1" title="Click to highlight in text"><sup class="lineRef">1</sup><span class="italic">v.l.</span> quo.</a></li><script type="text/javascript">document.getElementById('note_LCL349_228_1').style.display = "none";</script><li class="note" id="note_LCL349_228_2"><a class="footnoteCrossrefLink" href="#target_note_LCL349_228_2" title="Click to highlight in text"><sup class="lineRef">2</sup>pertinent: <span class="italic">v.l.</span> dicuntur: pertinere dicuntur <span class="italic">edd. nonnulli,</span> a divinatione ducuntur <span class="italic">Madvig.</span></a></li><script type="text/javascript">document.getElementById('note_LCL349_228_2').style.display = "none";</script><li class="note" id="note_LCL349_228_3"><a class="footnoteCrossrefLink" href="#target_note_LCL349_228_3" title="Click to highlight in text"><sup class="lineRef">3</sup>eis: 〈de〉 eis? <span class="italic">Rackham.</span> </a></li><script type="text/javascript">document.getElementById('note_LCL349_228_3').style.display = "none";</script></ul></section></notes></section>