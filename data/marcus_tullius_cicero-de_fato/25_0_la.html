<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

sed assensio nostra erit in potestate, eaque, quemadmodum in cylindro dictum est, extrinsecus pulsa quod reliquum est suapte vi et natura movebitur. Quod si aliqua res efficeretur sine causa antecedente, falsum esset omnia fato fieri; sin omnibus quaecumque fiunt verisimile est causam antecedere, quid afferri poterit cur non omnia fato fieri fatendum sit? modo intellegatur quae sit causarum distinctio ac <span class="br"></span><span class="lineNumber">44</span><span class="br"></span> dissimilitudo.’ Haec cum ita sint a Chrysippo explicata, si illi qui negant assensiones fato fieri, fateantur tamen eas sine<a class="footnoteLink" href="#note_LCL349_240_1" id="target_note_LCL349_240_1"><sup>1</sup></a> viso antecedente fieri, alia ratio est; sed si concedunt anteire visa nec tamen fato fieri assensiones quod proxima illa et continens causa non moveat assensionem, vide ne idem dicant. Neque enim Chrysippus, concedens assensionis proximam et continentem causam esse in viso positam, eam<a class="footnoteLink" href="#note_LCL349_240_2" id="target_note_LCL349_240_2"><sup>2</sup></a> causam ad assentiendum necessariam esse concedet, ut, si omnia fato fiant, omnia fiant causis antecedentibus et necessariis; itemque illi qui ab hoc dissentiunt confitentes non fieri assensiones sine praecursione visorum, dicent, si omnia fato fierent eiusmodi ut nihil fieret nisi praegressione causae, confitendum esse fato fieri omnia; ex quo facile intel­lectu


</p></section><notes><section class="footnotes"><ul><li class="note" id="note_LCL349_240_1"><a class="footnoteCrossrefLink" href="#target_note_LCL349_240_1" title="Click to highlight in text"><sup class="lineRef">1</sup>sine <span class="italic">Lambinus</span>: non sine <span class="italic">codd.</span></a></li><script type="text/javascript">document.getElementById('note_LCL349_240_1').style.display = "none";</script><li class="note" id="note_LCL349_240_2"><a class="footnoteCrossrefLink" href="#target_note_LCL349_240_2" title="Click to highlight in text"><sup class="lineRef">2</sup>eam <span class="italic">Turnebus</span>: neque eam <span class="italic">codd.</span></a></li><script type="text/javascript">document.getElementById('note_LCL349_240_2').style.display = "none";</script></ul></section></notes></section>