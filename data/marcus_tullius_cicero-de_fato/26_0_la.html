<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

est, quoniam utrique patefacta atque explicata sententia sua ad eumdem exitum veniant, verbis eos, <span class="br"></span><span class="lineNumber">45</span><span class="br"></span> non re dissidere. Omninoque cum haec sit distinctio, ut quibusdam in rebus vere dici possit cum hae causae antegressae sint non esse in nostra potestate quin illa eveniant quorum causae fuerint, quibusdam autem in rebus causis antegressis in nostra tamen esse potestate ut illud<a class="footnoteLink" href="#note_LCL349_242_1" id="target_note_LCL349_242_1"><sup>1</sup></a> aliter eveniat, hanc distinctionem utrique approbant; sed alteri censent quibus in rebus cum causae antecesserint non<a class="footnoteLink" href="#note_LCL349_242_2" id="target_note_LCL349_242_2"><sup>2</sup></a> sit in nostra potestate ut aliter illa eveniant, illas fato fieri, quae autem in nostra potestate sint, ab his fatum abesse. . . .</p>
</section>
<section class="div2">
<p><span class="br"></span><span class="lineNumber">46</span><span class="br"></span>XX. Hoc modo hanc causam disceptari oportet, non ab atomis errantibus et de via declinantibus praesidium petere. ‘Declinat,’ inquit, ‘atomus.’ Primum cur? aliam enim quandam vim motus habebunt a Democrito impulsionis quam plagam ille appellat, a te, Epicure, gravitatis et ponderis. Quae ergo nova causa in natura est quae declinet atomum (aut num sortiuntur inter se quae declinet, quae non?) aut cur minimo declinent intervallo, maiore non, aut cur declinent uno minimo, non declinent duobus aut <span class="br"></span><span class="lineNumber">47</span><span class="br"></span> tribus? Optare hoc quidem est, non disputare. Nam neque extrinsecus impulsam atomum loco moveri et declinare dicis, neque in illo inani per quod


</p></section><notes><section class="footnotes"><ul><li class="note" id="note_LCL349_242_1"><a class="footnoteCrossrefLink" href="#target_note_LCL349_242_1" title="Click to highlight in text"><sup class="lineRef">1</sup>illud: aliud <span class="italic">codd. plurimi.</span></a></li><script type="text/javascript">document.getElementById('note_LCL349_242_1').style.display = "none";</script><li class="note" id="note_LCL349_242_2"><a class="footnoteCrossrefLink" href="#target_note_LCL349_242_2" title="Click to highlight in text"><sup class="lineRef">2</sup>non <span class="italic">Creuzer</span>: ita ut non <span class="italic">codd.</span></a></li><script type="text/javascript">document.getElementById('note_LCL349_242_2').style.display = "none";</script></ul></section></notes></section>