<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

feratur atomus quidquam fuisse causae cur ea non e regione ferretur, nec in ipsa atomo mutationis aliquid factum esse<a class="footnoteLink" href="#note_LCL349_244_1" id="target_note_LCL349_244_1"><sup>1</sup></a> quam ob rem naturalem sui ponderis motum non teneret. Ita cum attulisset nullam causam quae istam declinationem efficeret, tamen aliquid sibi dicere videtur cum id dicat quod omnium mentes <span class="br"></span><span class="lineNumber">48</span><span class="br"></span> aspernentur ac respuant. Nec vero quisquam magis confirmasse<a class="footnoteLink" href="#note_LCL349_244_2" id="target_note_LCL349_244_2"><sup>2</sup></a> mihi videtur non modo fatum verum etiam necessitatem et vim omnium rerum sustulisseque motus animi voluntarios, quam hic qui aliter obsistere fato fatetur se non potuisse nisi ad has commenticias declinationes confugisset. Nam ut essent atomi, quas quidem esse mihi probari nullo modo potest, tamen declinationes istae numquam explicarentur; nam si atomis ut gravitate ferantur tributum est necessitate naturae, quod omne pondus nulla re impediente moveatur et feratur necesse est, illud quoque necesse est, declinare, quibusdam atomis, vel si volunt omnibus, naturaliter?<a class="footnoteLink" href="#note_LCL349_244_3" id="target_note_LCL349_244_3"><sup>3</sup></a> . . .</p>
</section>
<notes><section class="footnotes"><ul><li class="note" id="note_LCL349_244_1"><a class="footnoteCrossrefLink" href="#target_note_LCL349_244_1" title="Click to highlight in text"><sup class="lineRef">1</sup><span class="italic">Davisius</span>: est.</a></li><script type="text/javascript">document.getElementById('note_LCL349_244_1').style.display = "none";</script><li class="note" id="note_LCL349_244_2"><a class="footnoteCrossrefLink" href="#target_note_LCL349_244_2" title="Click to highlight in text"><sup class="lineRef">2</sup><span class="italic">Rackham</span>: confirmare <span class="italic">codd.</span></a></li><script type="text/javascript">document.getElementById('note_LCL349_244_2').style.display = "none";</script><li class="note" id="note_LCL349_244_3"><a class="footnoteCrossrefLink" href="#target_note_LCL349_244_3" title="Click to highlight in text"><sup class="lineRef">3</sup><span class="italic">punctum Rackham.</span></a></li><script type="text/javascript">document.getElementById('note_LCL349_244_3').style.display = "none";</script></ul></section></notes></section>