<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

nec veras nec falsas esse dicunt, aut, cum id pudet, illud tamen dicunt, quod est impudentius, veras esse ex contrariis disiunctiones, sed quae in his enuntiata <span class="br"></span><span class="lineNumber">38</span><span class="br"></span> sint,<a class="footnoteLink" href="#note_LCL349_234_1" id="target_note_LCL349_234_1"><sup>1</sup></a> eorum neutrum esse verum. O admirabilem licentiam et miserabilem inscientiam disserendi! Si enim aliquid in eloquendo nec verum nec falsum est, certe id verum non est; quod autem verum non est, qui potest non falsum esse? aut quod falsum non est, qui potest non verum esse? Tenebitur igitur<a class="footnoteLink" href="#note_LCL349_234_2" id="target_note_LCL349_234_2"><sup>2</sup></a> id quod a Chrysippo defenditur, omnem enuntiationem aut veram aut falsam esse; ratio ipsa coget et ex aeternitate quaedam esse vera et ea non esse nexa causis aeternis et a fati necessitate esse libera.</p>
</section>
<section class="div2">
<p><span class="br"></span><span class="lineNumber">39</span><span class="br"></span>XVII. Ac mihi quidem videtur, cum duae sententiae fuissent veterum philosophorum, una eorum qui censerent omnia ita fato fieri ut id fatum vim necessitatis afferret, in qua sententia Democritus, Heraclitus, Empedocles, Aristoteles fuit, altera eorum quibus viderentur sine ullo fato esse animorum motus voluntarii, Chrysippus tamquam arbiter honorarius medium ferire voluisse,â€”sed applicat se ad eos potius qui necessitate motus animos<a class="footnoteLink" href="#note_LCL349_234_3" id="target_note_LCL349_234_3"><sup>3</sup></a> liberatos volunt; dum autem verbis utitur suis, delabitur in eas difficultates <span class="br"></span><span class="lineNumber">40</span><span class="br"></span> ut necessitatem fati confirmet invitus. Atque hoc, si placet, quale sit videamus in assensionibus, quas



</p></section><notes><section class="footnotes"><ul><li class="note" id="note_LCL349_234_1"><a class="footnoteCrossrefLink" href="#target_note_LCL349_234_1" title="Click to highlight in text"><sup class="lineRef">1</sup><span class="italic">Rackham</span>: essent <span class="italic">codd.</span> </a></li><script type="text/javascript">document.getElementById('note_LCL349_234_1').style.display = "none";</script><li class="note" id="note_LCL349_234_2"><a class="footnoteCrossrefLink" href="#target_note_LCL349_234_2" title="Click to highlight in text"><sup class="lineRef">2</sup>igitur <span class="italic">addit Lambinus</span> (ergo <span class="italic">Davisius).</span></a></li><script type="text/javascript">document.getElementById('note_LCL349_234_2').style.display = "none";</script><li class="note" id="note_LCL349_234_3"><a class="footnoteCrossrefLink" href="#target_note_LCL349_234_3" title="Click to highlight in text"><sup class="lineRef">3</sup>animorum <span class="italic">Davisius.</span></a></li><script type="text/javascript">document.getElementById('note_LCL349_234_3').style.display = "none";</script></ul></section></notes></section>