<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

dicas esse necessarium est<a class="footnoteLink" href="#note_LCL349_208_1" id="target_note_LCL349_208_1"><sup>1</sup></a>; quae est tota Diodori <span class="br"></span><span class="lineNumber">14</span><span class="br"></span> vobis inimica sententia. Etenim si illud vere conectitur, ‘Si oriente Canicula natus es, in mari non morieris,’ primumque quod est<a class="footnoteLink" href="#note_LCL349_208_2" id="target_note_LCL349_208_2"><sup>2</sup></a> in conexo, ‘Natus es oriente Canicula,’ necessarium est (omnia enim vera in praeteritis necessaria sunt, ut Chrysippo placet dissentienti a magistro Cleanthe, quia sunt immutabilia nec in falsum e vero praeterita possunt convertere<a class="footnoteLink" href="#note_LCL349_208_3" id="target_note_LCL349_208_3"><sup>3</sup></a>)—si igitur quod primum in conexo est necessarium est, fit etiam quod sequitur necessarium. Quamquam hoc Chrysippo non videtur valere in omnibus; sed tamen si naturalis est causa cur in mari Fabius non moriatur, in mari Fabius mori non potest.</p>
</section>
<section class="div2">
<p><span class="br"></span><span class="lineNumber">15</span><span class="br"></span>VIII. Hoc loco Chrysippus aestuans falli sperat Chaldaeos ceterosque divinos, neque eos usuros esse coniunctionibus ut ita sua percepta pronuntient, ‘Si quis natus est oriente Canicula, is in mari non morietur,’ sed potius ita dicant, ‘Non et natus est quis oriente Canicula et is in mari morietur.’ O licentiam iocularem! ne ipse incidat in Diodorum, docet Chaldaeos quo pacto eos exponere percepta oporteat. Quaero enim, si Chaldaei ita loquantur ut negationes infinitarum coniunctionum potius quam infinita conexa ponant, cur idem medici, cur geometrae, cur reliqui facere non possint? Medicus in



</p></section><notes><section class="footnotes"><ul><li class="note" id="note_LCL349_208_1"><a class="footnoteCrossrefLink" href="#target_note_LCL349_208_1" title="Click to highlight in text"><sup class="lineRef">1</sup>est <span class="italic">add. Rackham.</span></a></li><script type="text/javascript">document.getElementById('note_LCL349_208_1').style.display = "none";</script><li class="note" id="note_LCL349_208_2"><a class="footnoteCrossrefLink" href="#target_note_LCL349_208_2" title="Click to highlight in text"><sup class="lineRef">2</sup>est <span class="italic">add. Moser.</span></a></li><script type="text/javascript">document.getElementById('note_LCL349_208_2').style.display = "none";</script><li class="note" id="note_LCL349_208_3"><a class="footnoteCrossrefLink" href="#target_note_LCL349_208_3" title="Click to highlight in text"><sup class="lineRef">3</sup><span class="italic">v.l.</span> converti.</a></li><script type="text/javascript">document.getElementById('note_LCL349_208_3').style.display = "none";</script></ul></section></notes></section>