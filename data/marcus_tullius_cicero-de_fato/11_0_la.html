<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

fieri possit, id aut esse iam aut futurum esse, nec magis commutari ex veris in falsa ea posse quae futura sint quam ea quae facta sint; sed in factis immutabilitatem apparere, in futuris quibusdam, quia non appareat,<a class="footnoteLink" href="#note_LCL349_212_1" id="target_note_LCL349_212_1"><sup>1</sup></a> ne inesse quidem videri, ut in eo qui mortifero morbo urgeatur verum sit ‘Hic morietur hoc morbo,’ at hoc idem si vere dicatur in eo in quo vis morbi tanta non appareat, nihilo minus futurum sit. Ita fit ut commutatio ex vero in falsum ne in futuro quidem ulla fieri possit. Nam ‘Morietur Scipio ‘talem vim habet ut, quamquam de futuro dicitur, tamen id non possit convertere<a class="footnoteLink" href="#note_LCL349_212_2" id="target_note_LCL349_212_2"><sup>2</sup></a> in falsum; <span class="br"></span><span class="lineNumber">18</span><span class="br"></span> de homine enim dicitur, cui necesse est mori. Sic si diceretur, ‘Morietur noctu in cubiculo suo Scipio vi oppressus,’ vere diceretur, id enim fore diceretur quod esset futurum, futurum autem fuisse ex eo quia factum est intellegi debet. Nec magis erat verum ‘Morietur Scipio’ quam ‘Morietur illo modo,’ nec magis<a class="footnoteLink" href="#note_LCL349_212_3" id="target_note_LCL349_212_3"><sup>3</sup></a> necesse mori Scipionem quam illo modo mori, nec magis immutabile ex vero in falsum ‘Necatus est Scipio’ quam ‘Necabitur Scipio’; nec, cum haec ita sint, est causa cur Epicurus fatum extimescat et ab atomis petat praesidium easque de





</p></section><notes><section class="footnotes"><ul><li class="note" id="note_LCL349_212_1"><a class="footnoteCrossrefLink" href="#target_note_LCL349_212_1" title="Click to highlight in text"><sup class="lineRef">1</sup><span class="italic">edd.</span>: appareret <span class="italic">codd.</span></a></li><script type="text/javascript">document.getElementById('note_LCL349_212_1').style.display = "none";</script><li class="note" id="note_LCL349_212_2"><a class="footnoteCrossrefLink" href="#target_note_LCL349_212_2" title="Click to highlight in text"><sup class="lineRef">2</sup><span class="italic">v.l.</span> converti.</a></li><script type="text/javascript">document.getElementById('note_LCL349_212_2').style.display = "none";</script><li class="note" id="note_LCL349_212_3"><a class="footnoteCrossrefLink" href="#target_note_LCL349_212_3" title="Click to highlight in text"><sup class="lineRef">3</sup><span class="italic">Ramus</span>: minus.</a></li><script type="text/javascript">document.getElementById('note_LCL349_212_3').style.display = "none";</script></ul></section></notes></section>