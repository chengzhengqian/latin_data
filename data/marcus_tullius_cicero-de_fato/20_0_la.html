<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

causa et Stoicorum; hi enim urgentur angustius, <span class="br"></span><span class="lineNumber">34</span><span class="br"></span> illorum ratio soluta ac libera est. Quodsi concedatur nihil posse evenire nisi causa antecedente, quid proficiatur si ea causa non ex aeternis causis apta dicatur?<a class="footnoteLink" href="#note_LCL349_230_1" id="target_note_LCL349_230_1"><sup>1</sup></a> Causa autem ea est quae id efficit cuius est causa, ut vulnus mortis, cruditas morbi, ignis ardoris. Itaque non sic causa intellegi debet ut quod cuique antecedat id ei causa sit, sed quod cuique efficienter antecedat, nec quod in campum descenderim id fuisse causae cur pila luderem, nec Hecubam causam interitus fuisse Troianis quod Alexandrum genuerit, nec Tyndareum Agamemnoni quod Clytaemnestram. Hoc enim modo viator quoque bene vestitus causa <span class="br"></span><span class="lineNumber">35</span><span class="br"></span> grassatori fuisse dicetur cur ab eo spoliaretur. Ex hoc genere illud est Ennii,</p>
<blockquote><p>
<span class="line">utinam ne in nemore Pelio securibus</span><span class="linebreak"></span>
<span class="line">caesae accidissent abiegnae ad terram trabes!</span><span class="linebreak"></span>
</p></blockquote>
<p>Licuit vel altius, ‘Utinam ne in Pelio nata ulla umquam esset arbor!’ etiam supra, ‘Utinam ne esset mons ullus Pelius!’ similiterque superiora repetentem regredi infinite licet.</p>
<blockquote><p>
<span class="line">Neve inde navis inchoandi exordium</span><span class="linebreak"></span>
<span class="line">cepisset.</span><span class="linebreak"></span>
</p></blockquote>
<p>Quorsum haec praeterita? quia sequitur illud,</p>
</section><notes><section class="footnotes"><ul><li class="note" id="note_LCL349_230_1"><a class="footnoteCrossrefLink" href="#target_note_LCL349_230_1" title="Click to highlight in text"><sup class="lineRef">1</sup><span class="italic">v.l.</span> ducatur.</a></li><script type="text/javascript">document.getElementById('note_LCL349_230_1').style.display = "none";</script></ul></section></notes></section>