<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ea quae causas cur futura sint non habent; habeant igitur causas necesse est ea quae vera sunt; ita cum evenerint, fato evenerint.</p>
</section>
<section class="div2">
<p>XII. Confectum negotium, siquidem tibi concedendum est aut fato omnia fieri <span class="br"></span><span class="lineNumber">27</span><span class="br"></span> aut quidquam posse fieri sine causa. An aliter haec enuntiatio vera esse potest,<a class="footnoteLink" href="#note_LCL349_222_1" id="target_note_LCL349_222_1"><sup>1</sup></a> ‘Capiet Numantiam Scipio,’ nisi ex aeternitate causa causam serens hoc erit effectura? an hoc falsum potuisset esse si esset sexcentis saeculis ante dictum? Et si tum non esset vera haec enuntiatio, ‘Capiet Numantiam Scipio,’ ne illa quidem eversa vera est haec enuntiatio, ‘Cepit Numantiam Scipio.’ Potest igitur quicquam factum esse quod non verum fuerit futurum esse? Nam ut praeterita ea vera dicimus quorum superiore tempore vera fuerit instantia, sic futura quorum consequenti tempore vera erit instantia, ea vera dicemus. <span class="br"></span><span class="lineNumber">28</span><span class="br"></span> Nec si omne enuntiatum aut verum aut falsum est, sequitur ilico esse causas immutabiles, easque aeternas, quae prohibeant quidquam secus cadere atque casurum sit. Fortuitae sunt causae quae efficiant, ut vere dicantur quae ita dicentur, ‘Veniet in senatum Cato,’ non inclusae in rerum natura atque mundo; et tamen tam est immutabile venturum, cum est verum, quam venisse (nec ob eam causam fatum aut necessitas extimescenda est); etenim erit confiteri necesse ‘Si haec enuntiatio, “Veniet in Tusculanum

</p></section><notes><section class="footnotes"><ul><li class="note" id="note_LCL349_222_1"><a class="footnoteCrossrefLink" href="#target_note_LCL349_222_1" title="Click to highlight in text"><sup class="lineRef">1</sup>potest <span class="italic">Rackham</span>: non potest <span class="italic">codd.</span></a></li><script type="text/javascript">document.getElementById('note_LCL349_222_1').style.display = "none";</script></ul></section></notes></section>