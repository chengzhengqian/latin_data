<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

gratia dimittamus, ad Chrysippi laqueos revertamur. Cui quidem primum de ipsa rerum contagione respondeamus, reliqua postea persequemur. Inter locorum naturas quantum intersit videmus: alios esse salubres, alios pestilentes, in aliis esse pituitosos et quasi redundantes, in aliis exsiccatos atque aridos; multaque sunt alia quae inter locum et locum plurimum differant. Athenis tenue caelum, ex quo etiam<a class="footnoteLink" href="#note_LCL349_200_1" id="target_note_LCL349_200_1"><sup>1</sup></a> acutiores putantur Attici, crassum Thebis, itaque pingues Thebani et valentes. Tamen neque illud tenue caelum efficiet ut aut Zenonem quis aut Arcesilam aut Theophrastum audiat, neque crassum <span class="br"></span><span class="lineNumber">8</span><span class="br"></span> ut Nemea<a class="footnoteLink" href="#note_LCL349_200_2" id="target_note_LCL349_200_2"><sup>2</sup></a> potius quam Isthmo<a class="footnoteLink" href="#note_LCL349_200_3" id="target_note_LCL349_200_3"><sup>3</sup></a> victoriam petat. Diiunge<a class="footnoteLink" href="#note_LCL349_200_4" id="target_note_LCL349_200_4"><sup>4</sup></a> longius: quid enim loci natura afferre potest ut in porticu Pompeii potius quam in campo ambulemus? tecum quam cum alio? Idibus potius quam Kalendis? Ut igitur ad quasdam res natura loci pertinet aliquid, ad quasdam autem nihil, sic affectio astrorum valeat si vis ad quasdam res, ad omnes certe non valebit. At enim quoniam in naturis hominum dissimilitudines sunt, ut alios dulcia alios subamara delectent, alii libidinosi alii iracundi aut crudeles aut superbi sint, alii a<a class="footnoteLink" href="#note_LCL349_200_5" id="target_note_LCL349_200_5"><sup>5</sup></a> talibus vitiis abhorreant,â€”quoniam igitur, inquit, tantum natura a







</p></section><notes><section class="footnotes"><ul><li class="note" id="note_LCL349_200_1"><a class="footnoteCrossrefLink" href="#target_note_LCL349_200_1" title="Click to highlight in text"><sup class="lineRef">1</sup>etiam <span class="italic">: v.l.</span> omnes.</a></li><script type="text/javascript">document.getElementById('note_LCL349_200_1').style.display = "none";</script><li class="note" id="note_LCL349_200_2"><a class="footnoteCrossrefLink" href="#target_note_LCL349_200_2" title="Click to highlight in text"><sup class="lineRef">2</sup>Nemeae <span class="italic">? Rackham.</span></a></li><script type="text/javascript">document.getElementById('note_LCL349_200_2').style.display = "none";</script><li class="note" id="note_LCL349_200_3"><a class="footnoteCrossrefLink" href="#target_note_LCL349_200_3" title="Click to highlight in text"><sup class="lineRef">3</sup>in Isthmo <span class="italic">? Rackham.</span></a></li><script type="text/javascript">document.getElementById('note_LCL349_200_3').style.display = "none";</script><li class="note" id="note_LCL349_200_4"><a class="footnoteCrossrefLink" href="#target_note_LCL349_200_4" title="Click to highlight in text"><sup class="lineRef">4</sup>diiungo <span class="italic">cod. unus.</span></a></li><script type="text/javascript">document.getElementById('note_LCL349_200_4').style.display = "none";</script><li class="note" id="note_LCL349_200_5"><a class="footnoteCrossrefLink" href="#target_note_LCL349_200_5" title="Click to highlight in text"><sup class="lineRef">5</sup>a <span class="italic">addidit Lambinus.</span></a></li><script type="text/javascript">document.getElementById('note_LCL349_200_5').style.display = "none";</script></ul></section></notes></section>