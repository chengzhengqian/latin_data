<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

igitur consuetudine sermonis abutimur cum ita dicimus, velle aliquid quempiam aut nolle sine causa; ita enim dicimus sine causa ut dicamus sine externa et antecedente causa, non sine aliqua. Ut cum vas inane dicimus, non ita loquimur ut physici, quibus inane esse nihil placet, sed ita ut verbi causa sine aqua, sine vino, sine oleo vas esse dicamus, sic, cum sine causa animum moveri dicimus, sine antecedente et externa causa moveri, non omnino sine causa dicimus. De ipsa atomo dici potest, cum per inane moveatur gravitate et pondere, sine causa moveri, quia null, <span class="br"></span><span class="lineNumber">25</span><span class="br"></span> causa accedat extrinsecus; rursus autem, ne omnes a physicis<a class="footnoteLink" href="#note_LCL349_220_1" id="target_note_LCL349_220_1"><sup>1</sup></a> irrideamur si dicamus quidquam fieri sine causa, distinguendum est et ita dicendum, ipsius individui hanc esse naturam ut pondere et gravitate moveatur, eamque ipsam esse causam cur ita feratur. Similiter ad animorum motus voluntarios non est requirenda externa causa; motus enim voluntarius eam naturam in se ipse continet ut sit in nostra potestate nobisque pareat, nec id sine causa, eius <span class="br"></span><span class="lineNumber">26</span><span class="br"></span> enim rei causa ipsa natura est. Quod cum ita sit, quid est cur non omnis pronuntiatio aut vera aut falsa sit, nisi concesserimus fato fieri quaecumque fiant? Quia futura vera, inquit, non possunt esse

</p></section><notes><section class="footnotes"><ul><li class="note" id="note_LCL349_220_1"><a class="footnoteCrossrefLink" href="#target_note_LCL349_220_1" title="Click to highlight in text"><sup class="lineRef">1</sup>a physicis <span class="italic">edd.</span>: physici <span class="italic">codd.</span> (homines <span class="italic">vel</span> omnibus a <span class="italic">pro</span> omnes <span class="italic">edd.,</span> omnes physici rideant nos <span class="italic">MÃ¼ller).</span></a></li><script type="text/javascript">document.getElementById('note_LCL349_220_1').style.display = "none";</script></ul></section></notes></section>