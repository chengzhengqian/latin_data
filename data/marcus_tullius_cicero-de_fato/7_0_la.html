<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

vultu fronte pernoscere? stupidum esse Socratem dixit et bardum quod iugula concava non haberet—obstructas eas partes et obturatas esse dicebat; addidit etiam mulierosum, in quo Alcibiades cachinnum <span class="br"></span><span class="lineNumber">11</span><span class="br"></span> dicitur sustulisse. Sed haec ex naturalibus causis vitia nasci possunt, exstirpari autem et funditus tolli, ut is ipse qui ad ea propensus fuerit a tantis vitiis avocetur, non est positum in naturalibus causis, sed in voluntate studio disciplina; quae tollentur<a class="footnoteLink" href="#note_LCL349_204_1" id="target_note_LCL349_204_1"><sup>1</sup></a> omnia si vis et natura fati ex divinationis ratione firmabitur.</p>
</section>
<section class="div2">
<p>VI. Etenim si est divinatio, qualibusnam a perceptis artis proficiscitur (‘percepta’ appello quae dicuntur Graece θ∊ωρήματα.)? Non enim credo nullo percepto aut ceteros artifices versari in suo munere aut eos qui divinatione utantur futura praedicere. <span class="br"></span><span class="lineNumber">12</span><span class="br"></span> Sunt igitur astrologorum percepta huiusmodi: ‘Si quis (verbi causa) oriente Canicula natus est, is in mari non morietur.’ Vigila, Chrysippe, ne tuam causam, in qua tibi cum Diodoro valente dialectico magna luctatio est, deseras. Si enim est verum quod ita conectitur, ‘Si quis oriente Canicula natus est, in




</p></section><notes><section class="footnotes"><ul><li class="note" id="note_LCL349_204_1"><a class="footnoteCrossrefLink" href="#target_note_LCL349_204_1" title="Click to highlight in text"><sup class="lineRef">1</sup><span class="italic">Rackham</span>: tolluntur <span class="italic">codd.</span></a></li><script type="text/javascript">document.getElementById('note_LCL349_204_1').style.display = "none";</script></ul></section></notes></section>