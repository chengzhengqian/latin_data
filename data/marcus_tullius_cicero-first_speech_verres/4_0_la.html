<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

obii ut omnium populorum privatorumque litteras iniuriasque cognoscerem: ut perspicuum cuivis esse posset hominem ab isto quaesitum esse, non qui reum suum adduceret, sed qui meum tempus obsideret.</p>
</section>
<section class="div2">
<span class="br"></span><span class="lineNumber">7</span><span class="br"></span><p>III. Nunc homo audacissimus atque amentissimus hoc cogitat. Intellegit me ita paratum atque instructum
in iudicium venire ut non modo in auribus vestris, sed in oculis omnium, sua furta atque flagitia defixurus sim. Videt senatores multos esse testes audaciae suae, videt multos equites Romanos; frequentes praeterea cives atque socios, quibus ipse insignes iniurias fecerit; videt etiam tot tam graves ab amicissimis civitatibus legationes cum
<span class="br"></span><span class="lineNumber">8</span><span class="br"></span>publicis auctoritatibus convenisse. Quae cum ita sint, usque eo de omnibus bonis male existimat, usque eo senatoria iudicia perdita profligataque esse arbitratur, ut hoc palam dictitet, non sine causa se cupidum pecuniae fuisse, quoniam in pecunia tantum praesidium experiatur esse: sese, id quod difficillimum fuerit, tempus ipsum emisse iudicii sui, quo cetera facilius emere postea posset; ut, quoniam criminum vim subterfugere nullo modo poterat, procellam
<span class="br"></span><span class="lineNumber">9</span><span class="br"></span>temporis devitaret. Quodsi non modo in causa, verum in aliquo honesto praesidio aut in alicuius eloquentia aut gratia, spem aliquam collocasset,


</p></section><notes></notes></section>