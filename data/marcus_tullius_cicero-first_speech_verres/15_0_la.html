<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

graviter tulit, sed etiam in medium protulit. Hunc iudicem ex Kalendis Ianuariis non habebimus;
<span class="br"></span><span class="lineNumber">30</span><span class="br"></span>Q. Manlium et Q. Cornificium, duos severissimos atque integerrimos iudices, quod tribuni plebis tum erunt, iudices non habebimus; P. Sulpicius, iudex tristis et integer, magistratum ineat necesse est Nonis Decembribus; M. Crepereius, ex acerrima illa equestri familia et disciplina, L. Cassius, ex familia cum ad ceteras res tum ad iudicandum severissima,
Cn. Tremellius, homo summa religione et diligentia, tres hi homines veteres tribuni militares sunt designati; ex Kalendis Ianuariis non iudicabunt. Subsortiemur etiam in M. Metelli locum, quoniam is huic ipsi quaestioni praefuturus est. Ita secundum Kalendas Ianuarias, et praetore et prope toto consilio
commutato, magnas accusatoris minas magnamque
iudicii exspectationem ad nostrum arbitrium libidinemque
<span class="br"></span><span class="lineNumber">31</span><span class="br"></span>eludemus. Nonae sunt hodie Sextiles; hora octava convenire coepistis; hunc diem iam ne numerant
quidem. Decem dies sunt ante ludos votivos quos Cn. Pompeius facturus est; hi ludi dies quindecim
auferent; deinde continuo Romani consequentur.
Ita prope <span class="sc">xl.</span> diebus interpositis tum denique
se ad ea quae a nobis dicta erunt responsuros esse arbitrantur; deinde se ducturos et dicendo et


</p></section><notes><section class="footnotes"><ul><li class="note" id="note_LCL221_96_a"><a class="footnoteCrossrefLink" href="#target_note_LCL221_96_a" title="Click to highlight in text"><sup class="lineRef">a</sup>A majority of the <span class="italic">iudices</span>, bribed by Aulus Cluentius the prosecutor, found his stepfather Oppianicus guilty of attempted poisoning.</a></li><script type="text/javascript">document.getElementById('note_LCL221_96_a').style.display = "none";</script></ul></section></notes></section>