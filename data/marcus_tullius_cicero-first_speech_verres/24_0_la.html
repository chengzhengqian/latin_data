<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

investigare et consequi possim; ita res a me agetur ut in eorum consiliis omnibus non modo aures hominum,<a class="footnoteLink" href="#note_LCL221_114_1" id="target_note_LCL221_114_1"><sup>1</sup></a> sed etiam oculi populi Romani interesse videantur.</p>
<span class="br"></span><span class="lineNumber">49</span><span class="br"></span><p>Vos aliquot iam per annos conceptam huic ordini turpitudinem atque infamiam delere ac tollere potestis. Constat inter omnes, post haec constituta iudicia quibus nunc utimur, nullum hoc splendore atque hac dignitate consilium fuisse. Hic si quid erit offensum, omnes homines non iam ex eodem ordine alios magis idoneos, quod fieri non potest, sed alium omnino ordinem ad res iudicandas quaerendum
<span class="br"></span><span class="lineNumber">50</span><span class="br"></span>arbitrabuntur.</p>
</section>
<section class="div2">
<p>XVII. Quapropter primum ab dis immortalibus, quod sperare mihi videor, hoc idem, iudices, opto, ut in hoc iudicio nemo improbus praeter eum qui iampridem inventus est reperiatur; deinde, si plures improbi fuerint, hoc vobis, hoc populo Romano,
iudices, confirmo, vitam mehercule mihi prius quam vim perseverantiamque ad illorum improbitatem
persequendam defuturam.</p>
<span class="br"></span><span class="lineNumber">51</span><span class="br"></span><p>Verum quod ego laboribus periculis inimicitiisque meis tum cum admissum erit dedecus severe me persecuturum esse polliceor, id ne accidat, tu tua sapientia, auctoritate, diligentia, M’. Glabrio, potes providere. Suscipe causam iudiciorum; suscipe causam severitatis, integritatis, fidei, religionis: suscipe
causam senatus, ut is hoc iudicio probatus cum


</p></section><notes><section class="footnotes"><ul><li class="note" id="note_LCL221_114_1"><a class="footnoteCrossrefLink" href="#target_note_LCL221_114_1" title="Click to highlight in text"><sup class="lineRef">1</sup>hominum <span class="italic"><span class="sc">mss</span></span>.: <span class="italic">Peterson emends to</span> omnium; <span class="italic">needlessly,
for</span> hominum <span class="italic">need not be stressed, nor regarded as antithetical to</span> populi Romani; <span class="italic">and improbably—can</span> omnium <span class="italic">possibly mean</span> “<span class="italic">all of</span> you”?</a></li><script type="text/javascript">document.getElementById('note_LCL221_114_1').style.display = "none";</script></ul></section></notes></section>