<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">23</span><span class="br"></span>Ex quibus quidam, qui se omnia mea causa debere arbitrabatur, eadem illa nocte ad me venit; demonstrat,
qua iste oratione usus esset; commemorasse istum quam liberaliter eos tractasset, et iam antea cum ipse praeturam petisset, et proxumis consularibus
praetoriisque comitiis: deinde continuo esse pollicitum quantam vellent pecuniam si me aedilitate deiecissent. Hic alios negasse audere, alios respondisse
non putare id perfici posse; inventum tamen esse fortem amicum ex eadem familia, Q. Verrem Romilia, ex optima divisorum disciplina, patris istius discipulum atque amicum, qui HS quingentis millibus
depositis id se perfecturum polliceretur; et fuisse tamen nonnullos qui se una facturos esse dicerent.
Quae cum ita essent, sane benivolo animo me ut magno opere caverem praemonebat.</p>
</section>
<section class="div2">
<span class="br"></span><span class="lineNumber">24</span><span class="br"></span><p>IX. Sollicitabar rebus maximis uno atque eo perexiguo
tempore. Urgebant comitia, et in his ipsis oppugnabar grandi pecunia: instabat iudicium; ei quoque negotio fisci Sicilienses minabantur. Agere quae ad iudicium pertinebant libere comitiorum metu
deterrebar; petitioni toto animo servire propter iudicium non licebat; minari demque divisoribus ratio non erat, propterea quod eos intellegere videbam
me hoc iudicio districtum atque obligatum
<span class="br"></span><span class="lineNumber">25</span><span class="br"></span>futurum. Atque hoc ipso tempore Siculis denuntiatum
esse audio primum ab Hortensio domum ad illum


</p></section><notes></notes></section>