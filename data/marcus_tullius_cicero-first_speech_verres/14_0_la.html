<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

designatus Siculos; veniunt nonnulli, propterea quod L. Metellus esset praetor in Sicilia. Cum iis ita loquitur: se consulem esse; fratrem suum alterum Siciliam provinciam obtinere, alterum esse quaesiturum
de pecuniis repetundis; Verri ne noceri possit
<span class="br"></span><span class="lineNumber">28</span><span class="br"></span>multis rationibus esse provisum.</p>
</section>
<section class="div2">
<p>X. Quid est, quaeso, Metelle, iudicium corrumpere, si hoc non est, testes, praesertim Siculos, timidos homines et adflictos, non solum auctoritate deterrere, sed etiam consulari metu et duorum praetorum potestate? Quid faceres pro homine innocente et propinquo, cum propter hominem perditissimum atque alienissimum de officio ac dignitate decedis, et committis ut quod ille dictitat alicui qui te ignorat verum esse videatur?
<span class="br"></span><span class="lineNumber">29</span><span class="br"></span>Nam hoc Verrem dicere aiebant, te non fato, ut ceteros ex vestra familia, sed opera sua, consulem factum.—Duo igitur consules et quaesitor erunt ex illius voluntate. “Non solum effugiemus” inquit “hominem in quaerendo nimium diligentem, nimium servientem populi existimationi, M’. Glabrionem; accedet nobis etiam illud. Iudex est M. Caesonius, collega nostri accusatoris, homo in rebus iudicandis spectatus et cognitus, quem minime expediat esse in eo consilio quod conemur aliqua ratione corrumpere, propterea quod iam antea, cum iudex in Iuniano consilio fuisset, turpissimum illud facinus non solum



</p></section><notes></notes></section>