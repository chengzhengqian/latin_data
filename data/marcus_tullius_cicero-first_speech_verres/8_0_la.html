<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

integras ab istius petulantia conservare non licitum
<span class="br"></span><span class="lineNumber">15</span><span class="br"></span>est. At enim haec ita commissa sunt ab isto ut non cognita sint ab omnibus. Hominem esse arbitror neminem, qui nomen istius audierit, quin facta quoque eius nefaria commemorare possit; ut mihi magis timendum sit ne multa crimina praetermittere quam ne qua in istum fingere existimer. Neque enim mihi videtur haec multitudo, quae ad audiendum convenit, cognoscere ex me causam voluisse, sed ea quae scit mecum recognoscere.</p>
</section>
<section class="div2">
<p>VI. Quae cum ita sint, iste homo amens ac perditus
alia mecum ratione pugnat. Non id agit, ut alicuius eloquentiam mihi opponat; non gratia, non auctoritate cuiusquam, non potentia nititur. Simulat his se rebus confidere; sed video quid agat, neque enim agit occultissime. Proponit inania mihi nobilitatis,
hoc est hominum arrogantium, nominaâ€”qui non tam me impediunt quod nobiles sunt quam adiuvant
quod noti sunt; simulat se eorum praesidio confidere, cum interea aliud quiddam iam diu machinetur.
<span class="br"></span><span class="lineNumber">16 </span><span class="br"></span>Quam spem nunc habeat in manibus et quid moliatur breviter iam, iudices, vobis exponam: sed prius ut ab initio res ab eo constituta sit, quaeso, cognoscite.</p>
<p>Ut primum e provincia rediit, redemptio est huius iudicii facta grandi pecunia. Mansit in condicione atque pacto usque ad eum finem dum iudices reiecti


</p></section><notes></notes></section>