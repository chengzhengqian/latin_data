<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

excusando facile ad ludos Victoriae; cum his plebeios esse coniunctos, secundum quos aut nulli aut pauci dies ad agendum futuri sunt. Ita defessa ac refrigerata
accusatione rem integram ad M. Metellum praetorem esse venturam. Quem ego hominem, si eius fidei diffisus essem, iudicem non retinuissem;
<span class="br"></span><span class="lineNumber">32</span><span class="br"></span>nunc tamen eo animo sum ut eo iudice quam praetore hanc rem transigi malim, et iurato suam quam iniurato aliorum tabellas committere.</p>
</section>
<section class="div2">
<p>XI. Nunc ego, iudices, iam vos consulo quid mihi faciendum putetis; id enim consilii mihi profecto taciti dabitis quod egomet mihi necessario capiendum intellego. Si utar ad dicendum meo legitimo tempore, mei laboris industriae diligentiaeque capiam fructum, et ex accusatione perficiam ut nemo umquam post hominum memoriam paratior, vigilantior, compositior ad iudicium venisse videatur. Sed in hac laude industriae meae reus ne elabatur summum periculum est. Quid est igitur quod fieri possit? non obscurum,
<span class="br"></span><span class="lineNumber">33</span><span class="br"></span>opinor, neque absconditum. Fructum istum laudis qui ex perpetua oratione percipi potuit in alia tempora
reservemus: nunc hominem tabulis, testibus,
</p></section><notes></notes></section>