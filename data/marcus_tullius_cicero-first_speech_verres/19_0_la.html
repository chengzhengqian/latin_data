<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

suam professi sunt, abstineant in hoc iudicio
<span class="br"></span><span class="lineNumber">37</span><span class="br"></span>manus animosque ab hoc scelere nefario.</p>
</section>
<section class="div2">
<p>XIII. Erit tum consul Hortensius cum summo imperio et potestate, ego autem aedilis, hoc est, paulo amplius quam privatus: tamen haec huius modi res est quam me acturum esse polliceor, ita populo Romano grata atque iucunda, ut ipse consul in hac causa prae me minus etiam, si fieri possit, quam privatus esse videatur.</p>
<p>Omnia non modo commemorabuntur, sed etiam expositis certis rebus agentur, quae inter decem annos, posteaquam iudicia ad senatum translata sunt, in rebus iudicandis nefarie flagitioseque facta sunt.
<span class="br"></span><span class="lineNumber">38</span><span class="br"></span>Cognoscet ex me populus Romanus quid sit quam ob rem, cum equester ordo iudicaret, annos prope quinquaginta continuos in nullo, iudices,<a class="footnoteLink" href="#note_LCL221_104_1" id="target_note_LCL221_104_1"><sup>1</sup></a> equite Romano iudicante ne tenuissima quidem suspicio acceptae pecuniae ob rem iudicandam constituta sit; quid sit quod, iudiciis ad senatorium ordinem translatis,
sublataque populi Romani in unum quemque vestrum potestate, Q. Calidius damnatus dixerit minoris HS triciens praetorium hominem honeste non posse damnari; quid sit quod, P. Septimio senatore damnato Q. Hortensio praetore de pecuniis repetundis,
lis aestimata sit eo nomine quod ille ob rem
<span class="br"></span><span class="lineNumber">39</span><span class="br"></span>iudicandam pecuniam accepisset; quod in C. Herennio,
quod in C. Popilio, senatoribus, qui ambo peculatus
damnati sunt, quod in M. Atilio, qui de maiestate




</p></section><notes><section class="footnotes"><ul><li class="note" id="note_LCL221_104_1"><a class="footnoteCrossrefLink" href="#target_note_LCL221_104_1" title="Click to highlight in text"><sup class="lineRef">1</sup><span class="italic">The <span class="sc">mss.</span> read</span> continuos nullo iudice equite . . .: <span class="italic">Zumpt proposed</span> in nullo: <span class="italic">Peterson accepts this and changes</span> iudice (<span class="italic">an almost impossible tautology</span>) <span class="italic">to the vocative</span> iudices.</a></li><script type="text/javascript">document.getElementById('note_LCL221_104_1').style.display = "none";</script></ul></section></notes></section>