<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

sunt: posteaquam reiectio iudicum facta est, quod et in sortitione istius spem fortuna populi Romani, et in reiiciendis iudicibus mea diligentia istorum impudentiam vicerat, renuntiata est tota
<span class="br"></span><span class="lineNumber">17</span><span class="br"></span>condicio. Praeclare se res habebat. Libelli nominum
vestrorum consiliique huius in manibus erant omnium; nulla nota, nullus color, nullae sordes videbantur his sententiis adlini posse; cum iste repente ex alacri atque laeto sic erat humilis atque demissus ut non modo populo Romano, sed etiam sibi ipse, condemnatus videretur. Ecce autem repente his diebus paucis, comitiis consularibus factis, eadem illa vetera consilia pecunia maiore repetuntur, eaedemque
vestrae famae fortunisque omnium insidiae per eosdem homines comparantur. Quae res primo, iudices, pertenui nobis argumento indicioque patefacta est: post aperto suspicionis introitu ad omnia intima istorum consilia sine ullo errore pervenimus.</p>
</section>
<section class="div2">
<p><span class="br"></span><span class="lineNumber">18</span><span class="br"></span>VII. Nam ut Hortensius consul designatus domum reducebatur e campo cum maxima frequentia ac multitudine,
fit obviam casu ei multitudini C. Curio; quem ego hominem honoris potius quam contumeliae causa nominatum volo, etenim ea dicam quae ille, si commemorari






</p></section><notes></notes></section>