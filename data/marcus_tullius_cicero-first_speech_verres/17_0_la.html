<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

privatis publicisque litteris auctoritatibusque accusemus.
Res omnis mihi tecum erit, Hortensi. Dicam aperte. Si te mecum dicendo ac diluendis criminibus in hac causa contendere putarem, ego quoque in accusando atque in explicandis criminibus operam consumerem. Nunc, quoniam pugnare contra me instituisti non tam ex tua natura quam ex istius tempore et causa, necesse est istius modi rationi
<span class="br"></span><span class="lineNumber">34</span><span class="br"></span>aliquo consilio obsistere. Tua ratio est ut secundum binos ludos mihi respondere incipias: mea, ut ante primos ludos comperendinem. Ita fiet ut tua ista ratio existimetur astuta, meum hoc consilium necessarium.</p>
</section>
<section class="div2">
<p>XII. Verum illud quod institueram dicere, mihi rem tecum esse, huius modi est. Ego cum hanc causam Siculorum rogatu recepissem, idque mihi amplum at praeclarum existimassem, eos velle meae fidei diligentiaeque periculum facere qui innocentiae abstinentiaeque fecissent: tum, suscepto negotio, maius mihi quiddam proposui, in quo meam in rempublicam voluntatem populus Romanus perspicere
<span class="br"></span><span class="lineNumber">35</span><span class="br"></span>posset. Nam illud mihi nequaquam dignum industria
conatuque meo videbatur, istum a me in iudicium iam omnium iudicio condemnatum vocari,
</p></section><notes></notes></section>