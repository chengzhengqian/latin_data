<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

amici populi Romani, nunc servi ac supplices, non modo ius suum fortunasque omnes eorum imperio amittant, verum etiam deplorandi iuris sui potestatem
<span class="br"></span><span class="lineNumber">54</span><span class="br"></span>non habeant. Non sinam profecto, causa a me perorata, quadraginta diebus interpositis, tum nobis denique responderi cum accusatio nostra in oblivionem diuturnitatis adducta sit; non committam ut tum res iudicetur cum haec frequentia totius Italiae Roma discesserit, quae convenit uno tempore undique comitiorum
ludorum censendique causa. Huius iudicii et laudis fructum et offensionis periculum vestrum, laborem sollicitudinemque nostram, scientiam quid agatur, memoriamque quid a quoque dictum sit,
<span class="br"></span><span class="lineNumber">55</span><span class="br"></span>omnium puto esse oportere. Faciam hoc non novum, sed ab iis qui nunc principes nostrae civitatis sunt ante factum, ut testibus utar statim: illud a me novum, iudices, cognoscetis, quod ita testes constituam
ut crimen totum explicem; ubi id interrogando
argumentis atque oratione firmavero, tum testes ad crimen accommodem: ut nihil inter illam usitatam accusationem atque hanc novam intersit, nisi quod in illa tum cum omnia dicta sunt testes dantur, hic in singulas res dabuntur: ut illis quoque


</p></section><notes></notes></section>