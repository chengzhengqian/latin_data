<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

noluisset, non tanto in conventu tam aperte palamque dixisset; quae tamen a me pedetentim cauteque dicentur, ut et amicitiae nostrae et dignitatis
<span class="br"></span><span class="lineNumber">19</span><span class="br"></span>illius habita ratio esse intellegatur. Videt ad ipsum fornicem Fabianum in turba Verrem; appellat hominem et ei voce maxima gratulatur; ipsi Hortensio,
qui consul erat factus, propinquis necessariisque eius, qui tum aderant, verbum nullum facit; cum hoc consistit, hunc amplexatur, hunc iubet sine cura esse. “Renuntio” inquit “tibi te hodiernis comitiis esse absolutum.” Quod cum tam multi homines honestissimi
audissent, statim ad me defertur; immo vero, ut quisque me viderat narrabat. Aliis illud indignum, aliis ridiculum videbatur: ridiculum iis qui istius causam in testium fide, in criminum ratione, in iudicum
potestate, non in comitiis consularibus, positam arbitrabantur; indignum iis qui altius perspiciebant et hanc gratulationem ad iudicium corrumpendum
<span class="br"></span><span class="lineNumber">20</span><span class="br"></span>spectare videbant. Etenim sic ratiocinabantur, sic honestissimi homines inter se et mecum loquebantur, aperte iam ac perspicue nulla esse iudicia. Qui reus pridie iam ipse se condemnatum putabat, is posteaquam
defensor eius consul est factus absolvitur? Quid igitur? quod tota Sicilia, quod omnes Siculi, omnes negotiatores, omnes publicae privataeque litterae Romae sunt, nihilne id valebit? nihil, invito



</p></section><notes></notes></section>