<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ordinis, sed ut infamiae communi succurrerem. Adduxi
enim hominem in quo reconciliare existimationem iudiciorum amissam, redire in gratiam cum populo Romano, satis facere exteris nationibus possetis; depeculatorem aerarii, vexatorem Asiae atque Pamphyliae, praedonem iuris urbani, labem atque
<span class="br"></span><span class="lineNumber">3</span><span class="br"></span>perniciem provinciae Siciliae. De quo si vos severe ac religiose iudicaveritis, auctoritas ea quae in vobis remanere debet haerebit: sin istius ingentes divitiae iudiciorum religionem veritatemque perfregerint, ego hoc tamen assequar, ut iudicium potius reipublicae quam aut reus iudicibus aut accusator reo defuisse videatur.</p>
</section>
<section class="div2">
<p>II. Equidem ut de me confitear, iudices, cum multae
mihi a C. Verre insidiae terra marique factae sint, quas partim mea diligentia devitarim, partim amicorum studio officioque reppulerim, numquam tamen neque tantum periculum mihi adire visus sum neque
<span class="br"></span><span class="lineNumber">4</span><span class="br"></span>tanto opere pertimui, ut nunc in ipso iudicio. Neque tantum me exspectatio accusationis meae concursusque
tantae multitudinis, quibus ego rebus vehementissime perturbor, commovet quantum istius insidiae nefariae, quas uno tempore mihi, vobis, M’. Glabrioni praetori, populo Romano,<a class="footnoteLink" href="#note_LCL221_70_1" id="target_note_LCL221_70_1"><sup>1</sup></a> sociis, exteris




</p></section><notes><section class="footnotes"><ul><li class="note" id="note_LCL221_70_1"><a class="footnoteCrossrefLink" href="#target_note_LCL221_70_1" title="Click to highlight in text"><sup class="lineRef">1</sup><span class="italic">The reading here follows a suggestion of Peterson’s not adopted in his text.</span></a></li><script type="text/javascript">document.getElementById('note_LCL221_70_1').style.display = "none";</script></ul></section></notes></section>