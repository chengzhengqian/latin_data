<section class="div1 language" lang="la"><header><hgroup><h1>Marcus Cato</h1></hgroup></header><section class="div2"><p class="noindent">

esse. Insomnis vel siquis est seniosus, hac eadem curatione sanum facies. Verum assam brassicam et unctam caldam, salis paulum dato homini ieiuno. Quam plurimum ederit, tam citissime
<span class="br"></span><span class="lineNumber">9</span><span class="br"></span>sanus fiet ex eo morbo. Tormina quibus molesta erunt, sic facito. Brassicam macerato bene, postea in aulam coicito, defervefacito bene. Ubi cocta erit bene, aquam defundito. Eo addito oleum bene et salis paululum et cuminum et pollinem polentae. Postea ferve bene facito. Ubi ferverit, in catinum indito. Dato edit, si poterit, sine pane; si non, dato panem purum ibidem madefaciat. Et si febrim non habebit, dato vinum atrum bibat; cito sanus
<span class="br"></span><span class="lineNumber">10</span><span class="br"></span>fiet. Et hoc siquando usus venerit, qui debilis erit, haec res sanum facere potest: brassicam edit ita uti S. S. E. Et hoc amplius lotium conservato eius qui brassicam essitarit, id calfacito, eo hominem demittito,
cito sanum facies hac cura; expertum hoc est. Item pueros pusillos si laves eo lotio, numquam debiles fient. Et quibus oculi parum clari sunt, eo lotio inunguito, plus videbunt. Si caput aut cervices
<span class="br"></span><span class="lineNumber">11</span><span class="br"></span>dolent, eo lotio caldo lavito, desinent dolere. Et si mulier eo lotio locos fovebit, numquam miseri<a class="footnoteLink" href="#note_LCL283_148_1" id="target_note_LCL283_148_1"><sup>1</sup></a> fient, et fovere sic oportet: ubi in scutra fervefeceris, sub sellam supponito pertusam. Eo mulier adsidat, operito, circum vestimenta eam dato.</p>
<p><span class="br"></span><span class="lineNumber">12</span><span class="br"></span>Brassica erratica maximam vim habet. Eam arfacere et conterere oportet bene minutam. Siquem purgare voles, pridie ne cenet, mane ieiuno dato

</p></section><notes><section class="footnotes"><ul><li class="note" id="note_LCL283_148_1"><a class="footnoteCrossrefLink" href="#target_note_LCL283_148_1" title="Click to highlight in text"><sup class="lineRef">1</sup><span class="italic">miseri</span> Hauler: <span class="italic">umaeri.</span></a></li><script type="text/javascript">document.getElementById('note_LCL283_148_1').style.display = "none";</script></ul></section></notes></section>