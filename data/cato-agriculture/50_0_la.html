<section class="div1 language" lang="la"><header><hgroup><h1>Marcus Cato</h1></hgroup></header><section class="div2"><p class="noindent">

sertam Campanicam P. V bene odoratam una cum iri contundas quam minutissime, per cribrum cernas et una cum sapa coquas sarmentis et levi flamma.
<span class="br"></span><span class="lineNumber">2</span><span class="br"></span>Conmoveto, videto ne aduras. Usque coquito, dum dimidium excoquas. Ubi refrixerit, confundito in vas picatum bene odoratum et oblinito et utito in labra doliorum.</p>
</section>
<section class="div2">
<p>CVIII. Vinum si voles experiri duraturum sit necne, polentam grandem dimidium acetabuli in caliculum novum indito et vini sextarium de eo vino quod voles experiri eodem infundito et inponito in carbones;
facito bis aut ter inferveat. Tum id percolato,
<span class="br"></span><span class="lineNumber">2</span><span class="br"></span>polentam abicito. Vinum ponito sub dio. Postridie mane gustato. Si id sapiet, quod in dolio est, scito duraturum; si subacidum erit, non durabit.</p>
</section>
<section class="div2">
<p>CIX. Vinum asperum quod erit lene et suave si voles facere, sic facito. De ervo farinam facito libras IIII et vini cyatos IIII conspargito sapa. Postea facito laterculos. Sinito conbibant noctem et diem. Postea conmisceto cum eo vino in dolio et oblinito post<a class="footnoteLink" href="#note_LCL283_100_1" id="target_note_LCL283_100_1"><sup>1</sup></a> dies LX. Id vinum erit lene et suave et bono colore et bene odoratum.</p>
</section>
<section class="div2">
<p>CX. Odorem deteriorem demere vino. Testam de tegula crassam puram calfacito in igni bene. Ubi calebit, eam picato, resticula alligato, testam demittito
in dolium infimum leniter, sinito biduum oblitum dolium. Si demptus erit odor deterior, id optime; si non, saepius facito, usque dum odorem malum dempseris.</p>
</section>
<section class="div2">
<p>CXI. Si voles scire, in vinum aqua addita sit necne, vasculum facito de materia hederacia. Vinum id, quod putabis aquam habere, eo demittito. Si

</p></section><notes><section class="footnotes"><ul><li class="note" id="note_LCL283_100_1"><a class="footnoteCrossrefLink" href="#target_note_LCL283_100_1" title="Click to highlight in text"><sup class="lineRef">1</sup><span class="italic">post</span> added by Gronovius.</a></li><script type="text/javascript">document.getElementById('note_LCL283_100_1').style.display = "none";</script></ul></section></notes></section>