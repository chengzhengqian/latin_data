<section class="div1 language" lang="la"><header><hgroup><h1>Marcus Cato</h1></hgroup></header><section class="div2">
</section>
<section class="div2">
<p>CXLIX. Qua lege pabulum hibernum venire oporteat.
Qua vendas fini dicito. Pabulum frui occipito ex Kal. Septembribus. Prato sicco decedat, ubi pirus florere coeperit; prato inriguo, ubi super inferque vicinus permittet, tum decedito, vel diem certam utrique facito. Cetero pabulo Kal. Martiis decedito.
<span class="br"></span><span class="lineNumber">2</span><span class="br"></span>Bubus domitis binis, cantherio uni, cum emptor pascet, domino pascere recipitur. Holeris, asparagis, lignis, aqua, itinere, actu domini usioni recipitur. Siquid emptor aut pastores aut pecus emptoris domino damni dederit, viri boni arbitratu resolvat. Siquid dominus aut familia aut pecus emptori damni dederit, viri boni arbitratu resolvetur. Donicum pecuniam solverit aut satisfecerit aut delegarit, pecus et familia, quae illic erit, pigneri sunto. Siquid de iis rebus controversiae erit, Romae iudicium fiat.</p>
</section>
<section class="div2">
<p>CL. Fructum ovium hac lege venire oportet. In singulas casei P. I S dimidium aridum, lacte feriis quod mulserit dimidium et praeterea lactis urnam unam; hisce legibus, agnus diem et noctem qui vixerit in fructum; et Kal. Iun. emptor fructu
<span class="br"></span><span class="lineNumber">2</span><span class="br"></span>decedat; si interkalatum erit, K. Mais. Agnos XXX ne amplius promittat. Oves quae non pepererint binae pro singulis in fructu cedent. Ex quo<a class="footnoteLink" href="#note_LCL283_134_1" id="target_note_LCL283_134_1"><sup>1</sup></a> die lanam et agnos vendat menses X ab coactore releget.



</p></section><notes><section class="footnotes"><ul><li class="note" id="note_LCL283_134_1"><a class="footnoteCrossrefLink" href="#target_note_LCL283_134_1" title="Click to highlight in text"><sup class="lineRef">1</sup><span class="italic">Ex quo</span> added by Mommsen.</a></li><script type="text/javascript">document.getElementById('note_LCL283_134_1').style.display = "none";</script></ul></section></notes></section>