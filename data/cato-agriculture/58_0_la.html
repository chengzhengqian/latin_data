<section class="div1 language" lang="la"><header><hgroup><h1>Marcus Cato</h1></hgroup></header><section class="div2">
</section>
<section class="div2">
<p>CXXXV. Romae tunicas, togas, saga, centones, sculponeas; Calibus et Minturnis cuculliones, ferramenta, falces, palas, ligones, secures, ornamenta, murices, catellas; Venafro palas. Suessae et in Lucanis plostra, treblae; Albae, Romae dolia, labra;
<span class="br"></span><span class="lineNumber">2</span><span class="br"></span>tegulae ex Venafro. Aratra in terram validam Romanica bona erunt, in terram pullam Campanica; iuga Romanica optima erunt; vomeris indutilisoptimus erit. Trapeti Pompeis, Nolae ad Rufri maceriam; claves, clostra Romae; hamae, urnae oleariae, urcei aquarii, urnae vinariae, alia vasa ahenea Capuae, Nolae; fiscinae Campanicae Capuae<a class="footnoteLink" href="#note_LCL283_116_1" id="target_note_LCL283_116_1"><sup>1</sup></a> utiles sunt.
<span class="br"></span><span class="lineNumber">3</span><span class="br"></span>Funes subductarios, spartum omne Capuae; fiscinas Romanicas Suessae, Casino . . .<a class="footnoteLink" href="#note_LCL283_116_2" id="target_note_LCL283_116_2"><sup>2</sup></a> optimae erunt Romae.</p>
<p>Funem torculum siquis faciet, Casini L. Tunnius, Venafri C. Mennius L. F. Eo indere oportet coria bona VIII nostratia, recentia quae depsta sient, quam minimum salis habeant. Ea depsere et
<span class="br"></span><span class="lineNumber">4</span><span class="br"></span>unguere unguine prius oportet, tum siccare. Funem exordiri oportet longum P. LXXII. Toros III habeat, lora in toros singulos VIIII lata digitos II. Cum tortus erit, longus P. XLVIIII. In conmissura abibit P. III, rel. erit P. XLVI. Ubi extentus erit, accedent P. V: longus erit P. LI. Funem torculum extentum longum esse oportet P. LV maximis vasis,
<span class="br"></span><span class="lineNumber">5</span><span class="br"></span>minoribus P. LI. Funem loreum in plostrum iustum P. LX, semifunium P. XLV, lora retinacula in plostrum P. XXXVI, ad aratrum P. XXVI, lora praeductoria P. XXVII S, subiugia in plostrum lora




</p></section><notes><section class="footnotes"><ul><li class="note" id="note_LCL283_116_1"><a class="footnoteCrossrefLink" href="#target_note_LCL283_116_1" title="Click to highlight in text"><sup class="lineRef">1</sup><span class="italic">Capuae</span> Hauler: <span class="italic">eame</span> MSS.: <span class="italic">hae hamae</span> Iucundus.</a></li><script type="text/javascript">document.getElementById('note_LCL283_116_1').style.display = "none";</script><li class="note" id="note_LCL283_116_2"><a class="footnoteCrossrefLink" href="#target_note_LCL283_116_2" title="Click to highlight in text"><sup class="lineRef">2</sup>Lacuna, Keil: eae Iucundus.</a></li><script type="text/javascript">document.getElementById('note_LCL283_116_2').style.display = "none";</script></ul></section></notes></section>