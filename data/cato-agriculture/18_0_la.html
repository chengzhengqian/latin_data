<section class="div1 language" lang="la"><header><hgroup><h1>Marcus Cato</h1></hgroup></header><section class="div2"><p class="noindent">

Eas ubi confixeris, clavis corneis occludito. In eum orbem tris catenas indito. Eas catenas cum orbi clavis ferreis corrigito. Orbem ex ulmo aut ex corylo facito: si utrumque habebis, alternas indito.</p>
</section>
<section class="div2">
<p>XIX. In vasa vinaria stipites arboresque binis pedibus
altiores facito, supra foramina arborum, pedem quaeque uti absiet, unae fibulae locum facito. Semipedem
quoquo versum in suculam sena foramina
<span class="br"></span><span class="lineNumber">2</span><span class="br"></span>indito. Foramen quod primum facies semipedem ab cardine facito, cetera dividito quam rectissime. Porculum in media sucula facito. Inter arbores medium quod erit, id ad mediam conlibrato, ubi porculum figere oportebit, uti in medio prelum recte situm siet. Lingulam cum facies, de medio prelo conlibrato, ut inter arbores bene conveniat, digitum pollicem laxamenti facito. Vectes longissimos P. XIIX, secundos P. XVI, tertios P. XV, remissarios P. XII, alteros P. X, tertios P. VIII.</p>
</section>
<section class="div2">
<p>XX. Trapetum quo modo concinnare oporteat. Columellam ferream, quae in miliario stat, eam rectam stare oportet in medio ad perpendiculum, cuneis salignis circumfigi oportet bene, eo plumbum effundere, caveat<a class="footnoteLink" href="#note_LCL283_36_1" id="target_note_LCL283_36_1"><sup>1</sup></a> ni labet columella. Si movebitur, eximito; denuo eodem modo facito, ne se moveat.
<span class="br"></span><span class="lineNumber">2</span><span class="br"></span>Modiolos in orbis oleagineos ex orcite olea facito, eos circumplumbato, caveto ne laxi sient. In cupam<a class="footnoteLink" href="#note_LCL283_36_2" id="target_note_LCL283_36_2"><sup>2</sup></a> eos indito. Cunicas<a class="footnoteLink" href="#note_LCL283_36_3" id="target_note_LCL283_36_3"><sup>3</sup></a> solidas latas digitum pollicem facito, labeam bifariam faciat habeant, quas figat clavis duplicibus, ne cadant.</p>
</section>
<section class="div2">
<p>XXI. Cupam facito P. X, tam crassam quam



</p></section><notes><section class="footnotes"><ul><li class="note" id="note_LCL283_36_1"><a class="footnoteCrossrefLink" href="#target_note_LCL283_36_1" title="Click to highlight in text"><sup class="lineRef">1</sup><span class="italic">caveat</span> MSS.: <span class="italic">caveto</span> Iucundus, followed by Schneider.</a></li><script type="text/javascript">document.getElementById('note_LCL283_36_1').style.display = "none";</script><li class="note" id="note_LCL283_36_2"><a class="footnoteCrossrefLink" href="#target_note_LCL283_36_2" title="Click to highlight in text"><sup class="lineRef">2</sup>The older editions read, <span class="italic">si autem labent in cupam.</span></a></li><script type="text/javascript">document.getElementById('note_LCL283_36_2').style.display = "none";</script><li class="note" id="note_LCL283_36_3"><a class="footnoteCrossrefLink" href="#target_note_LCL283_36_3" title="Click to highlight in text"><sup class="lineRef">3</sup><span class="italic">tunicas</span> in the older editions.</a></li><script type="text/javascript">document.getElementById('note_LCL283_36_3').style.display = "none";</script></ul></section></notes></section>