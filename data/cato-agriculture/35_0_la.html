<section class="div1 language" lang="la"><header><hgroup><h1>Marcus Cato</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>faeni P. XXV uni bovi dato. Si faenum non erit, frondem iligneam et hederaciam dato. Paleas triticeas
et hordeaceas, acus fabaginum, de<a class="footnoteLink" href="#note_LCL283_70_1" id="target_note_LCL283_70_1"><sup>1</sup></a> vicia vel de lupino, item de ceteris frugibus, omnia condito. Cum stramenta condes, quae herbosissima erunt, in tecto condito et sale spargito, deinde ea pro faeno
<span class="br"></span><span class="lineNumber">3</span><span class="br"></span>dato. Ubi verno dare coeperis, modium glandis aut vinaceorum dato aut modium lupini macerati et faeni P. XV. Ubi ocinum tempestivum erit, dato primum. Manibus carpito, id renascetur:
<span class="br"></span><span class="lineNumber">4</span><span class="br"></span>quod falcula secueris, non renascetur. Usque ocinum dato, donec arescat: ita temperato. Postea viciam dato, postea panicum dato, secundum panicum frondem ulmeam dato. Si populneam habebis, admisceto, ut ulmeae satis siet. Ubi ulmeam non
<span class="br"></span><span class="lineNumber">5</span><span class="br"></span>habebis, querneam et ficulneam dato. Nihil est quod magis expediat, quam boves bene curare. Boves nisi per hiemem, cum non arabunt, pasci non oportet. Nam viride cum edunt, semper id expectant, et fiscellas habere oportet, ne herbam sectentur, cum arabunt.</p>
</section>
<section class="div2">
<p>LV. Ligna domino in tabulato condito, codicillos oleagineos, radices in acervo sub dio metas facito.</p>
</section>
<section class="div2">
<p>LVI. Familiae cibaria. Qui opus facient per hiemem
tritici modios IIII, per aestatem modios IIII S, vilico, vilicae, epistatae, opilioni modios III, conpeditis
per hiemem panis P. IIII, ubi vineam fodere coeperint, panis P. V, usque adeo dum ficos esse coeperint, deinde ad P. IIII redito.</p>
</section>
<section class="div2">
<p>LVII. Vinum familiae. Ubi vindemia facta erit,



</p></section><notes><section class="footnotes"><ul><li class="note" id="note_LCL283_70_1"><a class="footnoteCrossrefLink" href="#target_note_LCL283_70_1" title="Click to highlight in text"><sup class="lineRef">1</sup><span class="italic">de</span> added by Keil.</a></li><script type="text/javascript">document.getElementById('note_LCL283_70_1').style.display = "none";</script></ul></section></notes></section>