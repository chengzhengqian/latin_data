<section class="div1 language" lang="la"><header><hgroup><h1>Marcus Cato</h1></hgroup></header><section class="div2"><p class="noindent">

legito. Siccum puriter omnium dierum pariter in dolia dividito. Si opus erit, defrutum indito in mustum de musto lixivo coctum, partem quadragesimam
addito defruti vel salis sesquilibram in
<span class="br"></span><span class="lineNumber">3</span><span class="br"></span>culleum. Marmor si indes, in culleum libram indito; id indito in urnam, misceto cum musto; id indito in doleum. Resinam si indes, in culleum musti P. III, bene conminuito, indito in fiscellam et facito uti in doleo musti pendeat; eam quassato crebro, uti
<span class="br"></span><span class="lineNumber">4</span><span class="br"></span>resina condeliquescat. Ubi<a class="footnoteLink" href="#note_LCL283_42_1" id="target_note_LCL283_42_1"><sup>1</sup></a> indideris defrutum aut marmor aut resinam, dies XX permisceto crebro, tribulato cotidie. Tortivum mustum circumcidaneum suo cuique dolio dividito additoque pariter.</p>
</section>
<section class="div2">
<p>XXIV. Vinum Graecum hoc modo fieri oportet. Uvas Apicias percoctas bene legito. Ubi delegeris, in eius musti culleum aquae marinae veteris Q. II indito<a class="footnoteLink" href="#note_LCL283_42_2" id="target_note_LCL283_42_2"><sup>2</sup></a> vel salis puri modium; eum in fiscella suspendito
sinitoque cum musto distabescat. Si helvolum vinum facere voles, dimidium helvoli, dimidium Apicii vini indito, defruti veteris partem tricesimam addito. Quidquid vini defrutabis, partem tricesimam defruti addito.</p>
</section>
<section class="div2">
<p>XXV. Quom vinum coctum erit et quom legetur, facito uti servetur familiae primum suisque, facitoque studeas bene percoctum siccumque legere, ne vinum nomen perdat. Vinaceos cotidie recentis succernito lecto restibus subtento, vel cribrum illi rei parato. Eos conculcato in dolia picata vel in lacum vinarium picatum. Id bene iubeto oblini, quod des bubus per hiemem. Indidem, si voles, lavito paulatim. Erit lora familiae quod bibat.</p>
</section><notes><section class="footnotes"><ul><li class="note" id="note_LCL283_42_1"><a class="footnoteCrossrefLink" href="#target_note_LCL283_42_1" title="Click to highlight in text"><sup class="lineRef">1</sup><span class="italic">Ubi</span> added by Keil.</a></li><script type="text/javascript">document.getElementById('note_LCL283_42_1').style.display = "none";</script><li class="note" id="note_LCL283_42_2"><a class="footnoteCrossrefLink" href="#target_note_LCL283_42_2" title="Click to highlight in text"><sup class="lineRef">2</sup><span class="italic">indito</span> added by Keil.</a></li><script type="text/javascript">document.getElementById('note_LCL283_42_2').style.display = "none";</script></ul></section></notes></section>