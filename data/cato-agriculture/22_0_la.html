<section class="div1 language" lang="la"><header><hgroup><h1>Marcus Cato</h1></hgroup></header><section class="div2">
</section>
<section class="div2">
<p>XXVI. Vindemia facta vasa torcula, corbulas, fiscinas,
funis, patibula, fibulas iubeto suo quidquid loco condi. Dolia cum vino bis in die fac extergeantur, privasque scopulas in dolia facito habeas illi rei, qui labra doliorum circumfrices. Ubi erit lectum dies triginta, si bene deacinata erunt, dolia oblinito. Si voles de faece demere vinum, tum erit ei rei optimum tempus.</p>
</section>
<section class="div2">
<p>XXVII. Sementim facito, ocinum, viciam, faenum Graecum, fabam, ervum, pabulum bubus. Alteram et tertiam pabuli sationem facito. Deinde alias fruges serito. Scrobis in vervacto oleis, ulmis, vitibus, ficis; simul cum semine serito. Si erit locus siccus, tum oleas per sementim serito, et quae ante satae erunt, teneras tum supputato et arbores ablaqueato.</p>
</section>
<section class="div2">
<p>XXVIII. Oleas, ulmos, ficos, poma, vites, pinos, cupressos
cum seres, bene cum radicibus eximito cum terra sua quam plurima circumligatoque, uti ferre possis; in alveo aut in corbula ferri iubeto. Caveto, quom ventus siet aut imber, effodias aut feras; nam
<span class="br"></span><span class="lineNumber">2</span><span class="br"></span>id maxime cavendum est. In scrobe quom pones, summam terram subdito; postea operito terra radicibus
fini, deinde calcato pedibus bene, deinde festucis vectibusque calcato quam optime poteris; id erit ei rei primum. Arbores crassiores digitis V quae erunt, eas praecisas serito oblinitoque fimo summas et foliis alligato.</p>
</section>
<section class="div2">
<p>XXIX. Stercus dividito sic. Partem dimidiam in segetem, ubi pabulum seras, invehito, et si ibi olea




</p></section><notes></notes></section>