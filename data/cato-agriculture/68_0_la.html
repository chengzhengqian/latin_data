<section class="div1 language" lang="la"><header><hgroup><h1>Marcus Cato</h1></hgroup></header><section class="div2"><p class="noindent">

Porcos serarios in oves denas singulos pascat. Conductor 
duos menses pastorem praebeat. Donec domino satisfecerit aut solverit, pignori esto.</p>
</section>
<section class="div2">
<p>CLI. Semen cupressi quo modo legi seri propagarique
oporteat et quo pacto cupresseta seri oporteat, Minius Percennius Nolanus ad hunc modum
<span class="br"></span><span class="lineNumber">2</span><span class="br"></span>monstravit. Semen cupressi Tarentinae per ver legi oportet; materiem, ubi hordeum flavescit. Id ubi legeris, in sole ponito, semen purgato. Id aridum condito, uti aridum expostum siet. Per ver serito in loco ubi terra tenerrima erit, quam pullam vocant, ubi aqua propter siet. Eum locum stercorato primum bene stercore caprino aut ovillo, tum vortito bipalio, terram cum stercore bene permisceto, depurgato ab herba graminibusque, bene terram
<span class="br"></span><span class="lineNumber">3</span><span class="br"></span>conminuito. Areas facito pedes latas quaternos; subcavas facito, uti aquam continere possint; inter eas sulcos facito, qua herbas de areis purgare possis. Ubi areae factae erunt. semen serito crebrum, ita uti linum seri solet. Eo cribro terram incernito, dimidiatum
digitum terram altam succernito. Id bene
<span class="br"></span><span class="lineNumber">4</span><span class="br"></span>tabula aut manibus aut pedibus conplanato. Siquando
non pluet, uti terra sitiat, aquam inrigato leniter in areas. Si non habebis unde inriges, gerito inditoque leniter. Quotienscumque opus erit, facito uti aquam addas. Si herbae natae erunt, facito uti ab herbis purges. Quam tenerrimis herbis, et quotiens opus erit, purges. Per aestatem ita uti dictum est fieri oportet, et ubi semen satum siet,
</p></section><notes></notes></section>