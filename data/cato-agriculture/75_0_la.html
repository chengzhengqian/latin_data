<section class="div1 language" lang="la"><header><hgroup><h1>Marcus Cato</h1></hgroup></header><section class="div2"><p class="noindent">

brassicam tritam, aquae cyatos IIII. Nulla res tam bene purgabit, neque elleborum neque scamonium, et sine periculo, et scito salubrem esse corpori.
<span class="br"></span><span class="lineNumber">13</span><span class="br"></span>Quos diffidas sanos facere, facies. Qui hac purgatione
purgatus erit, sic eum curato. Sorbitione liquida hoc per dies septem dato. Ubi esse volet, carnem assam dato. Si esse non volet, dato brassicam
coctam et panem, et bibat vinum lene dilutum, lavet raro, utatur unctione. Qui sic purgatus erit, diutina valetudine utetur, neque ullus morbus veniet nisi sua culpa. Et siquis ulcus taetrum vel recens habebit, hanc brassicam erraticam aqua spargito,
<span class="br"></span><span class="lineNumber">14</span><span class="br"></span>opponito; sanum facies. Et si fistula erit, turundam intro trudito. Si turundam non recipiet, diluito, indito in vesicam, eo calamum alligato, ita premito, in fistulam introeat; ea res sanum faciet cito. Et ad omnia ulcera vetera et nova contritam cum melle
<span class="br"></span><span class="lineNumber">15</span><span class="br"></span>opponito, sanum faciet. Et si polypus in naso intro erit, brassicam erraticam aridam tritam in manum conicito et ad nasum admoveto, ita subducito susum animam quam plurimum poteris; in triduo polypus excidet. Et ubi exciderit, tamen aliquot dies idem
<span class="br"></span><span class="lineNumber">16</span><span class="br"></span>facito, ut radices polypi persanas facias. Auribus si parum audies, terito cum vino brassicam, sucum exprimito, in aurem intro tepidum instillato; cito te intelleges plus audire. Depetigini spurcae<a class="footnoteLink" href="#note_LCL283_150_1" id="target_note_LCL283_150_1"><sup>1</sup></a> brassicam opponito, sanam faciet et ulcus non faciet.</p>
</section>
<section class="div2">
<p>CLVIII. Alvum deicere hoc modo oportet, si vis bene tibi deicere. Sume tibi ollam, addito eo aquae

</p></section><notes><section class="footnotes"><ul><li class="note" id="note_LCL283_150_1"><a class="footnoteCrossrefLink" href="#target_note_LCL283_150_1" title="Click to highlight in text"><sup class="lineRef">1</sup><span class="italic">Depetigini spurcae</span> Schneider: <span class="italic">de petiginis porcae.</span></a></li><script type="text/javascript">document.getElementById('note_LCL283_150_1').style.display = "none";</script></ul></section></notes></section>