<section class="div1 language" lang="la"><header><hgroup><h1>Marcus Cato</h1></hgroup></header><section class="div2"><p class="noindent">

ne caules praefringantur, et quae iam in perticam ibit, eius pampinos teneros alligato leviter corrigitoque,
uti recte spectent. Ubi uva varia fieri coeperit, vites subligato, pampinato uvasque expellito,
circum capita sarito.</p>
<p><span class="br"></span><span class="lineNumber">5</span><span class="br"></span>Salictum suo tempore caedito, glubito arteque alligato. Librum conservato, cum opus erit in vinea, ex eo in aquam coicito, alligato. Vimina, unde corbulae fiant, conservato.</p>
</section>
<section class="div2">
<p>XXXIV. Redeo ad sementim. Ubi quisque locus frigidissimus aquosissimusque erit, ibi primum serito. In caldissimis locis sementim postremum fieri oportet.
<span class="br"></span><span class="lineNumber">2</span><span class="br"></span>Terram cave cariosam tractes. Ager rubricosus et terra pulla, materina, rudecta, harenosa, item quae aquosa non erit, ibi lupinum bonum fiet. In creta et uligine et rubrica et ager qui aquosus erit, semen adoreum potissimum serito. Quae loca sicca et non herbosa erunt, aperta ab umbra, ibi triticum serito.</p>
</section>
<section class="div2">
<p>XXXV. Fabam in locis validis non calamitosis serito.
Viciam et faenum Graecum quam minime herbosis locis serito. Siliginem, triticum in loco aperto celso, ubi sol quam diutissime siet, seri oportet. Lentim in rudecto et rubricoso loco, qui herbosus non siet,
<span class="br"></span><span class="lineNumber">2</span><span class="br"></span>serito. Hordeum, qui locus novus erit aut qui restibilis fieri poterit, serito. Trimestre, quo in loco sementim maturam facere non potueris et qui locus restibilis crassitudine fieri poterit, seri oportet. Rapinam et coles rapicii unde fiant et raphanum in loco stercorato bene aut in loco crasso serito.</p>
</section><notes></notes></section>