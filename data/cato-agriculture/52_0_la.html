<section class="div1 language" lang="la"><header><hgroup><h1>Marcus Cato</h1></hgroup></header><section class="div2"><p class="noindent">

ponito in dolio et operito, ne odor exeat, antequam vinum indas. Hoc facito pridie quam vinum infundere
voles. De lacu quam primum vinum in dolia indito, sinito dies XV operta, antequam oblinas,
<span class="br"></span><span class="lineNumber">2</span><span class="br"></span>relinquito qua interspiret, postea oblinito. Post dies XL diffundito in amphoras et addito in singulas amphoras sapae sextarium unum. Amphoras nolito inplere nimium, ansarum infimarum fini, et amphoras in sole ponito, ubi herba non siet, et amphoras operito, ne aqua accedat, et ne plus quadriennium in sole siveris. Post quadriennium in cuneum conponito et instipato.</p>
</section>
<section class="div2">
<p>CXIV. Vinum si voles concinnare, ut alvum bonam faciat, secundum vindemiam, ubi vites ablaqueantur, quantum putabis ei rei satis esse vini, tot vites ablaqueato et signato. Earum radices circumsecato et purgato. Veratri atri<a class="footnoteLink" href="#note_LCL283_104_1" id="target_note_LCL283_104_1"><sup>1</sup></a> radices contundito in pila, eas radices dato circum vitem et stercus vetus et cinerem veterem et duas partes terrae circumdato
<span class="br"></span><span class="lineNumber">2</span><span class="br"></span>radices vitis. Terram insuper inicito. Hoc vinum seorsum legito. Si voles servare in vetustatem ad alvum movendam, servato, ne conmisceas cum cetero vino. De eo vino cyatum sumito et misceto aqua et bibito ante cenam. Sine periculo alvum movebit.</p>
</section>
<section class="div2">
<p>CXV. In vinum mustum veratri atri manipulum coicito in amphoram. Ubi satis efferverit, de vino manipulum eicito. Id vinum servato ad alvum movendam.</p>
<p><span class="br"></span><span class="lineNumber">2</span><span class="br"></span>Vinum ad alvum movendam concinnare. Vites cum ablaqueabuntur, signato rubrica, ne admisceas cum cetero vino. Tris fasciculos veratri atri circumponito
circum radices et terram insuper inicito. Per

</p></section><notes><section class="footnotes"><ul><li class="note" id="note_LCL283_104_1"><a class="footnoteCrossrefLink" href="#target_note_LCL283_104_1" title="Click to highlight in text"><sup class="lineRef">1</sup><span class="italic">atri</span> added by Pontedera, from 115, 1.</a></li><script type="text/javascript">document.getElementById('note_LCL283_104_1').style.display = "none";</script></ul></section></notes></section>