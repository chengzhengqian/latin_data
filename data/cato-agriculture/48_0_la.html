<section class="div1 language" lang="la"><header><hgroup><h1>Marcus Cato</h1></hgroup></header><section class="div2">
</section>
<section class="div2">
<p>XCIX. Fici aridae si voles uti integrae sint, in vas fictile condito. Id amurca decocta unguito.</p>
</section>
<section class="div2">
<p>C. Oleum si in metretam novam inditurus eris, amurca, ita uti est cruda, prius conluito agitatoque diu, ut bene conbibat. Id si feceris, metreta oleum non bibet, et oleum melius faciet, et ipsa metreta firmior erit.</p>
</section>
<section class="div2">
<p>CI. Virgas murteas si voles cum bacis servare et item aliut genus quod vis, et si ramulos ficulneos voles cum foliis, inter se alligato, fasciculos facito, eos in amurcam demittito, supra stet amurca facito. Sed ea quae demissurus eris sumito paulo acerbiora. Vas, quo condideris, oblinito plane.</p>
</section>
<section class="div2">
<p>CII. Si bovem aut aliam quamvis quadrupedem serpens momorderit, melanthi acetabulum, quod medici vocant zmurnaeum, conterito in vini veteris hemina. Id per nares indito et ad ipsum morsum stercus suillum adponito. Et idem hoc, si usus venerit, homini facito.</p>
</section>
<section class="div2">
<p>CIII. Boves uti valeant et curati bene sint, et qui fastidient cibum, uti magis cupide adpetant, pabulum quod dabis amurca spargito; primo paululum, dum consuescant, postea magis, et dato rarenter bibere conmixtam cum aqua aequabiliter. Quarto quinto quoque die hoc sic facies. Ita boves et corpore curatiores erunt, et morbus aberit.</p>
</section>
<section class="div2">
<p>CIV. Vinum familiae per hiemem qui utatur. Musti Q. X in dolium indito, aceti acris Q. II eodem
<span class="br"></span><span class="lineNumber">2</span><span class="br"></span>infundito, sapae Q. II, aquae dulcis Q. L. Haec




</p></section><notes></notes></section>