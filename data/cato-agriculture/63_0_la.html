<section class="div1 language" lang="la"><header><hgroup><h1>Marcus Cato</h1></hgroup></header><section class="div2">
</section>
<section class="div2">
<p>CXLIV. Oleam legendam hoc modo locare oportet. Oleam cogito recte omnem arbitratu domini, aut quem custodem fecerit, aut cui olea venierit. Oleam ne stringito neve verberato iniussu domini aut custodis. Si adversus ea quis fecerit, quod ipse eo die delegerit, pro eo nemo solvet neque debebitur. Qui oleam legerint, omnes iuranto ad dominum aut ad custodem sese oleam non subripuisse neque quemquam suo dolo malo ea oletate ex fundo L. Manli. Qui eorum non ita iuraverit, quod is legerit omne, pro eo argentum nemo dabit neque debebitur. Oleam cogi recte satis dato arbitratu L. Manli. Scalae ita uti datae erunt, ita reddito, nisi quae vetustate fractae erunt. Si non erunt redditae,
<span class="br"></span><span class="lineNumber">3</span><span class="br"></span>aequom viri boni<a class="footnoteLink" href="#note_LCL283_126_1" id="target_note_LCL283_126_1"><sup>1</sup></a> arbitratu deducetur. Siquid redemptoris
opera domino damni datum erit, resolvito; id viri boni arbitratu deducetur. Legulos, quot opus erunt, praebeto et strictores. Si non praebuerit, quanti conductum erit aut locatum erit, deducetur; tanto minus debebitur. De fundo ligna et oleam ne deportato. Qui oleam legerit, qui deportarit, in singulas deportationes SS.N.<a class="footnoteLink" href="#note_LCL283_126_2" id="target_note_LCL283_126_2"><sup>2</sup></a> II deducentur neque




</p></section><notes><section class="footnotes"><ul><li class="note" id="note_LCL283_126_1"><a class="footnoteCrossrefLink" href="#target_note_LCL283_126_1" title="Click to highlight in text"><sup class="lineRef">1</sup>Mommsen: <span class="italic">reddet eaeque.</span></a></li><script type="text/javascript">document.getElementById('note_LCL283_126_1').style.display = "none";</script><li class="note" id="note_LCL283_126_2"><a class="footnoteCrossrefLink" href="#target_note_LCL283_126_2" title="Click to highlight in text"><sup class="lineRef">2</sup><span class="italic">i.e. Sestertii nummi.</span></a></li><script type="text/javascript">document.getElementById('note_LCL283_126_2').style.display = "none";</script></ul></section></notes></section>