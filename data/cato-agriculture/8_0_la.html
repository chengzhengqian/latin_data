<section class="div1 language" lang="la"><header><hgroup><h1>Marcus Cato</h1></hgroup></header><section class="div2"><p class="noindent">

Aratra vomeresque facito uti bonos habeas. Terram cariosam cave ne ares, neve plostrum neve pecus inpellas. Si ita non caveris, quo inpuleris, trienni
<span class="br"></span><span class="lineNumber">7</span><span class="br"></span>fructum amittes. Pecori et bubus diligenter substernatur,
ungulae curentur. Scabiem pecori et iumentis caveto; id ex fame et si inpluit fieri solet. Opera omnia mature conficias face. Nam res rustica sic est, si unam rem sero feceris, omnia opera sero facies. Stramenta si deerunt, frondem iligneam
<span class="br"></span><span class="lineNumber">8</span><span class="br"></span>legito, eam substernito ovibus bubusque. Stercilinum
magnum stude ut habeas. Stercus sedulo conserva; cum exportabis, purgato et conminuito; per autumnum evehito. Circum oleas autumnitate ablaqueato et stercus addito. Frondem populneam, ulmeam, querneam caedito per tempus: eam condito
non peraridam, pabulum ovibus. Item faenum cordum, sicilimenta de prato, ea arida condito. Post imbrem autumnum rapinam, pabulum lupinumque
serito.</p>
</section>
<section class="div2">
<p>VI. Agrum quibus locis conseras, sic observari oportet. Ubi ager crassus et laetus est sine arboribus, eum agrum frumentarium esse oportet. Idem ager si nebulosus est, rapa, raphanos, milium, panicum,
id maxime seri oportet. In agro crasso et caldo oleam conditivam, radium maiorem, Sallentinam,
orcitem, poseam, Sergianam, Colminianam, albicerem, quam earum in iis locis optimam dicent



</p></section><notes></notes></section>