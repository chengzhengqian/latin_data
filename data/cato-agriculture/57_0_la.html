<section class="div1 language" lang="la"><header><hgroup><h1>Marcus Cato</h1></hgroup></header><section class="div2"><p class="noindent">
<span class="br"></span><span class="lineNumber">4</span><span class="br"></span>facere poteris uti radices bene habeant. Item vitem in quasillum propagato terraque bene operito, anno post praecidito, cum qualo serito.</p>
</section>
<section class="div2">
<p>CXXXIV. Priusquam messim facies, porcam praecidaneam
hoc modo fieri oportet. Cereri porca praecidanea porco femina, priusquam hasce fruges condas,<a class="footnoteLink" href="#note_LCL283_114_1" id="target_note_LCL283_114_1"><sup>1</sup></a> far, triticum, hordeum, fabam, semen rapicium. Ture vino Iano Iovi Iunoni praefato,
<span class="br"></span><span class="lineNumber">2</span><span class="br"></span>priusquam porcum feminam inmolabis. Iano struem ommoveto sic: “Iane pater, te hac strue ommovenda bonas preces precor, uti sies volens propitius mihi liberisque meis domo familiaeque meae.” Fertum Iovi ommoveto et mactato sic: “Iuppiter, te hoc ferto obmovendo bonas preces precor, uti sies volens propitius
mihi liberisque meis domo familiaeque meae
<span class="br"></span><span class="lineNumber">3</span><span class="br"></span>mactus hoc ferto.” Postea Iano vinum dato sic: “Iane pater, uti te strue ommovenda bonas preces bene precatus sum, eiusdem rei ergo macte vino inferio esto.” Postea Iovi sic: “Iuppiter macte isto ferto esto, macte vino inferio esto.” Postea porcam
<span class="br"></span><span class="lineNumber">4</span><span class="br"></span>praecidaneam inmolato. Ubi exta prosecta erunt, Iano struem ommoveto mactatoque item, uti prius obmoveris. Iovi fertum obmoveto mactatoque
item, uti prius feceris. Item Iano vinum dato et Iovi vinum dato, item uti prius datum ob struem obmovendam et fertum libandum. Postea Cereri exta et vinum dato.</p>
</section><notes><section class="footnotes"><ul><li class="note" id="note_LCL283_114_1"><a class="footnoteCrossrefLink" href="#target_note_LCL283_114_1" title="Click to highlight in text"><sup class="lineRef">1</sup><span class="italic">condas</span> Keil: <span class="italic">condantur.</span></a></li><script type="text/javascript">document.getElementById('note_LCL283_114_1').style.display = "none";</script></ul></section></notes></section>