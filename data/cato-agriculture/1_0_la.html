<section class="div1 language" lang="la"><header><hgroup><h1>Marcus Cato</h1></hgroup></header>
<h1><span class="ac">M. Catonis</span></h1>
<h1>De Agri Cultura</h1>
<section class="div2">
<p><span class="sc">Est</span> interdum praestare mercaturis rem quaerere, nisi tam periculosum sit, et item fenerari, si tam honestum sit. Maiores nostri sic habuerunt et ita in legibus posiverunt, furem dupli condemnari, feneratorem
quadrupli. Quanto peiorem civem existimarint
feneratorem quam furem, hinc licet existimare.
<span class="br"></span><span class="lineNumber">2</span><span class="br"></span>Et virum bonum quom laudabant, ita laudabant,
bonum agricolam bonumque colonum. Amplissime
laudari existimabatur qui ita laudabatur.
<span class="br"></span><span class="lineNumber">3</span><span class="br"></span>Mercatorem autem strenuum studiosumque rei quaerendae existimo, verum, ut supra dixi, periculosum
<span class="br"></span><span class="lineNumber">4</span><span class="br"></span>et calamitosum. At ex agricolis et viri fortissimi et milites strenuissimi gignuntur, maximeque
pius quaestus stabilissimusque consequitur minimeque invidiosus, minimeque male cogitantes sunt qui in eo studio occupati sunt. Nunc ut ad rem redeam, quod promisi institutum<a class="footnoteLink" href="#note_LCL2833_2_1" id="target_note_LCL2833_2_1"><sup>1</sup></a> principium hoc erit.</p>
</section>
<section class="div2">
<p>I. Praedium quom parare cogitabis, sic in animo habeto, uti ne cupide emas neve opera<a class="footnoteLink" href="#note_LCL2833_2_2" id="target_note_LCL2833_2_2"><sup>2</sup></a> tua parcas


</p></section><notes></notes></section>