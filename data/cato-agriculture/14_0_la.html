<section class="div1 language" lang="la"><header><hgroup><h1>Marcus Cato</h1></hgroup></header><section class="div2">
<p><span class="br"></span><span class="lineNumber">2</span><span class="br"></span>In cellam oleariam haec opus sunt. Dolia olearia, opercula, labra olearia XIIII, concas maioris II et minoris II, trullas aheneas tris, amphoras olearias II,
<span class="br"></span><span class="lineNumber">3</span><span class="br"></span>urceum aquarium I, urnam quinquagenariam I, sextarium olearium I, labellum I, infidibula II, spongeas
II, urceos fictiles II, urnales II, trullas ligneas II, claves cum clostris in cellas II, trutinam I, centumpondium<a class="footnoteLink" href="#note_LCL283_28_1" id="target_note_LCL283_28_1"><sup>1</sup></a>
I et pondera cetera.</p>
</section>
<section class="div2">
<p>XIV. Villam aedificandam si locabis novam ab solo, faber haec faciat oportet. Parietes omnes, uti iussitur, calce et caementis, pilas ex lapide angulari, tigna omnia, quae opus sunt, limina, postes, iugumenta,
asseres, fulmentas, praesepis bubus hibernas
<span class="br"></span><span class="lineNumber">2</span><span class="br"></span>aestivas faliscas, equile, cellas familiae, carnaria III, orbem, ahenea II, haras X, focum, ianuam maximam et alteram quam volet dominus, fenestras, clatros in fenestras maioris bipedalis X, luminaria VI, scamna
III, sellas V, telas togalis duas, paullulam pilam ubi triticum pinsat I, fulloniam I, antepagmenta, vasa
<span class="br"></span><span class="lineNumber">3</span><span class="br"></span>torcula II. Hae rei materiem et quae opus sunt dominus praebebit et ad opus dabit, serram I, lineam I (materiem dumtaxat succidet, dolabit, secabit facietque conductor), lapidem, calcem, harenam,
aquam, paleas, terram unde lutum fiat. Si de caelo villa tacta siet, de ea re verba uti fiant.<a class="footnoteLink" href="#note_LCL283_28_2" id="target_note_LCL283_28_2"><sup>2</sup></a> Huic operi pretium ab domino bono, qui bene praebeat quae opus sunt et nummos fide bona solvat, in tegulas
<span class="br"></span><span class="lineNumber">4</span><span class="br"></span>singulas II S. Tectum sic numerabitur: tegula integra quae erit, quae non erit, unde quarta pars aberit, duae pro una, conliciares quae erunt pro binis


</p></section><notes><section class="footnotes"><ul><li class="note" id="note_LCL283_28_1"><a class="footnoteCrossrefLink" href="#target_note_LCL283_28_1" title="Click to highlight in text"><sup class="lineRef">1</sup><span class="italic">centumpondium</span> Keil: <span class="italic">centumpondium incertum.</span></a></li><script type="text/javascript">document.getElementById('note_LCL283_28_1').style.display = "none";</script><li class="note" id="note_LCL283_28_2"><a class="footnoteCrossrefLink" href="#target_note_LCL283_28_2" title="Click to highlight in text"><sup class="lineRef">2</sup><span class="italic">verba uti fiant</span> Keil: <span class="italic">v(iri) b(oni) a(rbitratu) uti fiat</span> Brehaut.</a></li><script type="text/javascript">document.getElementById('note_LCL283_28_2').style.display = "none";</script></ul></section></notes></section>