<section class="div1 language" lang="la"><header><hgroup><h1>Marcus Cato</h1></hgroup></header><section class="div2">
<p>Si ligna et virgas non poteris vendere neque lapidem habebis, unde calcem coquas, de lignis carbones coquito, virgas et sarmenta, quae tibi usioni supererunt, in segete conburito. Ubi eas conbusseris, ibi papaver serito.</p>
</section>
<section class="div2">
<p>XXXIX. Ubi tempestates malae erunt, cum opus fieri non poterit, stercus in stercilinum egerito. Bubile, ovile, cohortem, villam bene purgato. Dolia plumbo vincito vel materie quernea vere sicca<a class="footnoteLink" href="#note_LCL283_56_1" id="target_note_LCL283_56_1"><sup>1</sup></a> alligato.
Si bene sarseris aut bene alligaveris et in rimas medicamentum indideris beneque picaveris, quodvis dolium vinarium facere poteris. Medicamentum in dolium hoc modo facito: cerae P. I, resinae P. I,
<span class="br"></span><span class="lineNumber">2</span><span class="br"></span>sulpuris P. C C. Haec omnia in calicem novum indito, eo addito gypsum contritum, uti crassitudo fiat quasi emplastrum, eo dolia sarcito. Ubi sarseris, qui colorem eundem facias, cretae crudae partes duas, calcis tertiam conmisceto; inde laterculos facito, coquito in fornace, eum conterito idque inducito.</p>
<p>Per imbrem in villa quaerito quid fieri possit. Ne cessetur, munditias facito. Cogitato, si nihil fiet, nihilo minus sumptum futurum.</p>
</section>
<section class="div2">
<p>XL. Per ver haec fieri oportet. Sulcos et scrobes fieri, seminariis, vitiariis locum verti, vites propagari, in locis crassis et umectis ulmos, ficos, poma, oleas seri oportet. Ficos, oleas, mala, pira, vites inseri oportet luna silenti post meridiem sine vento austro. <span class="br"></span><span class="lineNumber">2</span><span class="br"></span>Oleas, ficos, pira, mala hoc modo inserito. Quem

</p></section><notes><section class="footnotes"><ul><li class="note" id="note_LCL283_56_1"><a class="footnoteCrossrefLink" href="#target_note_LCL283_56_1" title="Click to highlight in text"><sup class="lineRef">1</sup><span class="italic">Vere sicca</span> Hauler, after Turnebus: <span class="italic">virisicca.</span></a></li><script type="text/javascript">document.getElementById('note_LCL283_56_1').style.display = "none";</script></ul></section></notes></section>