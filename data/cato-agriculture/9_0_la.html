<section class="div1 language" lang="la"><header><hgroup><h1>Marcus Cato</h1></hgroup></header><section class="div2"><p class="noindent">

esse, eam maxime serito. Hoc genus oleae in XXV
<span class="br"></span><span class="lineNumber">2</span><span class="br"></span>aut in XXX pedes conserito. Ager oleto conserundo,
qui in ventum favonium spectabit et soli ostentus erit, alius bonus nullus erit. Qui ager frigidior et macrior erit, ibi oleam Licinianam seri oportet. Si in loco crasso aut calido severis, hostus nequam erit et ferundo arbor peribit et muscus
<span class="br"></span><span class="lineNumber">3</span><span class="br"></span>ruber molestus erit. Circum coronas et circum vias ulmos serito et partim populos, uti frondem ovibus et bubus habeas, et materies, siquo opus sit, parata erit. Sicubi in iis locis ripae aut locus umectus erit, ibi cacumina populorum serito et harundinetum. Id hoc modo serito: bipalio vortito, ibi oculos harundinis pedes ternos alium ab alio serito. Ibi
<span class="br"></span><span class="lineNumber">4</span><span class="br"></span>corrudam serito, unde asparagi fiant. Nam convenit
harundinetum cum corruda, eo quia foditur et incenditur et umbram per tempus habet. Salicem Graecam circum harundinetum serito, uti siet qui vineam alliges.</p>
<p>Vineam quo in agro conseri oporteat, sic observato. Qui locus vino optimus dicetur esse et ostentus soli, Aminnium minusculum et geminum eugeneum, helvolum minusculum conserito. Qui locus crassus erit aut nebulosior, ibi Aminnium maius aut Murgentinum,
Apicium, Lucanum serito. Ceterae vites, miscellae maxime, in quemvis agrum conveniunt.</p>
</section>
<section class="div2">
<p>VII. Fundum suburbanum arbustum maxime convenit habere; et ligna et virgae venire possunt, et




</p></section><notes></notes></section>