<section class="div1 language" lang="la"><header><hgroup><h1>Marcus Cato</h1></hgroup></header><section class="div2"><p class="noindent">

stercus foras efferri, stercilinum fieri, semen purgari, funes sarciri, novos fieri; centones, cuculiones
<span class="br"></span><span class="lineNumber">4</span><span class="br"></span>familiam oportuisse sibi sarcire. Per ferias potuisse fossas veteres tergeri, viam publicam muniri, vepres recidi, hortum fodiri, pratum purgari, virgas vinciri, spinas runcari, expinsi far,<a class="footnoteLink" href="#note_LCL2833_8_1" id="target_note_LCL2833_8_1"><sup>1</sup></a> munditias fieri. Cum servi aegrotarint, cibaria tanta dari non oportuisse.
<span class="br"></span><span class="lineNumber">5</span><span class="br"></span>Ubi ea<a class="footnoteLink" href="#note_LCL2833_8_2" id="target_note_LCL2833_8_2"><sup>2</sup></a> cognita aequo animo sint, quae reliqua opera sint curare uti perficiantur: rationes putare argentariam, frumentariam, pabuli causa quae parata sunt; rationem vinariam, oleariam, quid venierit, quid exactum siet, quid reliquum siet, quid siet quod veneat: quae satis accipiunda sint, satis
<span class="br"></span><span class="lineNumber">6</span><span class="br"></span>accipiantur: reliqua quae sint uti conpareant. Siquid desit in annum, uti paretur: quae supersint, ut veneant: quae opus sint locato, locentur: quae opera fieri velit et quae locari velit, uti imperet et
<span class="br"></span><span class="lineNumber">7</span><span class="br"></span>ea scripta relinquat. Pecus consideret. Auctionem uti faciat: vendat oleum, si pretium habeat, vinum, frumentum quod supersit vendat; boves vetulos, armenta delicula, oves deliculas, lanam, pelles, plostrum vetus, ferramenta vetera, servum senem, servum morbosum, et siquid aliut supersit, vendat. Patrem familias vendacem, non emacem esse oportet.</p>
</section>
<section class="div2">
<p>III. Prima adulescentia patrem familiae agrum conserere studere oportet. Aedificare diu cogitare oportet, conserere cogitare non oportet, sed facere




</p></section><notes></notes></section>