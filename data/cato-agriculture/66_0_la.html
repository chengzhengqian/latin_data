<section class="div1 language" lang="la"><header><hgroup><h1>Marcus Cato</h1></hgroup></header><section class="div2"><p class="noindent">

fracta erunt. Si non reddet, aequom solvito. Si emptor legulis et factoribus, qui illic opus fecerint, non solverit, cui dari oportebit, si dominus volet, solvat. Emptor domino debeto et id satis dato, proque ea re ita uti S. S. E<a class="footnoteLink" href="#note_LCL283_132_1" id="target_note_LCL283_132_1"><sup>1</sup></a> item pignori sunto.</p>
</section>
<section class="div2">
<p>CXLVII. Hac lege vinum pendens venire oportet. Vinaceos inlutos et faecem relinquito. Locus vinis ad K. Octob. primas dabitur. Si non ante ea exportaverit,
dominus vino quid volet faciet. Cetera lex, quae oleae pendenti.</p>
</section>
<section class="div2">
<p>CXLVIII. Vinum in doliis hoc modo venire oportet. Vini in culleos singulos quadragenae et singulae urnae dabuntur. Quod neque aceat neque muceat, id dabitur. In triduo proxumo viri boni arbitratu degustato. Si non ita fecerit, vinum pro degustato erit. Quot dies per dominum mora fuerit, quo minus
<span class="br"></span><span class="lineNumber">2</span><span class="br"></span>vinum degustet, totidem dies emptori procedent. Vinum accipito ante K. Ian. primas. Si non ante acceperit, dominus vinum admetietur. Quod admensus
erit, pro eo resolvito. Si emptor postularit, dominus ius iurandum dabit verum fecisse. Locus vinis ad K. Octobres primas dabitur. Si ante non deportaverit, dominus vino quid volet faciet. Cetera lex, quae oleae pendenti.</p>
</section><notes><section class="footnotes"><ul><li class="note" id="note_LCL283_132_1"><a class="footnoteCrossrefLink" href="#target_note_LCL283_132_1" title="Click to highlight in text"><sup class="lineRef">1</sup><span class="italic">i.e. Supra Scriptum Est.</span></a></li><script type="text/javascript">document.getElementById('note_LCL283_132_1').style.display = "none";</script></ul></section></notes></section>