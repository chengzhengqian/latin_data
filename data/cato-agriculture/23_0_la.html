<section class="div1 language" lang="la"><header><hgroup><h1>Marcus Cato</h1></hgroup></header><section class="div2"><p class="noindent">

erit, simul ablaqueato stercusque addito: postea pabulum serito. Partem quartam circum oleas ablaqueatas, quom<a class="footnoteLink" href="#note_LCL283_46_1" id="target_note_LCL283_46_1"><sup>1</sup></a> maxime opus erit, addito terraque stercus operito. Alteram quartam partem in pratum reservato idque, quom maxime opus erit, ubi favonius flabit, evehito luna silenti.</p>
</section>
<section class="div2">
<p>XXX. Bubus frondem ulmeam, populneam, querneam,
ficulneam, usque dum habebis, dato. Ovibus frondem viridem, usque dum habebis, praebeto; ubi sementim facturus eris, ibi oves delectato; et frondem usque ad pabula matura. Pabulum aridum quod condideris in hiemem quam maxime conservato, cogitatoque hiemis quam longa siet.</p>
</section>
<section class="div2">
<p>XXXI. Ad oleam cogendam quae opus erunt parentur.
Vimina matura, salix per tempus legatur, uti sit unde corbulae fiant et veteres sarciantur. Fibulae unde fiant, aridae iligneae, ulmeae, nuceae, ficulneae, fac in stercus aut in aquam coniciantur; inde, ubi opus erit, fibulas facito. Vectes iligneos, acrufolios, laureos, ulmeos facito uti sient parati. Prelum ex
<span class="br"></span><span class="lineNumber">2</span><span class="br"></span>carpino atra potissimum facito. Ulmeam, pineam, nuceam, hanc atque aliam materiem omnem cum effodies, luna decrescente eximito post meridiem sine vento austro. Tum erit tempestiva, cum semen suum maturum erit, cavetoque per rorem trahas aut doles. Quae materies semen non habebit, cum glubebit,<a class="footnoteLink" href="#note_LCL283_46_2" id="target_note_LCL283_46_2"><sup>2</sup></a> tempestiva erit. Vento austro caveto nequam materiem neve vinum tractes nisi necessario.</p>
</section>
<section class="div2">
<p>XXXII. Vineas arboresque mature face incipias putare. Vites propages in<a class="footnoteLink" href="#note_LCL283_46_3" id="target_note_LCL283_46_3"><sup>3</sup></a> sulcos; susum vorsum,





</p></section><notes><section class="footnotes"><ul><li class="note" id="note_LCL283_46_1"><a class="footnoteCrossrefLink" href="#target_note_LCL283_46_1" title="Click to highlight in text"><sup class="lineRef">1</sup><span class="italic">quom</span> Keil: <span class="italic">quam.</span></a></li><script type="text/javascript">document.getElementById('note_LCL283_46_1').style.display = "none";</script><li class="note" id="note_LCL283_46_2"><a class="footnoteCrossrefLink" href="#target_note_LCL283_46_2" title="Click to highlight in text"><sup class="lineRef">2</sup><span class="italic">glubebit</span> Keil: <span class="italic">glube.</span></a></li><script type="text/javascript">document.getElementById('note_LCL283_46_2').style.display = "none";</script><li class="note" id="note_LCL283_46_3"><a class="footnoteCrossrefLink" href="#target_note_LCL283_46_3" title="Click to highlight in text"><sup class="lineRef">3</sup><span class="italic">in</span> added by Iucundus.</a></li><script type="text/javascript">document.getElementById('note_LCL283_46_3').style.display = "none";</script></ul></section></notes></section>