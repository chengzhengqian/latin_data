<section class="div1 language" lang="la"><header><hgroup><h1>Marcus Cato</h1></hgroup></header><section class="div2"><p class="noindent">

sumito caseumque per cribrum facito transeat in mortarium. Postea indito mellis boni P. IIII S. Id una bene conmisceto cum caseo. Postea in tabula pura, quae pateat P. I, ibi balteum ponito, folia laurea uncta supponito, placentam fingito.
<span class="br"></span><span class="lineNumber">4</span><span class="br"></span>Tracta singula in totum solum primum ponito, deinde de mortario tracta linito, tracta addito singulatim,
item linito usque adeo, donec omne caseum cum melle abusus eris. In summum tracta singula indito, postea solum contrahito ornatoque focum de ve primo<a class="footnoteLink" href="#note_LCL283_84_1" id="target_note_LCL283_84_1"><sup>1</sup></a> temperatoque, tunc placentam inponito,
testo caldo operito, pruna insuper et circum operito. Videto ut bene et otiose percoquas. Aperito, dum inspicias, bis aut ter. Ubi cocta erit, eximito et melle unguito. Haec erit placenta semodialis.</p>
</section>
<section class="div2">
<p>LXXVII. Spiram sic facito. Quantum voles pro ratione, ita uti placenta fit, eadem omnia facito, nisi alio modo fingito. In solo tracta cum melle oblinito bene. Inde tamquam restim tractes facito, ita inponito in solo, simplicibus conpleto bene arte. Cetera omnia, quasi placentam facias, facito coquitoque.</p>
</section>
<section class="div2">
<p>LXXVIII. Scriblitam sic facito. In balteo tractis caseo ad eundem modum facito, uti placentam, sine melle.</p>
</section>
<section class="div2">
<p>LXXIX. Globos sic facito. Caseum cum alica ad eundem modum misceto. Inde quantos voles facere facito. In ahenum caldum unguen indito. Singulos aut binos coquito versatoque crebro duabus rudibus, coctos eximito, eos melle unguito, papaver infriato, ita ponito.</p>
</section><notes><section class="footnotes"><ul><li class="note" id="note_LCL283_84_1"><a class="footnoteCrossrefLink" href="#target_note_LCL283_84_1" title="Click to highlight in text"><sup class="lineRef">1</sup>Corrupt. HÃ¶rle suggests <span class="italic">ornatoque; focum deverrito temperatoque; tunc,</span> etc, <span class="italic">Ph. W.</span> 48. 1389.</a></li><script type="text/javascript">document.getElementById('note_LCL283_84_1').style.display = "none";</script></ul></section></notes></section>