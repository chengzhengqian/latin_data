<section class="div1 language" lang="la"><header><hgroup><h1>Marcus Cato</h1></hgroup></header><section class="div2"><p class="noindent">

habebit aquam, vinum effluet, aqua manebit. Nam non continet vinum vas hederaceum.</p>
</section>
<section class="div2">
<p>CXII. Vinum Coum si voles facere, aquam ex alto marinam sumito mari tranquillo, cum ventus non erit, dies LXX ante vindemiam, quo aqua dulcis non perveniet. Ubi hauseris de mari, in dolium infundito, nolito inplere, quadrantalibus quinque minus sit quam plenum. Operculum inponito, relinquito
<span class="br"></span><span class="lineNumber">2</span><span class="br"></span>qua interspiret. Ubi dies XXX praeterierint, transfundito in alterum dolium puriter et leniter, relinquito in imo quod desiderit. Post dies XX in alterum dolium item transfundito; ita relinquito usque ad vindemiam. Unde vinum Coum facere voles, uvas relinquito in vinea, sinito bene coquantur, et ubi pluerit et siccaverit, tum deligito et ponito in sole biduum aut triduum sub dio, si pluviae non erunt. Si pluvia erit, in tecto in cratibus conponito,
<span class="br"></span><span class="lineNumber">3</span><span class="br"></span>et siqua acina corrupta erunt, depurgato. Tum sumito aquam marinam Q. S. S. E,<a class="footnoteLink" href="#note_LCL283_102_1" id="target_note_LCL283_102_1"><sup>1</sup></a> in dolium quinquagenarium
infundito aquae marinae Q. X. Tum acina de uvis miscellis decarpito de scopione in idem dolium, usque dum inpleveris. Manu conprimito acina, ut conbibant aquam marinam. Ubi inpleveris dolium, operculo operito, relinquito qua interspiret. Ubi triduum praeterierit, eximito de dolio et calcato in torculario et id vinum condito in dolia lauta et pura et sicca.</p>
</section>
<section class="div2">
<p>CXIII. Ut odoratum bene sit, sic facito. Sumito testam picatam, eo prunam lenem indito, suffito serta et schoeno et palma, quam habent unguentarii,

</p></section><notes><section class="footnotes"><ul><li class="note" id="note_LCL283_102_1"><a class="footnoteCrossrefLink" href="#target_note_LCL283_102_1" title="Click to highlight in text"><sup class="lineRef">1</sup><span class="italic">i.e. Quae Supra Scripta Est.</span></a></li><script type="text/javascript">document.getElementById('note_LCL283_102_1').style.display = "none";</script></ul></section></notes></section>