<section class="div1 language" lang="la"><header><hgroup><h1>Marcus Cato</h1></hgroup></header><section class="div2">
</section>
<section class="div2">
<p>LXXXIV. Savillum hoc modo facito. Farinae selibram,
casei P. II S una conmisceto quasi libum, mellis P.
<img alt="special character" class="glyph" src="/view/LCL283/figures/LCL283-p88-g1.png"/>
 et ovum unum. Catinum fictile oleo unguito. Ubi omnia bene conmiscueris, in catinum indito, catinum testo operito. Videto ut bene percocas medium, ubi altissimum est. Ubi coctum erit, catinum eximito, melle unguito, papaver infriato, sub testum subde paulisper, postea eximito. Ita pone cum catillo et lingula.</p>
</section>
<section class="div2">
<p>LXXXV. Pultem Punicam sic coquito. Libram alicae in aquam indito, facito uti bene madeat. Id infundito in alveum purum, eo casei recentis P. III, mellis P. S, ovum unum, omnia una permisceto bene. Ita insipito in aulam novam.</p>
</section>
<section class="div2">
<p>LXXXVI. Graneam triticeam sic facito. Selibram tritici puri in mortarium purum indat, lavet bene corticemque
deterat bene eluatque bene. Postea in aulam indat et aquam puram cocatque. Ubi coctum erit, lacte addat paulatim usque adeo, donec cremor crassus erit factus.</p>
</section>
<section class="div2">
<p>LXXXVII. Amulum sic facito. Siliginem purgato bene, postea in alveum indat, eo addat aquam bis in die. Die decimo aquam exsiccato, exurgeto bene, in alveo puro misceto bene, facito tamquam faex fiat. Id in linteum novum indito, exprimito cremorem in patinam novam aut in mortarium. Id omne ita facito et refricato denuo. Eam patinam in sole ponito, arescat. Ubi arebit, in aulam novam indito, inde facito cum lacte coquat.</p>
</section>
<section class="div2">
<p>LXXXVIII. Salem candidum sic facito. Amphoram


</p></section><notes></notes></section>