<section class="div1 language" lang="la"><header><hgroup><h1>Marcus Cato</h1></hgroup></header><section class="div2"><p class="noindent">

Orbes cavere oportet nequid mortarium terant. Inter orbem et miliarium unum digitum interesse oportet. Si plus intererit atque orbes nimium
<span class="br"></span><span class="lineNumber">2</span><span class="br"></span>aberunt, funi circumligato miliarium arte crebro, uti expleas quod nimium interest. Si orbes altiores erunt atque nimium mortarium deorsom teret, orbiculos
ligneos pertusos in miliarium in columella supponito, eo altitudinem temperato. Eodem modo latitudinem orbiculis ligneis aut armillis ferreis temperato, usque dum recte temperabitur.</p>
<p><span class="br"></span><span class="lineNumber">3</span><span class="br"></span>Trapetus emptus est in Suessano HS CCCC et olei P.L. Conposturae HS LX; vecturam boum, operas VI, homines VI cum bubulcis HS LXXII; cupam ornatam HS LXXII, pro oleo HS XXV; S. S. HS DCXXVIIII. Pompeis emptus ornatus HS CCCXXCIIII; vecturam HS CCXXC; domi melius concinnatur et accommodatur, eo sumpti opus est
<span class="br"></span><span class="lineNumber">4</span><span class="br"></span>HS LX: S. S. HS DCCXXIIII. Si orbes in veteres trapetos parabis, medios crassos P. I digitos III, altos P. I, foramen semipedem quoquo vorsum. Eos cum advexeris, ex trapeto temperato. Ii emuntur ad Rufri macerias HS CXXC, temperantur HS XXX. Tantidem Pompeis emitur.</p>
</section>
<section class="div2">
<p>XXIII. Fac ad vindemiam quae opus sunt ut parentur.
Vasa laventur, corbulae sarciantur, picentur, dolia quae opus sunt picentur, quom pluet; quala parentur, sarciantur, far molatur, menae emantur,
<span class="br"></span><span class="lineNumber">2</span><span class="br"></span>oleae caducae salliantur. Uvas miscellas, vinum praeliganeum quod operarii bibant, ubi tempus erit,


</p></section><notes></notes></section>