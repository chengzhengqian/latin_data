<section class="div1 language" lang="la"><header><hgroup><h1>Marcus Cato</h1></hgroup></header><section class="div2"><p class="noindent">

tenuissimas radices exarabit. Si male arabit, radices susum abibunt, crassiores fient, et in radices vires oleae abibunt. Agrum frumentarium cum ares,
<span class="br"></span><span class="lineNumber">2</span><span class="br"></span>bene et tempestivo ares, sulco vario ne ares. Cetera cultura est multum sarire<a class="footnoteLink" href="#note_LCL283_74_1" id="target_note_LCL283_74_1"><sup>1</sup></a> et diligenter eximere semina et per tempus radices quam plurimas cum terra ferre; ubi radices bene operueris, calcare bene, ne aqua noceat. Siquis quaeret, quod tempus oleae serendae siet, agro sicco per sementim, agro laeto per ver.</p>
</section>
<section class="div2">
<p>LXII. Quot iuga boverum, mulorum, asinorum habebis, totidem plostra esse oportet.</p>
</section>
<section class="div2">
<p>LXIII. Funem torculum esse oportet extentum pedes LV, funem loreum in plostrum P. LX, lora retinacula longa P. XXVI, subiugia in plostium P. XIIX, funiculum P. XV, in aratrum subiugia lora P. XVI, funiculum P. VIII.</p>
</section>
<section class="div2">
<p>LXIV. Olea ubi matura erit, quam primum cogi oportet, quam minimum in terra et in tabulato esse oportet. In terra et in tabulato putescit. Leguli volunt uti olea caduca quam plurima sit, quo plus legatur; factores, ut in tabulato diu sit, ut fracida sit, quo facilius efficiant. Nolito credere oleum in
<span class="br"></span><span class="lineNumber">2</span><span class="br"></span>tabulato posse crescere. Quam citissime conficies, tam maxime expediet, et totidem modiis collecta et<a class="footnoteLink" href="#note_LCL283_74_2" id="target_note_LCL283_74_2"><sup>2</sup></a>
</p></section><notes><section class="footnotes"><ul><li class="note" id="note_LCL283_74_1"><a class="footnoteCrossrefLink" href="#target_note_LCL283_74_1" title="Click to highlight in text"><sup class="lineRef">1</sup><span class="italic">sarire</span> Schneider: <span class="italic">serere.</span></a></li><script type="text/javascript">document.getElementById('note_LCL283_74_1').style.display = "none";</script><li class="note" id="note_LCL283_74_2"><a class="footnoteCrossrefLink" href="#target_note_LCL283_74_2" title="Click to highlight in text"><sup class="lineRef">2</sup><span class="italic">collecta et</span> Keil: <span class="italic">collectae.</span></a></li><script type="text/javascript">document.getElementById('note_LCL283_74_2').style.display = "none";</script></ul></section></notes></section>