<section class="div1 language" lang="la"><header><hgroup><h1>Marcus Cato</h1></hgroup></header><section class="div2">
</section>
<section class="div2">
<p>LXXV. Libum hoc modo facito. Casei P. II bene disterat in mortario. Ubi bene distriverit, farinae siligineae libram aut, si voles tenerius esse, selibram similaginis eodem indito permiscetoque cum caseo bene. Ovum unum addito et una permisceto bene. Inde panem facito, folia subdito, in foco caldo sub testu coquito leniter.</p>
</section>
<section class="div2">
<p>LXXVI. Placentam sic facito. Farinae siligineae L. II, unde solum facias, in tracta farinae L. IIII et alicae primae L. II. Alicam in aquam infundito. Ubi bene mollis erit, in mortarium purum indito siccatoque bene. Deinde manibus depsito. Ubi bene subactum erit, farinae L. IIII paulatim addito. Id utrumque tracta facito. In qualo, ubi arescant,
<span class="br"></span><span class="lineNumber">2</span><span class="br"></span>conponito. Ubi arebunt, conponito puriter.<a class="footnoteLink" href="#note_LCL283_82_1" id="target_note_LCL283_82_1"><sup>1</sup></a> Cum facies singula tracta, ubi depsueris, panno oleo uncto tangito et circumtergeto unguitoque. Ubi tracta erunt, focum, ubi cocas, calfacito bene et testum.
Postea farinae L. II conspargito condepsitoque. Inde facito solum tenue. Casei ovilli P. XIIII ne acidum et bene recens in aquam indito. Ibi macerato,
aquam ter mutato. Inde eximito siccatoque bene paulatim manibus, siccum bene in mortarium
<span class="br"></span><span class="lineNumber">3</span><span class="br"></span>inponito. Ubi omne caseum bene siccaveris, in mortarium purum manibus condepsito conminuitoque quam maxime. Deinde cribrum farinarium purum



</p></section><notes><section class="footnotes"><ul><li class="note" id="note_LCL283_82_1"><a class="footnoteCrossrefLink" href="#target_note_LCL283_82_1" title="Click to highlight in text"><sup class="lineRef">1</sup><span class="italic">pariter</span> Turnebus.</a></li><script type="text/javascript">document.getElementById('note_LCL283_82_1').style.display = "none";</script></ul></section></notes></section>