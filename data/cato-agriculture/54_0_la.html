<section class="div1 language" lang="la"><header><hgroup><h1>Marcus Cato</h1></hgroup></header><section class="div2">
</section>
<section class="div2">
<p>CXXI. Mustaceos sic facito. Farinae siligineae modium unum musto conspargito. Anesum, cuminum,
adipis P. II, casei libram, et de virga lauri deradito, eodem addito, et ubi definxeris, lauri folia subtus addito, cum coques.</p>
</section>
<section class="div2">
<p>CXXII. Vinum concinnare, si lotium difficilius transibit. Capreidam vel iunipirum contundito in pila, libram indito, in duobus congiis vini veteris in vase aheneo vel in plumbeo defervefacito. Ubi refrixerit, in lagonam indito. Id mane ieiunus sumito cyatum; proderit.</p>
</section>
<section class="div2">
<p>CXXIII. Vinum ad isciacos sic facito. De iunipiro materiem semipedem crassam concidito minutim. Eam infervefacito cum congio vini veteris. Ubi refrixerit, in lagonam confundito et postea id utito cyatum mane ieiunus; proderit.</p>
</section>
<section class="div2">
<p>CXXIV. Canes interdiu clausos esse oportet, ut noctu acriores et vigilantiores sint.</p>
</section>
<section class="div2">
<p>CXXV. Vinum murteum sic facito. Murtam nigram
arfacito in umbra. Ubi iam passa erit, servato ad vindemiam, in urnam musti contundito murtae semodium, id oblinito. Ubi desiverit fervere mustum,
murtam eximito. Id est ad alvum crudam et ad lateris dolorem et ad coeliacum.</p>
</section>
<section class="div2">
<p>CXXVI. Ad tormina, et si alvus non consistet, et si taeniae et lumbrici molesti erunt. XXX mala Punica acerba sumito, contundito, indito in urceum et vini nigri austeri congios III. Vas oblinito. Post dies XXX aperito et utito; ieiunus heminam bibito.</p>
</section>
<section class="div2">
<p>CXXVII. Ad dyspepsiam et stranguriam mederi. Malum Punicum ubi florebit, conligito, tris minas in amphoram infundito, vini Q. I veteris addito et


</p></section><notes></notes></section>