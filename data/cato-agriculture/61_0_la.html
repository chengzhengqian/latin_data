<section class="div1 language" lang="la"><header><hgroup><h1>Marcus Cato</h1></hgroup></header><section class="div2"><p class="noindent">
quoius re ergo agrum terram fundumque meum suovitaurilia
circumagi iussi, uti tu morbos visos invisosque,
viduertatem vastitudinemque, calamitates intemperiasque prohibessis defendas averruncesque;
<span class="br"></span><span class="lineNumber">3</span><span class="br"></span>utique tu fruges, frumenta, vineta virgultaque grandire
beneque evenire siris, pastores pecuaque salva servassis duisque bonam salutem valetudinemque mihi
domo familiaeque nostrae; harumce rerum ergo, fundi terrae agrique mei lustrandi lustrique faciendi ergo, sicuti dixi, macte hisce suovitaurilibus lactentibus
inmolandis esto; Mars pater, eiusdem rei ergo
<span class="br"></span><span class="lineNumber">4</span><span class="br"></span>macte hisce suovitaurilibus lactentibus esto.” Item cultro facito struem et fertum uti adsiet, inde obmoveto.
Ubi porcum inmolabis, agnum vitulumque, sic oportet: “Eiusque rei ergo macte suovitaurilibus inmolandis
esto.” Nominare vetat Martem neque agnum vitulumque.<a class="footnoteLink" href="#note_LCL283_122_1" id="target_note_LCL283_122_1"><sup>1</sup></a> Si minus in omnis litabit, sic verba concipito: “Mars pater, siquid tibi in illisce suovitaurilibus lactentibus neque satisfactum est, te hisce suovitaurilibus piaculo.” Si in uno duobusve dubitabit,
sic verba concipito: “Mars pater, quod tibi illoc porco neque satisfactum est, te hoc porco piaculo.”</p>
</section>
<section class="div2">
<p>CXLII. Vilici officia quae sunt, quae dominus praecepit,
ea omnia quae in fundo fieri oportet quaeque emi pararique oportet, quo modoque cibaria, vestimenta
familiae dari oportet, eadem uti curet faciatque
moneo dominoque dicto audiens sit. Hoc





</p></section><notes><section class="footnotes"><ul><li class="note" id="note_LCL283_122_1"><a class="footnoteCrossrefLink" href="#target_note_LCL283_122_1" title="Click to highlight in text"><sup class="lineRef">1</sup>The text is corrupt. Schneider suggests <span class="italic">porcum</span> for <span class="italic">Martem,</span> thus making the meaning: “It is not permitted to call the pig, the lamb, or the calf by name.”</a></li><script type="text/javascript">document.getElementById('note_LCL283_122_1').style.display = "none";</script></ul></section></notes></section>