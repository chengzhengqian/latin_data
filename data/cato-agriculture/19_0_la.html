<section class="div1 language" lang="la"><header><hgroup><h1>Marcus Cato</h1></hgroup></header><section class="div2"><p class="noindent">

modioli postulabunt,media inter orbis quae conveniat. Crassam quam columella ferrea erit, eam mediam pertundito, uti columellam indere possis. Eo fistulam ferream indito, quae in columellam conveniat et in
<span class="br"></span><span class="lineNumber">2</span><span class="br"></span>cupam. Inter cupam dextra sinistra pertundito late digitos primoris IIII, alte digitos primoris III, sub cupa tabulam ferream, quam<a class="footnoteLink" href="#note_LCL283_38_1" id="target_note_LCL283_38_1"><sup>1</sup></a> lata cupa media erit, pertusam figito, quae in columellam conveniat. Dextra sinistra, foramina ubi feceris, lamnis circumplectito.
Replicato in inferiorem partem cupae omnis quattuor lamminas; utrimque secus lamminas
<span class="br"></span><span class="lineNumber">3</span><span class="br"></span>sub lamminas pollulas minutas supponito, eas inter sese configito, ne foramina maiora fiant, quo cupulae minusculae indentur. Cupa qua fini in modiolos erit, utrimque secus imbricibus ferreis quattuor de suo sibi utrimque secus facito qui figas. Imbrices medias clavulis figito. Supra imbrices extrinsecus cupam pertundito, qua clavus eat, qui orbem cludat.
<span class="br"></span><span class="lineNumber">4</span><span class="br"></span>Insuper foramen librarium ferreum digitos sex latum indito, pertusum utrimque secus, qua clavus eat. Haec omnia eius rei causa fiunt, uti ne cupa in lapide conteratur. Armillas IIII facito, quas circum orbem indas, ne cupa et clavus conterantur intrinsecus.
<span class="br"></span><span class="lineNumber">5</span><span class="br"></span>Cupam materia ulmea aut faginea facito. Ferrum factum quod opus erit uti idem faber figat; HS LX opus sunt. Plumbum in cupam emito HS IIII. Cupam qui concinnet et modiolos qui indat et plumbet, operas fabri dumtaxat HS VIII; idem trapetum oportet accommodet. Summa sumpti HS LXXII praeter adiutores.</p>
</section>
<section class="div2">
<p>XXII. Trapetum hoc modo accommodare oportet. Librator uti statuatur pariter ab labris. Digitum minimum orbem abesse oportet ab solo mortari.

</p></section><notes><section class="footnotes"><ul><li class="note" id="note_LCL283_38_1"><a class="footnoteCrossrefLink" href="#target_note_LCL283_38_1" title="Click to highlight in text"><sup class="lineRef">1</sup><span class="italic">quam</span> added by Keil.</a></li><script type="text/javascript">document.getElementById('note_LCL283_38_1').style.display = "none";</script></ul></section></notes></section>