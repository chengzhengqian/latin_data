<section class="div1 language" lang="la"><header><hgroup><h1>Marcus Cato</h1></hgroup></header><section class="div2">
</section>
<section class="div2">
<p>XXXVI. Quae segetem stercorent. Stercus columbinum
spargere oportet in pratum vel in hortum vel in segetem. Caprinum, ovillum, bubulum, item ceterum stercus omne sedulo conservato. Amurcam spargas vel inriges ad arbores; circum capita maiora amphoras, ad minora urnas cum aquae dimidio addito, ablaqueato prius non alte.</p>
</section>
<section class="div2">
<p>XXXVII. Quae mala in segete sint. Si cariosam terram tractes. Cicer, quod vellitur et quod salsum est, eo malum est. Hordeum, faenum Graecum, ervum, haec omnia segetem exsugunt et omnia quae velluntur. Nucleos in segetem ne indideris.</p>
<p><span class="br"></span><span class="lineNumber">2</span><span class="br"></span>Quae segetem stercorent fruges: lupinum, faba, vicia.</p>
<p>Stercus unde facias: stramenta, lupinum, paleas, fabalia, acus, frondem iligneam, querneam. Ex segeti vellito ebulum, cicutam et circum salicta herbam altam ulvamque;<a class="footnoteLink" href="#note_LCL283_52_1" id="target_note_LCL283_52_1"><sup>1</sup></a> eam substernito ovibus bubusque, frondem putidam. Partem de nucleis succernito et in lacum coicito, eo aquam addito, permisceto rutro bene; inde lutum circum oleas ablaqueatas addito, nucleos conbustos item addito.
<span class="br"></span><span class="lineNumber">3</span><span class="br"></span>Vitis si macra erit, sarmenta sua concidito minute et ibidem inarato aut infodito.</p>
<p>Per hiemem lucubratione haec facito: ridicas et palos, quos pridie in tecto posueris, siccos dolato, faculas facito, stercus egerito. Nisi intermestri
<span class="br"></span><span class="lineNumber">4</span><span class="br"></span>lunaque dimidiata tum ne tangas materiem. Quam effodies aut praecides abs terra, diebus VII proximis, quibus luna plena fuerit, optime eximetur. Omnino



</p></section><notes><section class="footnotes"><ul><li class="note" id="note_LCL283_52_1"><a class="footnoteCrossrefLink" href="#target_note_LCL283_52_1" title="Click to highlight in text"><sup class="lineRef">1</sup><span class="italic">ulvamque</span> Victorius: <span class="italic">uvamque.</span></a></li><script type="text/javascript">document.getElementById('note_LCL283_52_1').style.display = "none";</script></ul></section></notes></section>