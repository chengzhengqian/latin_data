<section class="div1 language" lang="la"><header><hgroup><h1>Marcus Cato</h1></hgroup></header><section class="div2"><p class="noindent">

P. XIX, funiculum P. XV, in aratrum subiugia lora
P. XII, funiculum P. IIX.</p>
<p><span class="br"></span><span class="lineNumber">6</span><span class="br"></span>Trapetos latos maximos P. IIII S, orbis altos P.
III S, orbis medios, ex lapicaedinis cum eximet,
crassos pedem et palmum, inter miliarium et labrum
P. I<a class="footnoteLink" href="#note_LCL283_118_1" id="target_note_LCL283_118_1"><sup>1</sup></a> digitos II, labra crassa digitos V.<a class="footnoteLink" href="#note_LCL283_118_1" id="target_note_LCL283_118_1"><sup>1</sup></a> Secundarium
trapetum latum P. IIII et palmum, inter miliarium
et labrum pes unus digitus unus, labra crassa digitos
V, orbis altos P. III et digitos V, crassos P. I et
digitos III. Foramen in orbis semipedem quoquo
versum facito. Tertium trapetum latum P. IIII, inter
miliarium et labrum P. I, labrum digitos V, orbis
altos P. III digitos III, crassos P. I et digitos II.
Trapetum ubi arvectum erit, ubi statues, ibi accommodato
concinnatoque.</p>
</section>
<section class="div2">
<p>CXXXVI. Politionem quo pacto partiario<a class="footnoteLink" href="#note_LCL283_118_2" id="target_note_LCL283_118_2"><sup>2</sup></a> dari
oporteat. In agro Casinate et Venafro in loco bono
parti octava corbi dividat, satis bono septima, tertio
loco sexta; si granum modio dividet, parti quinta.
In Venafro ager optimus nona parti corbi dividat.
Si communiter pisunt, qua ex parte politori pars
est, eam partem in pistrinum politor. Hordeum
quinta modio, fabam quinta modio dividat.</p>
</section>
<section class="div2">
<p>CXXXVII. Vineam curandam partiario. Bene curet
fundum, arbustum, agrum frumentarium. Partiario
faenum et pabulum, quod bubus satis siet, qui illic
sient. Cetera omnia pro indiviso.</p>
</section><notes><section class="footnotes"><ul><li class="note" id="note_LCL283_118_1"><a class="footnoteCrossrefLink" href="#target_note_LCL283_118_1" title="Click to highlight in text"><sup class="lineRef">1</sup>Schneider: <span class="italic">P. II digitos II, labra crassa digitum.</span></a></li><script type="text/javascript">document.getElementById('note_LCL283_118_1').style.display = "none";</script><li class="note" id="note_LCL283_118_2"><a class="footnoteCrossrefLink" href="#target_note_LCL283_118_2" title="Click to highlight in text"><sup class="lineRef">2</sup><span class="italic">partiario</span> added by Keil.</a></li><script type="text/javascript">document.getElementById('note_LCL283_118_2').style.display = "none";</script></ul></section></notes></section>