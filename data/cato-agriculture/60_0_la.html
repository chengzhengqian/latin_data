<section class="div1 language" lang="la"><header><hgroup><h1>Marcus Cato</h1></hgroup></header><section class="div2">
</section>
<section class="div2">
<p>CXXXVIII. Boves feriis coniungere licet. Haec licet facere: arvehant ligna, fabalia, frumentum, quod conditurus<a class="footnoteLink" href="#note_LCL283_121_20_1" id="target_note_LCL283_121_20_1"><sup>1</sup></a> erit. Mulis, equis, asinis feriae nullae, nisi si in familia sunt.</p>
</section>
<section class="div2">
<p>CXXXIX. Lucum conlucare Romano more sic oportet. Porco piaculo facito, sic verba concipito: “Si deus, si dea es, quoium illud sacrum est, uti tibi ius est porco piaculo facere illiusce sacri coercendi
ergo harumque rerum ergo, sive ego sive quis iussu meo fecerit, uti id recte factum siet, eius rei ergo te hoc porco piaculo inmolando bonas preces precor, uti sies volens propitius mihi domo familiaeque
meae liberisque meis; harumce rerum ergo macte hoc porco piaculo inmolando esto.”</p>
</section>
<section class="div2">
<p>CXL. Si fodere voles, altero piaculo eodem modo facito, hoc amplius dicito: “operis faciundi causa.” Dum opus, cotidie per partes facito. Si intermiseris aut feriae publicae aut familiares intercesserint, altero piaculo facito.</p>
</section>
<section class="div2">
<p>CXLI. Agrum lustrare sic oportet. Impera suovitaurilia
circumagi: “Cum divis volentibus quodque bene eveniat, mando tibi, Mani, uti illace suovitaurilia fundum agrum terramque meam quota ex parte sive circumagi sive circumferenda censeas, uti cures <span class="br"></span><span class="lineNumber">2</span><span class="br"></span>lustrare.” Ianum Iovemque vino praefamino, sic dicito: “Mars pater, te precor quaesoque uti sies volens propitius mihi domo familiaeque nostrae,




</p></section><notes></notes></section>