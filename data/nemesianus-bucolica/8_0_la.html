<section class="div1 language" lang="la"><header><hgroup><h1>Minor Latin Poets</h1></hgroup></header><section class="div2"><div class="sp"><p class="lineGroup">
<span class="line">et post haec, Donace, nostros contemnis amores?</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>forsitan indignum ducis, quod rusticus Alcon</span><span class="linebreak"></span>
<span class="line">te peream, qui mane boves in pascua duco.</span><span class="linebreak"></span>
<span class="line">di pecorum pavere greges, formosus Apollo,</span><span class="linebreak"></span>
<span class="line">Pan doctus, Fauni vates et pulcher Adonis.</span><span class="linebreak"></span>
<span class="line">quin etiam fontis speculo me mane notavi,</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>nondum purpureos Phoebus cum tolleret ortus</span><span class="linebreak"></span>
<span class="line">nec tremulum liquidis lumen splenderet in undis:</span><span class="linebreak"></span>
<span class="line">quod vidi, nulla tegimur lanugine malas;</span><span class="linebreak"></span>
<span class="line">pascimus et crinem; nostro formosior Ida</span><span class="linebreak"></span>
<span class="line">dicor, et hoc ipsum mihi tu iurare solebas,</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>purpureas laudando genas et lactea colla</span><span class="linebreak"></span>
<span class="line">atque hilares oculos et formam puberis aevi.</span><span class="linebreak"></span>
<span class="line">nec sumus indocti calamis: cantamus avena,</span><span class="linebreak"></span>
<span class="line">qua divi cecinere prius, qua dulce locutus</span><span class="linebreak"></span>
<span class="line">Tityrus e silvis dominam pervenit in urbem.</span><span class="linebreak"></span>
<span class="line">nos quoque te propter, Donace, cantabimur</span><span class="linebreak"></span>
<span class="line indent2"><span class="br"></span><span class="lineNumber">85</span><span class="br"></span>urbi,</span><span class="linebreak"></span>
<span class="line">si modo coniferas inter viburna cupressos</span><span class="linebreak"></span>
<span class="line">atque inter pinus corylum frondescere fas est.’’</span><span class="linebreak"></span>
<span class="line indent2">sic pueri Donacen toto sub sole canebant,</span><span class="linebreak"></span>
<span class="line">frigidus e silvis donec descendere suasit</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>Hesperus et stabulis pastos inducere tauros.</span><span class="linebreak"></span>
</p></div>
</section><notes><section class="footnotes"><ul><li class="note text" id="note_LCL434_470_89"><sup class="lineRef">89</sup>descendere N: discedere G: descendere vel discedere V: decedere <span class="italic">Baehrens.</span>
</li></ul></section></notes></section>