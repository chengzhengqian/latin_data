<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
adserere, quod non ex tuis beneficiis, etiam si non sine tuis, oritur.‚Äù</p>
<span class="br"></span><span class="lineNumber">1</span><span class="br"></span>
<p>31. Puta me vitam pro vita reddidisse. Sic quoque munus tuum vici, cum ego dederim sentienti, cum sentiens me dare, cum vitam tibi non voluptatis meae causa aut certe per voluptatem dederim, cum tanto maius sit retinere spiritum quam accipere, <span class="br"></span><span class="lineNumber">2</span><span class="br"></span>
quanto levius mori ante mortis metum. Ego vitam dedi statim illa usuro, tu nescituro, an viveret; ego vitam dedi mortem timenti, tu vitam dedisti, ut mori possem; ego tibi vitam dedi consummatam, perfectam, tu me expertem rationis genuisti, onus <span class="br"></span><span class="lineNumber">3</span><span class="br"></span>
alienum. Vis scire, quam non sit magnum beneficium vitam sic dare? Exposuisses; nempe iniuria erat genuisse! Quo quid colligo? Minimum esse beneficium patris matrisque concubitum, nisi accesserunt alia, quae prosequerentur hoc initium muneris et aliis <span class="br"></span><span class="lineNumber">4</span><span class="br"></span>
officiis ratum facerent. Non est bonum vivere, sed bene vivere. At bene vivo. Sed potui et male; ita hoc tantum est tuum, quod vivo. Si vitam imputas mihi per se, nudam, egentem consilii, et id ut magnum bonum iactas, cogita te mihi imputare muscarum ac <span class="br"></span><span class="lineNumber">5</span><span class="br"></span>
vermium bonum. Deinde, ut nihil aliud dicam, quam
</p></section><notes></notes></section>