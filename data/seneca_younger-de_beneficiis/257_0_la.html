<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

si te ne nunc quidem paenitet. Non est, quod indigneris, tamquam aliquid novi accident; <span class="br"></span><span class="lineNumber">3</span><span class="br"></span>
magis mirari deberes, si non accidisset. Alium labor, alium impensa deterret, alium periculum, alium turpis verecundia, ne, dum reddit, fateatur accepisse, alium ignorantia officii, alium pigritia, alium occupatio. Adspice, quemadmodum immensae hominum cupiditates hient semper et poscant; non miraberis ibi <span class="br"></span><span class="lineNumber">4</span><span class="br"></span>
neminem reddere, ubi nemo satis accepit. Quis est istorum tam firmae mentis ac solidae, ut tuto apud eum beneficia deponas? Alius libidine insanit, alius abdomini servit; alius lucri totus est, cuius summam, non vias, spectat; alius invidia laborat, alius caeca ambitione et in gladios irruente. Adice torporem mentis ac senium et contraria huic inquieti pectoris agitationem tumultusque perpetuos; adice aestimationem sui nimiam et tumorem, ob quae contemnendus est, insolentem. Quid contumaciam dicam<a class="footnoteLink" href="#note_LCL310_514_1" id="target_note_LCL310_514_1"><sup>1</sup></a> in perversa nitentium, quid levitatem semper aliquo <span class="br"></span><span class="lineNumber">5</span><span class="br"></span>
transilientem? Hoc accedat temeritas praeceps et numquam fidele consilium daturus timor et mille errores, quibus volvimur: audacia timidissimorum, discordia familiarissimorum et, publicum malum, incertissimis fidere, fastidire possessa, quae consequi

</p></section><notes><section class="footnotes"><ul><li class="note" id="note_LCL310_514_1"><a class="footnoteCrossrefLink" href="#target_note_LCL310_514_1" title="Click to highlight in text"><sup class="lineRef">1</sup>dicam <span class="italic">added by Gertz.</span></a></li><script type="text/javascript">document.getElementById('note_LCL310_514_1').style.display = "none";</script></ul></section></notes></section>