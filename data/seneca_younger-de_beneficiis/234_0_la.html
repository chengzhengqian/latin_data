<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

habeo, meum non est, si meum tuum est; potest enim idem meum esse et tuum.</p>
<span class="br"></span><span class="lineNumber">7</span><span class="br"></span>
<p>“Is,” inquit, “cuius prostitutae sunt, leno est; omnia autem sapientis sunt; inter omnia et prostitutae sunt; ergo prostitutae sapientis sunt. Leno autem est, cuius prostitutae sunt; ergo sapiens leno <span class="br"></span><span class="lineNumber">8</span><span class="br"></span>
est.” Sic illum vetant emere, dicunt enim: “Nemo rem suam emit; omnia autem sapientis sunt; ergo sapiens nihil emit.” Sic vetant mutuum sumere, quia nemo usuram pro pecunia sua pendat. Innumerabilia sunt, per quae cavillantur, cum pulcherrime, <span class="br"></span><span class="lineNumber">1</span><span class="br"></span>
quid a nobis dicatur, intellegant. 5. Etenim sic omnia sapientis esse dico, ut nihilo minus proprium quisque in rebus suis dominium habeat, quemadmodum sub optimo rege omnia rex imperio possidet, singuli dominio. Tempus istius probandae rei veniet; interim hoc huic quaestioni sat est me id, quod aliter sapientis est, aliter meum est, <span class="br"></span><span class="lineNumber">2</span><span class="br"></span>
posse donare sapienti. Nec mirum est aliquid ei, cuius est totum, posse donari. Conduxi domum a te; in hac aliquid tuum est, aliquid meum: res tua est, usus rei tuae meus est. Itaque nec fructus tanges colono tuo prohibente, quamvis in tua pos­sessione
</p></section><notes></notes></section>