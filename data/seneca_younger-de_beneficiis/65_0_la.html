<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

beneficium tam longe proiecit, ut extra conspectum <span class="br"></span><span class="lineNumber">3</span><span class="br"></span>
suum poneret. Quemadmodum, quae in usu sunt et manum cotidie tactumque patiuntur, numquam periculum situs adeunt, illa, quae ad oculos non revocantur, sed extra conversationem ut supervacua iacuerunt, sordes ipsa colligunt vetustate, ita, quidquid frequens cogitatio exercet ac renovat, memoriae numquam subducitur, quae nihil perdit, nisi ad quod non saepe respexit.</p>
<span class="br"></span><span class="lineNumber">1</span><span class="br"></span>
<p>3. Praeter hanc causam aliae quoque sunt, quae nobis merita non numquam maxima evellant. Prima omnium ac potentissima, quod novis semper cupiditatibus occupati non, quid habeamus, sed quid petamus, spectamus<a class="footnoteLink" href="#note_LCL310_130_1" id="target_note_LCL310_130_1"><sup>1</sup></a>; in id, quod adpetitur, intentis, quidquid <span class="br"></span><span class="lineNumber">2</span><span class="br"></span>
est domi, vile est. Sequitur autem, ut, ubi quod acceperis leve novorum cupiditas fecit, auctor quoque eorum non sit in pretio. Amavimus aliquem et suspeximus et fundatum ab illo statum nostrum professi sumus, quamdiu nobis placebant ea, quae consecuti sumus; deinde irrumpit animum aliorum admiratio, et ad ea impetus factus est, uti mortalibus mos est ex magnis maiora cupiendi. Protinus excidit, quidquid ante apud nos beneficium vocabatur, nec ea intuemur, quae nos aliis praeposuere, sed ea sola, quae fortuna praecedentium <span class="br"></span><span class="lineNumber">3</span><span class="br"></span>
ostentat. Non potest autem quisquam et invidere et

</p></section><notes><section class="footnotes"><ul><li class="note" id="note_LCL310_130_1"><a class="footnoteCrossrefLink" href="#target_note_LCL310_130_1" title="Click to highlight in text"><sup class="lineRef">1</sup>spectamus <span class="italic">added by Madvig</span>.</a></li><script type="text/javascript">document.getElementById('note_LCL310_130_1').style.display = "none";</script></ul></section></notes></section>