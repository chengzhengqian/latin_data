<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

inter vos officia divisa sint: illi oblivio imperata est, tibi meminisse mandavmius. Errat tamen, si quis existimat, cum dicimus eum, qui beneficium dedit, oblivisci oportere, excutere nos illi memoriam rei praesertim honestissimae; quaedam praecipimus ultra modum, ut ad verum et suum redeant.</p>
<span class="br"></span><span class="lineNumber">2</span><span class="br"></span>
<p>Cum dicimus: “Meminisse non debet,” hoc volumus intellegi: “Praedicare non debet nec iactare nec gravis esse.” Quidam enim beneficium, quod dederunt, omnibus circulis narrant; hoc sobrii locuntur, hoc ebrii non continent, hoc ignotis ingerunt, hoc amicis committunt; ut haec nimia et exprobratrix memoria subsideret, oblivisci eum, qui dedit, iussimus et plus imperando, quam praestari poterat, silentium suasimus.</p>
<span class="br"></span><span class="lineNumber">1</span><span class="br"></span>
<p>23. Quotiens parum fiduciae est in iis, quibus imperes, amplius exigendum est, quam sat est, ut praestetur, quantum sat est. In hoc omnis hyperbole extenditur, ut ad verum mendacio veniat. Itaque ille, cum dixit:</p>
<blockquote><p>
<span class="line">Qui candore nives anteirent, cursibus auras,</span><span class="linebreak"></span>
</p></blockquote>
<p class="noindent">quod non poterat fieri, dixit, ut crederetur, quantum plurimum posset. Et qui dixit:</p>
<blockquote><p>
<span class="line">His inmobilior scopulis, violentior amne,</span><span class="linebreak"></span>
</p></blockquote>
<p class="noindent">ne hoc quidem se persuasurum putavit aliquem tam</p>
<span class="br"></span><span class="lineNumber">2</span><span class="br"></span>
<p>immobilem esse quam scopulum. Numquam tantum




</p></section><notes></notes></section>