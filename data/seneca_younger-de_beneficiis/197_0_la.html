<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
laudaveris, tanti sunt, quanto pluris venire non possunt; propterea nihil venditori debet, qui bene emit.</p>
<span class="br"></span><span class="lineNumber">5</span><span class="br"></span>
<p>Deinde, etiam si pluris ista sunt, non tamen ullum istic tuum munus est, ut non ex usu effectuve, sed ex consuetudine <span class="br"></span><span class="lineNumber">6</span><span class="br"></span>
et annona aestimetur. Quod tu pretium ponis traicienti maria et per medios fluctus, cum terra e conspectu recessit, certam secanti viam et prospicienti futuras tempestates et securis omnibus subito iubenti vela substringi, armamenta demitti, paratos ad incursum procellae et repentinum impetum stare? Huic tamen tantae rei praemium vectura persolvit!</p>
<span class="br"></span><span class="lineNumber">7</span><span class="br"></span>
<p>Quanti aestimas in solitudine hospitium, in imbre tectum, in frigore balneum aut ignem? Scio tamen, quanti ista consecuturus deversorium subeam! Quantum nobis praestat, qui labentem domum suscipit et agentem ex imo rimas insulam incredibili arte suspendit! Certo tamen et levi pretio fultura <span class="br"></span><span class="lineNumber">8</span><span class="br"></span>
conducitur. Murus nos ab hostibus tutos et a subitis latronum incursionibus praestat; notum est tamen, illas turres pro securitate publica propugnacula habituras excitaturus faber quid in diem mereat.</p>
<span class="br"></span><span class="lineNumber">1</span><span class="br"></span>
<p>16. Infinitum erit, si latius exempla conquiram, quibus appareat parvo magna constare. Quid ergo? Quare et medico et praeceptori plus quiddam debeo
</p></section><notes></notes></section>