<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

morborum impetus arcuit, senectuti adminicula prospexit, solacia contra dolores dedit; hoc<a class="footnoteLink" href="#note_LCL310_242_1" id="target_note_LCL310_242_1"><sup>1</sup></a> fortes nos <span class="br"></span><span class="lineNumber">4</span><span class="br"></span>
facit, quod licet contra fortunam advocare. Hanc societatem tolle, et unitatem generis humani, qua vita sustinetur, scindes; tolletur autem, si efficis, ut ingratus animus non per se vitandus sit, sed quia aliquid illi timendum est; quam multi enim sunt, quibus ingratis esse tuto licet! Denique ingratum voco, quisquis metu gratus est.</p>
<span class="br"></span><span class="lineNumber">1</span><span class="br"></span>
<p>19. Deos nemo sanus timet; furor est enim metuere salutaria, nec quisquam amat, quos timet. Tu denique, Epicure, deum inermem facis, omnia illi tela, omnem detraxisti potentiam et, ne cuiquam metuendus esset, proiecisti illum extra metum.</p>
<span class="br"></span><span class="lineNumber">2</span><span class="br"></span>
<p>Hunc igitur insaeptum ingenti quidem et inexplicabili muro divisumque a contactu et a conspectu mortalium non habes quare verearis; nulla illi nec tribuendi nec nocendi materia est; in medio intervallo huius et alterius caeli desertus sine animali, sine homine, sine re ruinas mundorum supra se circaque se cadentium evitat non exaudiens vota nec nostri curiosus.</p>
<span class="br"></span><span class="lineNumber">3</span><span class="br"></span>
<p>Atqui hunc vis videri colere non aliter quam parentem grato, ut opinor, animo; aut, si non vis gratus videri, quia nullum habes illius beneficium, sed te atomi et istae micae tuae forte ac temere conglobaverunt, <span class="br"></span><span class="lineNumber">4</span><span class="br"></span>
cur colis? “Propter maiestatem,” inquis, “eius





</p></section><notes><section class="footnotes"><ul><li class="note" id="note_LCL310_242_1"><a class="footnoteCrossrefLink" href="#target_note_LCL310_242_1" title="Click to highlight in text"><sup class="lineRef">1</sup>hoc <span class="italic">O</span>: haec <span class="italic">M, Hosius.</span></a></li><script type="text/javascript">document.getElementById('note_LCL310_242_1').style.display = "none";</script></ul></section></notes></section>