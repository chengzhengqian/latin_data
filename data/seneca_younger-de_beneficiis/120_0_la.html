<section class="div1 language" lang="la"><header><hgroup><h1>Seneca</h1></hgroup></header><section class="div2">
<p class="noindent">quaestus est, potius illa invenire quam eripere; neminem reperies, qui non nequitiae praemiis sine nequitia frui malit. Maximum hoc habemus naturae meritum, quod virtus lumen suum in omnium animos permittit; etiam, qui non secuntur illam, vident.</p>
<span class="br"></span><span class="lineNumber">1</span><span class="br"></span>
<p>18. Ut scias per se expetendam esse grati animi adfectionem, per se fugienda res est ingratum esse, quoniam nihil aeque concordiam humani generis dissociat ac distrahit quam hoc vitium. Nam quo alio tuti sumus, quam quod mutuis iuvamur officiis? Hoc uno instructior vita contraque incursiones subitas <span class="br"></span><span class="lineNumber">2</span><span class="br"></span>
munitior est, beneficiorum commercio. Fac nos singulos, quid sumus? Praeda animalium et victimae ac bellissimus et facillimus sanguis. Quoniam ceteris animalibus in tutelam sui satis virium est, quaecumque vaga nascebantur et actura vitam segregem, armata sunt, hominem imbecilla cutis<a class="footnoteLink" href="#note_LCL310_240_1" id="target_note_LCL310_240_1"><sup>1</sup></a> cingit; non unguium vis, non dentium terribilem ceteris fecit, nudum et infirmum societas munit.</p>
<p>Duas deus<a class="footnoteLink" href="#note_LCL310_240_2" id="target_note_LCL310_240_2"><sup>2</sup></a> res dedit, quae illum obnoxium validissimum facerent, rationem et societatem; itaque, qui par esse nulli posset, si seduceretur, rerum potitur.</p>
<span class="br"></span><span class="lineNumber">3</span><span class="br"></span>
<p>Societas illi dominium omnium animalium dedit; societas terris genitum in alienae naturae transmisit imperium et dominari etiam in mari iussit; hoc<a class="footnoteLink" href="#note_LCL310_240_3" id="target_note_LCL310_240_3"><sup>3</sup></a>
</p></section><notes><section class="footnotes"><ul><li class="note" id="note_LCL310_240_1"><a class="footnoteCrossrefLink" href="#target_note_LCL310_240_1" title="Click to highlight in text"><sup class="lineRef">1</sup>cutis <span class="italic">added by Madvig.</span></a></li><script type="text/javascript">document.getElementById('note_LCL310_240_1').style.display = "none";</script><li class="note" id="note_LCL310_240_2"><a class="footnoteCrossrefLink" href="#target_note_LCL310_240_2" title="Click to highlight in text"><sup class="lineRef">2</sup>deus <span class="italic">added by Haase.</span></a></li><script type="text/javascript">document.getElementById('note_LCL310_240_2').style.display = "none";</script><li class="note" id="note_LCL310_240_3"><a class="footnoteCrossrefLink" href="#target_note_LCL310_240_3" title="Click to highlight in text"><sup class="lineRef">3</sup>hoc <span class="italic">O</span>: haec <span class="italic">M, Hosius.</span></a></li><script type="text/javascript">document.getElementById('note_LCL310_240_3').style.display = "none";</script></ul></section></notes></section>