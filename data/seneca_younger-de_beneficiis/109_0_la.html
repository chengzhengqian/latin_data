<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

compellare; et Iovem illum Optimum ac Maximum rite dices et Tonantem et Statorem, qui non, ut historici tradiderunt, ex eo, quod post votum susceptum acies Romanorum fugientium stetit, sed quod stant beneficio eius omnia, stator stabilitorque est. Hunc <span class="br"></span><span class="lineNumber">2</span><span class="br"></span>
eundem et Fatum si dixeris, non mentieris; nam cum fatum nihil aliud sit, quam series implexa causarum, ille est prima omnium causa, ex qua ceterae pendent. Quaecumque voles, illi nomina proprie aptabis vim aliquam effectumque caelestium rerum continentia: tot appellationes eius possunt esse, quot munera.</p>
<span class="br"></span><span class="lineNumber">1</span><span class="br"></span>
<p>8. Hunc et Liberum patrem et Herculem ac Mercurium nostri putant: Liberum patrem, quia omnium parens sit, cui primum inventa seminum vis est vitae<a class="footnoteLink" href="#note_LCL310_218_1" id="target_note_LCL310_218_1"><sup>1</sup></a> consultura per voluptatem; Herculem, quia vis eius invicta sit quandoque lassata fuerit operibus editis, in ignem recessura; Mercurium, quia ratio penes <span class="br"></span><span class="lineNumber">2</span><span class="br"></span>
illum est numerusque et ordo et scientia. Quocumque te flexeris, ibi illum videbis occurrentem tibi; nihil ab illo vacat, opus suum ipse implet. Ergo nihil agis, ingratissime mortalium, qui te negas deo debere, sed naturae, quia nec natura sine deo est nec deus sine <span class="br"></span><span class="lineNumber">3</span><span class="br"></span>
natura, sed idem est utrumque, distat officio. Si, quod a Seneca accepisses, Annaeo te debere diceres vel Lucio, non creditorem mutares, sed nomen, quoniam, sive praenomen eius sive nomen dixisses






</p></section><notes><section class="footnotes"><ul><li class="note" id="note_LCL310_218_1"><a class="footnoteCrossrefLink" href="#target_note_LCL310_218_1" title="Click to highlight in text"><sup class="lineRef">1</sup>vitae <span class="italic">added by Basore</span>: vitae perpetuitati <span class="italic">added by Pr√©chac after</span> voluptatem.</a></li><script type="text/javascript">document.getElementById('note_LCL310_218_1').style.display = "none";</script></ul></section></notes></section>