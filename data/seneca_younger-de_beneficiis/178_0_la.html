<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
si occupationibus districtus et in alia vocatus occasionem non observavi? Ostende mihi, quid possim, <span class="br"></span><span class="lineNumber">2</span><span class="br"></span>
quid velis. Quare desperes, antequam temptes? Quare properas et beneficium et amicum perdere? Unde scis, nolim an ignorem, animus an facultas desit mihi? Experire.” Admonebo ergo non amare, non palam, sine convicio, sic, ut se redisse in memoriam, non reduci putet.</p>
<span class="br"></span><span class="lineNumber">1</span><span class="br"></span>
<p>24. Causam dicebat apud divum Iulium ex veteranis quidam paulo violentior adversus vicinos suos et causa premebatur. “Meministi,” inquit, “imperator, in Hispania, talum extorsisse te circa Sucronem?” Cum Caesar meminisse se dixisset: “Meministi quidem sub quadam arbore minimum umbrae spargente cum velles residere ferventissimo sole et esset asperrimus locus, in quo ex rupibus acutis unica illa <span class="br"></span><span class="lineNumber">2</span><span class="br"></span>
arbor eruperat, quendam ex commilitonibus paenulam suam substravisse?” Cum dixisset Caesar: “Quidni meminerim? Et quidem siti confectus, quia impeditus ire ad fontem proximum non poteram, repere manibus volebam, nisi commilito,<a class="footnoteLink" href="#note_LCL310_356_1" id="target_note_LCL310_356_1"><sup>1</sup></a> homo fortis ac strenuus, aquam mihi in galea sua adtulisset”—, “Potes ergo,” inquit, “imperator, adgnoscere illum hominem aut illam galeam?” Caesar ait se non posse galeam adgnoscere, hominem pulchre posse,

</p></section><notes><section class="footnotes"><ul><li class="note" id="note_LCL310_356_1"><a class="footnoteCrossrefLink" href="#target_note_LCL310_356_1" title="Click to highlight in text"><sup class="lineRef">1</sup>nisi commilito <span class="italic">editors</span>: manibus milito <span class="italic">O</span>.</a></li><script type="text/javascript">document.getElementById('note_LCL310_356_1').style.display = "none";</script></ul></section></notes></section>