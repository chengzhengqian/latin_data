<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
<span class="br"></span><span class="lineNumber">5</span><span class="br"></span>
vincerent et nulla postea vincerentur? Utrum Octavius maius beneficium dedit filio an patri divus Augustus, quamvis illum umbra adoptivi patris abscondit? Quantam cepisset voluptatem, si illum post debellata arma civilia vidisset securae paci praesidentem, non adgnoscens bonum suum nec satis credens, quotiens ad se respexisset, potuisse illum virum in domo sua nasci! Quid nunc ceteros prosequar, quos iam consumpsisset oblivio, nisi illos filiorum gloria e tenebris eruisset et adhuc in luce retineret?</p>
<span class="br"></span><span class="lineNumber">6</span><span class="br"></span>
<p>Deinde, cum quaeramus, non quis filius patri maiora beneficia reddiderit, quam a patre acceperat, sed an aliquis possit maiora reddere, etiam si, quae rettuli, exempla nondum satis faciunt nec beneficia parentium suorum superiaciunt, capit tamen hoc natura, quod nondum ulla aetas tulit. Si singula paternorum meritorum magnitudinem exsuperare non possunt, plura in unum congesta superabunt.</p>
<span class="br"></span><span class="lineNumber">1</span><span class="br"></span>
<p>33. Servavit in proelio patrem Scipio et praetextatus in hostes ecum concitavit. Parum est, quod, ut perveniret ad patrem, tot pericula maximos duces cum maxime prementia contempsit, tot oppositas difficultates, quod ad primam pugnam exiturus tiro per




</p></section><notes></notes></section>