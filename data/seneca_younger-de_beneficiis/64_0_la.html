<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
ingratus, qui non reddit, ingratissimus <span class="br"></span><span class="lineNumber">4</span><span class="br"></span>
omnium, qui oblitus est. Illi enim si non solvunt, tamen debent, et extat apud illos vestigium certe meritorum intra malam conscientiam inclusorum; aliquando ad referendam gratiam converti ex aliqua causa possunt, si illos pudor admonuerit, si subita honestae rei cupiditas, qualis solet ad tempus etiam in malis pectoribus exsurgere, si invitaverit facilis occasio; hic numquam fieri gratus potest, cui beneficium totum elapsum est. Et utrum tu peiorem vocas, apud quem gratia beneficii intercidit, an apud quem etiam <span class="br"></span><span class="lineNumber">5</span><span class="br"></span>
memoria? Vitiosi oculi sunt, qui lucem reformidant, caeci, qui non vident; et parentes suos non amare impietas est, non adgnoscere insania!</p>
<span class="br"></span><span class="lineNumber">1</span><span class="br"></span>
<p>2. Quis tam ingratus est, quam qui, quod in prima parte animi positum esse debuit et semper occurrere, ita seposuit et abiecit, ut in ignorantiam verteret? Apparet illum non saepe de reddendo cogitasse, cui <span class="br"></span><span class="lineNumber">2</span><span class="br"></span>
obrepsit oblivio. Denique ad reddendam gratiam et virtute opus est et tempore et facultate et adspirante fortuna; qui meminit, sat sine<a class="footnoteLink" href="#note_LCL310_128_1" id="target_note_LCL310_128_1"><sup>1</sup></a> impendio gratus est. Hoc, quod non operam exigit, non opes, non felicitatem, qui non praestat, nullum habet, quo lateat, patrocinium; numquam enim voluit gratus esse, qui

</p></section><notes><section class="footnotes"><ul><li class="note" id="note_LCL310_128_1"><a class="footnoteCrossrefLink" href="#target_note_LCL310_128_1" title="Click to highlight in text"><sup class="lineRef">1</sup>sat sine <span class="italic">Pr√©chac</span>: sine <span class="italic">after erasures N</span>, sine <span class="italic">Hosius</span>: et sine <span class="italic">Gertz</span>.</a></li><script type="text/javascript">document.getElementById('note_LCL310_128_1').style.display = "none";</script></ul></section></notes></section>