<section class="div1 language" lang="la"><header><hgroup><h1>Seneca</h1></hgroup></header><section class="div2">
<span class="br"></span><span class="lineNumber">1</span><span class="br"></span>
<p>6: In omni negotio, Liberalis, non minima portio est, quomodo quidque aut dicatur aut fiat. Multum celeritas adiecit, multum abstulit mora. Sicut in telis eadem ferri vis est, sed infinitum interest, utrum excusso lacerto torqueantur an remissa manu effluant, gladius idem et stringit et transforat, quam presso articulo venerit, refert, ita<a class="footnoteLink" href="#note_LCL310_60_1" id="target_note_LCL310_60_1"><sup>1</sup></a> idem est, quod datur, sed <span class="br"></span><span class="lineNumber">2</span><span class="br"></span>
interest, quomodo detur. Quam dulce, quam pretiosum est, si gratias sibi agi non est passus, qui dedit, si dedisse, dum dat, oblitus est! Nam corripere eum, cui cum maxime aliquid praestes, dementia est et inserere contumeliam meritis. Itaque non sunt exasperanda beneficia nec quicquam illis triste miscendum. Etiam si quid erit, de quo velis admonere, aliud tempus eligito.</p>
<span class="br"></span><span class="lineNumber">1</span><span class="br"></span>
<p>7. Fabius Verrucosus beneficium ab homine duro aspere datum panem lapidosum vocabat, quem esurienti accipere necessarium sit, esse acerbum.</p>
<span class="br"></span><span class="lineNumber">2</span><span class="br"></span>
<p>Ti. Caesar rogatus a Nepote Mario praetorio, ut aeri alieno eius succurreret, edere illum sibi nomina creditorum iussit; hoc non est donare sed creditores convocare. Cum edita essent, scripsit Nepoti iussisse se pecuniam solvi adiecta contumeliosa admonitione. Effecit, ut Nepos nec aes alienum haberet nec beneÂ­ficium;

</p></section><notes><section class="footnotes"><ul><li class="note" id="note_LCL310_60_1"><a class="footnoteCrossrefLink" href="#target_note_LCL310_60_1" title="Click to highlight in text"><sup class="lineRef">1</sup>ita <span class="italic">added by Haase; omitted by Hosius.</span></a></li><script type="text/javascript">document.getElementById('note_LCL310_60_1').style.display = "none";</script></ul></section></notes></section>