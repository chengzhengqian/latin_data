<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

sed ut ipse non peream, nisi si futurus ero magni <span class="br"></span><span class="lineNumber">2</span><span class="br"></span>
hominis aut magnae rei merces. Nullum beneficium dabo, quod turpiter peterem. Nec exiguum dilatabo nec magna pro parvis accipi patiar; nam ut qui, quod dedit,<a class="footnoteLink" href="#note_LCL310_78_1" id="target_note_LCL310_78_1"><sup>1</sup></a> imputat, gratiam destruit, ita qui, quantum det, ostendit, munus suum commendat, non exprobrat.</p>
<span class="br"></span><span class="lineNumber">3</span><span class="br"></span>
<p>Respiciendae sunt cuique facultates suae viresque, ne aut plus praestemus, quam possumus, aut minus. Aestimanda est eius persona, cui damus; quaedam enim minora sunt, quam ut exire a magnis viris debeant, quaedam accipiente maiora sunt. Utriusque itaque personam confer et ipsum inter illas, quod donabis, examina, numquid aut danti grave sit aut parum, numquid rursus, qui accepturus est, aut fastidiat aut non capiat.</p>
<span class="br"></span><span class="lineNumber">1</span><span class="br"></span>
<p>16. Urbem cuidam Alexander donabat, vesanus et qui nihil animo nisi grande conciperet. Cum ille, cui donabatur, se ipse mensus tanti muneris invidiam refugisset dicens non convenire fortunae suae: “Non quaero,” inquit, “quid te accipere deceat, sed quid me dare.” Animosa vox videtur et regia, cum sit stultissima. Nihil enim per se quemquam decet; refert, qui det, cui, quando, quare, ubi, et cetera, sine

</p></section><notes><section class="footnotes"><ul><li class="note" id="note_LCL310_78_1"><a class="footnoteCrossrefLink" href="#target_note_LCL310_78_1" title="Click to highlight in text"><sup class="lineRef">1</sup>dedit <span class="italic">commonly added.</span></a></li><script type="text/javascript">document.getElementById('note_LCL310_78_1').style.display = "none";</script></ul></section></notes></section>