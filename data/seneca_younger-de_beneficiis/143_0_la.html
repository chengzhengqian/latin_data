<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

sponsalia, quia promisi, quamvis non concoxerim; sed non, si febricitavero. Sponsum descendam, quia promisi; sed non, si spondere me in<a class="footnoteLink" href="#note_LCL310_286_1" id="target_note_LCL310_286_1"><sup>1</sup></a> incertum iubebis, <span class="br"></span><span class="lineNumber">4</span><span class="br"></span>
si fisco obligabis. Subest, inquam, tacita exceptio: “Si potero, si debebo, si haec ita erunt.” Effice, ut idem status sit, cum exigis, qui fuit, cum promitterem; destituere levitas erit. Si aliquid intervenit novi, quid miraris, cum condicio promittentis mutata sit, mutatum esse consilium? Eadem mihi omnia praesta, et idem sum. Vadimonium promittimus, tamen deserti non in omnes datur actio: deserentem vis maior excusat.</p>
<span class="br"></span><span class="lineNumber">1</span><span class="br"></span>
<p>40. Idem etiam in illa quaestione responsum existima, an omni modo referenda sit gratia, et an beneficium utique reddendum sit. Animum praestare gratum debeo, ceterum aliquando me referre gratiam non patitur mea infelicitas, aliquando felicitas eius, cui <span class="br"></span><span class="lineNumber">2</span><span class="br"></span>
debeo. Quid enim regi, quid pauper diviti reddam, utique cum quidam recipere beneficium iniuriam iudicent et beneficia subinde aliis beneficiis onerent? Quid amplius in horum persona possum quam velle? Nec enim ideo beneficium novum reicere debeo, quia nondum prius reddidi. Accipiam tam libenter, quam dabitur, et praebebo me amico meo exercendae boni­tatis




</p></section><notes><section class="footnotes"><ul><li class="note" id="note_LCL310_286_1"><a class="footnoteCrossrefLink" href="#target_note_LCL310_286_1" title="Click to highlight in text"><sup class="lineRef">1</sup>in <span class="italic">added by Erasmus</span>.</a></li><script type="text/javascript">document.getElementById('note_LCL310_286_1').style.display = "none";</script></ul></section></notes></section>