<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

magis veneramur? Cui magis stimulos addimus? Quibusve tam convenit haec adhortatio quam nobis <span class="br"></span><span class="lineNumber">3</span><span class="br"></span>
societatem generis humani sancientibus? Quid ergo est? Cum sit nulla honesta vis animi, etiam si a recta voluntate incepit, nisi quam virtutem modus fecit, veto liberalitatem nepotari. Tunc iuvat accepisse beneficium et supinis quidem manibus, ubi illud ratio ad dignos perducit, non quolibet casus et consilii indigens impetus defert; quod ostentare <span class="br"></span><span class="lineNumber">4</span><span class="br"></span>
libet et inscribere sibi. Beneficia tu vocas, quorum auctorem fateri pudet? At illa quanto gratiora sunt quantoque in partem interiorem animi numquam exitura descendunt, cum delectant cogitantem magis a quo, quam quid acceperis?</p>
<span class="br"></span><span class="lineNumber">5</span><span class="br"></span>
<p>Crispus Passienus solebat dicere quorundam se iudicium malle quam beneficium, quorundam beneficium malle quam iudicium, et subiciebat exempla. “Malo,” aiebat, “divi Augusti iudicium, malo</p>
<span class="br"></span><span class="lineNumber">6</span><span class="br"></span>
<p>Claudii beneficium.” Ego vero nullius puto expetendum esse beneficium, cuius vile iudicium est. Quid ergo? Non erat accipiendum a Claudio, quod dabatur? Erat, sed sicut a fortuna, quam scires posse statim malam fieri. Quid ista inter se mixta
</p></section><notes></notes></section>