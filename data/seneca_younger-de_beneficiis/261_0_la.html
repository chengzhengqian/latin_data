<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

vox<a class="footnoteLink" href="#note_LCL310_522_1" id="target_note_LCL310_522_1"><sup>1</sup></a>: “Nescio quid est, quod eum, cui tantum debuit, ferre non potuit; subest aliquid”? Nemo non superioris dignitatem querendo, etiam si non inquinavit, adspersit; nec quisquam fingere contentus est levia, cum magnitudine mendacii fidem quaerat.</p>
<span class="br"></span><span class="lineNumber">1</span><span class="br"></span>
<p>31. Quanto illa melior via, qua servatur illi species amicitiae et, si reverti ad sanitatem velit, etiam amicitia! Vincit malos pertinax bonitas, nec quisquam tam duri infestique adversus diligenda animi est, ut etiam in<a class="footnoteLink" href="#note_LCL310_522_2" id="target_note_LCL310_522_2"><sup>2</sup></a> iniuria bonos non amet, quibus hoc quoque coepit debere, quod impune non solvit. Ad illa <span class="br"></span><span class="lineNumber">2</span><span class="br"></span>
itaque cogitationes tuas flecte: “Non est relata mihi gratia; quid faciam? Quod di, omnium rerum optimi auctores, qui beneficia ignoranti dare incipiunt, <span class="br"></span><span class="lineNumber">3</span><span class="br"></span>
ingratis perseverant. Alius illis obicit neclegentiam nostri, alius iniquitatem; alius illos extra mundum suum proicit et ignavos hebetesque sine luce, sine ullo opere destituit; alius solem, cui debemus, quod inter laborem quietemque tempus divisimus, quod non tenebris mersi confusionem aeternae noctis effugimus, qui annum cursu suo temperat et corpora alit, sata evocat, percoquit fructus, saxum aliquod aut fortuitorum ignium globum et quidvis potius <span class="br"></span><span class="lineNumber">4</span><span class="br"></span>
quam deum appellat. Nihilo minus tamen more optimorum parentium, qui maledictis suorum infantium arrident, non cessant di beneficia congerere





</p></section><notes><section class="footnotes"><ul><li class="note" id="note_LCL310_522_1"><a class="footnoteCrossrefLink" href="#target_note_LCL310_522_1" title="Click to highlight in text"><sup class="lineRef">1</sup>desit vox <span class="italic">Rossbach</span>: desit <span class="italic">O</span>: dicere <span class="italic">Madvig, Hosius.</span></a></li><script type="text/javascript">document.getElementById('note_LCL310_522_1').style.display = "none";</script><li class="note" id="note_LCL310_522_2"><a class="footnoteCrossrefLink" href="#target_note_LCL310_522_2" title="Click to highlight in text"><sup class="lineRef">2</sup>in <span class="italic">added by Lipsius.</span></a></li><script type="text/javascript">document.getElementById('note_LCL310_522_2').style.display = "none";</script></ul></section></notes></section>