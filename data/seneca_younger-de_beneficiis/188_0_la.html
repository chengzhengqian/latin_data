<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

tum pronuntiare, utrum plus debeatur mihi an debeam.</p>
<span class="br"></span><span class="lineNumber">2</span><span class="br"></span>
<p>In illis nihil est nostrae potestatis, eundum est, qua ducimur; in beneficio tota potestas mea est, ego iudico. Itaque non separo illa nec diduco, sed iniurias et beneficia ad eundem iudicem mitto. Alioqui iubes me eodem tempore et amare et odisse et queri et gratias agere, quod natura non recipit. Potius comparatione facta inter se beneficii et iniuriae <span class="br"></span><span class="lineNumber">3</span><span class="br"></span>
videbo, an mihi etiam ultro debeatur. Quomodo, si quis scriptis nostris alios superne imprimit versus, priores litteras non tollit, sed abscondit, sic beneficium superveniens iniuria apparere non patitur.</p>
<span class="br"></span><span class="lineNumber">1</span><span class="br"></span>
<p>7. Vultus tuus, cui regendum me tradidi, colligit rugas et trahit frontem, quasi longius exeam. Videris mihi dicere:</p>
<blockquote><p>
<span class="line">Quo tantum mihi dexter abis? Hue derige cursum, litus ama.</span><span class="linebreak"></span>
</p></blockquote>
<p class="noindent">Non possum magis. Itaque, si huic satis factum existimas, illo transeamus, an ei debeatur aliquid, qui nobis invitus profuit. Hoc apertius potui dicere, nisi propositio deberet esse confusior, ut distinctio statim subsecuta ostenderet utrumque quaeri, et an ei deberemus, qui nobis, dum non vult, profuit, et an ei, qui, <span class="br"></span><span class="lineNumber">2</span><span class="br"></span>
dum nescit. Nam si quis coactus aliquid boni fecit



</p></section><notes></notes></section>