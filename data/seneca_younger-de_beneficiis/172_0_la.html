<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
primo collocetur; a reo tibi ipso et a capite repetitio est.”</p>
<p>Quid ergo? Oro te, non dicis: “Filium mihi donasti, et, si hic perisset, victurus non fui”? Pro eius vita beneficium non debes, cuius vitam tuae praefers? Etiamnunc, cum filium tuum servavi, ad genua procumbis, dis vota solvis tamquam ipse servatus; <span class="br"></span><span class="lineNumber">5</span><span class="br"></span>
illae voces exeunt tibi: “Nihil mea interest, an me servaveris; duos servasti, immo me magis.” Quare ista dicis, si non accipis beneficium?</p>
<p>“Quia et, si filius meus pecuniam mutuam sumpserit, creditori numerabo, non tamen ideo ego debuero; quia et, si filius meus in adulterio deprensus <span class="br"></span><span class="lineNumber">6</span><span class="br"></span>
erit, erubescam, non ideo ego ero adulter. Dico me tibi obligatum pro filio, non quia sum, sed quia volo me offerre tibi debitorem voluntarium. At pervenit ad me summa ex incolumitate eius voluptas, summa utilitas, et orbitatis gravissimum vulnus effugi. Non quaeritur nunc, an profueris mihi, sed an beneficium dederis; prodest enim et animal et lapis et herba, nec tamen beneficium dant, quod numquam datur nisi a <span class="br"></span><span class="lineNumber">7</span><span class="br"></span>
volente. Tu autem non vis patri, sed filio dare, et interim ne nosti quidem patrem. Itaque cum dixeris: ‘Patri ergo beneficium non dedi filium eius servando?’ contra oppone: ‘Patri ergo beneficium
</p></section><notes></notes></section>