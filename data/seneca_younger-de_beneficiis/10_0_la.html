<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
obligatorumque animi certent, ut, qui praestiterunt, obliviscantur, pertinax sit memoria debentium. Istae vero ineptiae poetis relinquantur, quibus aures oblectare <span class="br"></span><span class="lineNumber">6</span><span class="br"></span>
propositum est et dulcem fabulam nectere. At qui ingenia sanare et fidem in rebus humanis retinere, memoriam officiorum ingerere animis volunt, serio loquantur et magnis viribus agant; nisi forte existimas levi ac fabuloso sermone et anilibus argumentis prohiberi posse rem perniciosissimam, beneficiorum novas tabulas.</p>
<span class="br"></span><span class="lineNumber">1</span><span class="br"></span>
<p>5. Sed quemadmodum supervacua transcurram, ita exponam necesse est hoc primum nobis esse discendum, quid accepto beneficio debeamus. Debere enim se ait<a class="footnoteLink" href="#note_LCL310_20_1" id="target_note_LCL310_20_1"><sup>1</sup></a>alius pecuniam, quam accepit, alius consulatum, <span class="br"></span><span class="lineNumber">2</span><span class="br"></span>
alius sacerdotium, alius provinciam. Ista autem sunt meritorum signa, non merita. Non potest beneficium manu tangi; res animo geritur. Multum interest inter materiam beneficii et beneficium; itaque nec aurum nec argentum nec quicquam eorum, quae pro maximis accipiuntur, beneficium est, sed ipsa tribuentis voluntas. Imperiti autem id, quod oculis incurrit et quod traditur possideturque, solum notant, cum contra illud, quod in re carum atque pretiosum est, parvi pendunt.</p>
<span class="br"></span><span class="lineNumber">3</span><span class="br"></span><p>Haec, quae tenemus, quae aspicimus, in quibus cupiditas nostra haeret, caduca sunt, auferre nobis et fortuna et iniuria potest. Beneficium etiam amisso</p>
</section><notes><section class="footnotes"><ul><li class="note" id="note_LCL310_20_1"><a class="footnoteCrossrefLink" href="#target_note_LCL310_20_1" title="Click to highlight in text"><sup class="lineRef">1</sup>ait <span class="italic">added by Madvig.</span></a></li><script type="text/javascript">document.getElementById('note_LCL310_20_1').style.display = "none";</script></ul></section></notes></section>