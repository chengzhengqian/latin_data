<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
<span class="br"></span><span class="lineNumber">5</span><span class="br"></span>
ipsas<a class="footnoteLink" href="#note_LCL310_230_1" id="target_note_LCL310_230_1"><sup>1</sup></a> non petis. In quid mundus vices suas solvit? In quid sol diem extendit et contrahit? Omnia ista beneficia sunt, fiunt enim nobis profutura. Quomodo mundi officium est circumagere rerum ordinem, quomodo solis loca mutare, ex quibus oriatur, in quae cadat, et haec salutaria nobis facere sine praemio, ita viri officium est inter alia et beneficium dare. Quare ergo dat? Ne non det, ne occasionem bene faciendi perdat.</p>
<span class="br"></span><span class="lineNumber">1</span><span class="br"></span>
<p>13. Vobis voluptas est inertis otii facere corpusculum et securitatem sopitis simillimam appetere et sub densa umbra latitare tenerrimisque cogitationibus, quas tranquillitatem vocatis, animi marcentis oblectare torporem et cibis potionibusque intra hortorum latebram corpora ignavia pallentia saginare; <span class="br"></span><span class="lineNumber">2</span><span class="br"></span>
nobis voluptas est dare beneficia vel laboriosa, dum aliorum labores levent, vel periculosa, dum alios periculis extrahant, vel rationes nostras adgravatura, <span class="br"></span><span class="lineNumber">3</span><span class="br"></span>
dum aliorum necessitates et angustias laxent. Quid mea interest, an recipiam beneficia? Etiam cum recepero, danda sunt. Beneficium eius commodum spectat, cui praestatur, non nostrum; alioquin nobis illud damus. Itaque multa, quae summam utilitatem aliis adferunt, pretio gratiam perdunt. Mercator

</p></section><notes><section class="footnotes"><ul><li class="note" id="note_LCL310_230_1"><a class="footnoteCrossrefLink" href="#target_note_LCL310_230_1" title="Click to highlight in text"><sup class="lineRef">1</sup>ipsas <span class="italic">added by Modius.</span></a></li><script type="text/javascript">document.getElementById('note_LCL310_230_1').style.display = "none";</script></ul></section></notes></section>