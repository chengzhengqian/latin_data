<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
extrinsecus, quod prohibeat. Nos tamen nec vincemur animo nec turpiter his rebus superabimur, quae non sunt in nostra potestate.</p>
<span class="br"></span><span class="lineNumber">1</span><span class="br"></span>
<p>6. Alexander Macedonum rex gloriari solebat a nullo se beneficiis victum. Non est, quod nimius animi Macedonas et Graecos et Caras et Persas et nationes discriptas in exercitum suspiciat, nec hoc sibi praestitisse regnum a<a class="footnoteLink" href="#note_LCL310_302_1" id="target_note_LCL310_302_1"><sup>1</sup></a> Thraciae angulo porrectum usque ad litus incogniti maris iudicet. Eadem re gloriari Socrates potuit, eadem Diogenes, a quo utique victus est. Quidni victus sit illo die, quo homo super mensuram iam humanae superbiae tumens vidit aliquem, cui nec dare quicquam posset nec eripere?</p>
<span class="br"></span><span class="lineNumber">2</span><span class="br"></span>
<p>Archelaus rex Socratem rogavit, ut ad se veniret; dixisse Socrates traditur nolle se ad eum venire, a quo acciperet beneficia, cum reddere illi paria non posset. Primum in ipsius potestate erat non accipere; deinde ipse dare beneficium prior incipiebat, veniebat enim rogatus et id dabat, quod utique ille non erat Socrati redditurus. Etiamnunc Archelaus daturus erat aurum et argentum recepturus contemptum auri et argenti: non poterat referre Archelao Socrates

</p></section><notes><section class="footnotes"><ul><li class="note" id="note_LCL310_302_1"><a class="footnoteCrossrefLink" href="#target_note_LCL310_302_1" title="Click to highlight in text"><sup class="lineRef">1</sup>a <span class="italic">commonly added.</span></a></li><script type="text/javascript">document.getElementById('note_LCL310_302_1').style.display = "none";</script></ul></section></notes></section>