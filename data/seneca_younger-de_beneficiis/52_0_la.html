<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>
esset avarissimus, nummos citius emittebat quam verba: tanta illi inopia erat sermonis. hic cum omnia incrementa sua divo Augusto deberet, ad quem attulerat paupertatem sub onere nobilitatis laborantem, princeps iam civitatis et pecunia et gratia subinde de<a class="footnoteLink" href="#note_LCL310_104_1" id="target_note_LCL310_104_1"><sup>1</sup></a> Augusto solebat queri dicens a studiis se abductum; nihil tantum in se congestum esse, quantum perdidisset relicta eloquentia. At illi inter alia hoc quoque divus Augustus praestiterat, quod illum derisu et labore irrito liberaverat!</p>
<span class="br"></span><span class="lineNumber">3</span><span class="br"></span>
<p>Non patitur aviditas quemquam esse gratum; numquam enim improbae spei, quod datur, satis est, et maiora cupimus, quo maiora venerunt, multoque concitatior est avaritia in magnarum opum congestu collocata, ut flammae infinito acrior vis est, quo ex maiore incendio emicuit.</p>
<span class="br"></span><span class="lineNumber">4</span><span class="br"></span>
<p>Aeque ambitio non patitur quemquam in ea mensura honorum conquiescere, quae quondam eius fuit impudens votum. Nemo agit de tribunatu gratias, sed queritur, quod non est ad praeturam usque perductus; nec haec grata est, si deest consulatus; ne hic quidem satiat, si unus est. Ultra se cupiditas porrigit et felicitatem suam non intellegit, quia non, unde venerit, respicit, sed quo tendat.</p>
<span class="br"></span><span class="lineNumber">1</span><span class="br"></span>
<p>28. Omnibus his vehementius et importunius malum est invidia, quae nos inquietat, dum comparat:

</p></section><notes><section class="footnotes"><ul><li class="note" id="note_LCL310_104_1"><a class="footnoteCrossrefLink" href="#target_note_LCL310_104_1" title="Click to highlight in text"><sup class="lineRef">1</sup>de <span class="italic">commonly added</span>.</a></li><script type="text/javascript">document.getElementById('note_LCL310_104_1').style.display = "none";</script></ul></section></notes></section>