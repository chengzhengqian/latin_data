<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
desit, quia partem quidem fecit, sed partem, quam non fecit, potest facere, lusus ipse imperfectus est, qui <span class="br"></span><span class="lineNumber">4</span><span class="br"></span>
consummatur vicibus mittendi ac remittendi.” Nolo diutius hoc refellere; existimemus ita esse, desit aliquid lusui, non lusori; sic et in hoc, de quo disputamus, deest aliquid rei datae, cui par alia debetur, non animo, qui animum parem sibi nanctus est et, quantum in illo est, quod voluit, effecit.</p>
<span class="br"></span><span class="lineNumber">1</span><span class="br"></span>
<p>33. Beneficium mihi dedit; accepi non aliter, quam ipse accipi voluit: iam habet, quod petit, et quod unum petit, ergo gratus sum. Post hoc usus mei restat et aliquod ex homine grato commodum; hoc non imperfecti officii reliqua pars est, sed perfecti accessio.</p>
<span class="br"></span><span class="lineNumber">2</span><span class="br"></span>
<p>Facit Phidias statuam; alius est fructus artis, alius artificii: artis est fecisse, quod voluit, artificii fecisse cum fructu; perfecit opus suum Phidias, etiam si non vendidit. Triplex illi fructus est operis sui: unus conscientiae; hunc absoluto opere percipit; alter famae; tertius utilitatis, quem allatura est aut <span class="br"></span><span class="lineNumber">3</span><span class="br"></span>
gratia aut venditio aut aliqua commoditas. Sic bene­ficii
</p></section><notes></notes></section>