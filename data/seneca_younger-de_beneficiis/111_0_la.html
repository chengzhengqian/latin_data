<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

ago, ut quandoque beneficium sit, quia, si turpi datur, nec honestum esse potest nec beneficium.</p>
<span class="br"></span><span class="lineNumber">1</span><span class="br"></span>
<p>10. Depositum reddere per se res expetenda est; non tamen semper reddam nec quolibet loco nec quolibet tempore. Aliquando nihil interest, utrum infitier an palam reddam. Intuebor utilitatem eius, cui redditurus sum, et nociturum illi depositum <span class="br"></span><span class="lineNumber">2</span><span class="br"></span>
negabo. Idem in beneficio faciam. Videbo, quando dem, cui dem, quemadmodum, quare. Nihil enim sine ratione faciendum est; non est autem beneficium, nisi quod ratione datur, quoniam ratio omnis <span class="br"></span><span class="lineNumber">3</span><span class="br"></span>
honesti comes est. Quam saepe hominum donationem suam inconsultam obiurgantium hanc exaudimus vocem: “Mallem perdidisse quam illi dedisse”! Turpissimum genus damni est inconsulta donatio multoque gravius male dedisse beneficium quam non recepisse; aliena enim culpa est, quod non recipimus; quod, cui daremus, non elegimus, nostra.</p>
<span class="br"></span><span class="lineNumber">4</span><span class="br"></span>
<p>In electione nihil minus quam hoc, quod tu existimas, spectabo, a quo recepturus sim; eligo enim eum, qui gratus, non qui redditurus sit, saepe autem et non <span class="br"></span><span class="lineNumber">5</span><span class="br"></span>
redditurus gratus est et ingratus,<a class="footnoteLink" href="#note_LCL310_222_1" id="target_note_LCL310_222_1"><sup>1</sup></a> qui reddidit. Ad animum tendit aestimatio mea; ideo locupletem sed

</p></section><notes><section class="footnotes"><ul><li class="note" id="note_LCL310_222_1"><a class="footnoteCrossrefLink" href="#target_note_LCL310_222_1" title="Click to highlight in text"><sup class="lineRef">1</sup>est et ingratus <span class="italic">commonly added.</span></a></li><script type="text/javascript">document.getElementById('note_LCL310_222_1').style.display = "none";</script></ul></section></notes></section>