<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span>
teneret, quia Herculi aequabatur! Quid enim illi simile habebat vesanus adulescens, cui pro virtute erat felix temeritas? Hercules nihil sibi vicit; orbem terrarum transivit non concupiscendo, sed iudicando, quid vinceret, malorum hostis, bonorum vindex, terrarum marisque pacator. At hic a pueritia latro gentiumque vastator, tam hostium pernicies quam amicorum, qui summum bonum duceret terrori esse cunctis mortalibus, oblitus non ferocissima tantum, sed ignavissima quoque animalia timeri ob malum virus.</p>
<span class="br"></span><span class="lineNumber">1</span><span class="br"></span>
<p>14. Ad propositum nunc revertamur. Beneficium si qui quibuslibet dat, nulli gratum est; nemo se stabularii aut cauponis hospitem iudicat nec convivam dantis epulum, ubi dici potest: “Quid enim in me contulit? Nempe hoc, quod et in illum vix bene notum sibi et in illum etiam inimicum ac turpissimum hominem. Numquid enim me dignum iudicavit? Morbo suo morem gessit! “Quod voles gratum esse, rarum effice; quivis<a class="footnoteLink" href="#note_LCL310_42_1" id="target_note_LCL310_42_1"><sup>1</sup></a> patitur sibi imputari.</p>
<span class="br"></span><span class="lineNumber">2</span><span class="br"></span>
<p>Nemo haec ita interpretetur, tamquam reducam liberalitatem et frenis artioribus reprimam; illa vero, in quantum libet, exeat, sed eat, non erret. Licet ita largiri, ut unusquisque, etiam si cum multis accepit,





</p></section><notes><section class="footnotes"><ul><li class="note" id="note_LCL310_42_1"><a class="footnoteCrossrefLink" href="#target_note_LCL310_42_1" title="Click to highlight in text"><sup class="lineRef">1</sup>quivis <span class="italic">Préchac</span>: quis <span class="italic">N</span>; <span class="italic">so Hosius adding</span> volgaria <span class="italic">after</span> imputari.</a></li><script type="text/javascript">document.getElementById('note_LCL310_42_1').style.display = "none";</script></ul></section></notes></section>