<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

urbibus prodest, medicus aegris, mango venalibus; sed omnes isti, quia ad alienum commodum pro suo veniunt, non obligant eos, quibus prosunt. Non est beneficium, quod in quaestum mittitur. “Hoc dabo et hoc recipiam” auctio est.</p>
<span class="br"></span><span class="lineNumber">1</span><span class="br"></span>
<p>14. Non dicam pudicam, quae amatorem ut incenderet reppulit, quae aut legem aut virum timuit; ut ait Ovidius:</p>
<blockquote><p>
<span class="line indent2">Quae, quia non licuit, non dedit, illa dedit.</span><span class="linebreak"></span>
</p></blockquote>
<p class="noindent">Non immerito in numerum peccantium refertur, quae pudicitiam timori praestitit, non sibi. Eodem modo, <span class="br"></span><span class="lineNumber">2</span><span class="br"></span>
qui beneficium ut reciperet dedit, non dedit. Ergo et nos beneficium damus animalibus, quae aut usui aut alimento futura nutrimus! Beneficium damus arbustis, quae colimus, ne siccitate aut immoti et <span class="br"></span><span class="lineNumber">3</span><span class="br"></span>
neclecti soli duritia laborent! Nemo ad agrum colendum ex aequo et bono venit nec ad ullam rem, cuius extra ipsam fructus est; ad beneficium dandum non adducit cogitatio avara nec sordida, sed humana, liberalis, cupiens dare, etiam cum dederit, et augere novis ac recentibus vetera, unum habens propositum, quanto ei, cui praestat, bono futura sit; alioqui humile est, sine laude, sine gloria, prodesse, quia <span class="br"></span><span class="lineNumber">4</span><span class="br"></span>
expedit. Quid magnifici est se amare, sibi parcere, sibi adquirere? Ab omnibus istis vera beneficii



</p></section><notes></notes></section>