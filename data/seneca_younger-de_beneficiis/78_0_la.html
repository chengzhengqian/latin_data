<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
divortio acta sunt, quod saepe audiebant, facere <span class="br"></span><span class="lineNumber">3</span><span class="br"></span>
didicerunt. Numquid iam ullus adulterii pudor est, postquam eo ventum est, ut nulla virum habeat, nisi ut adulterum irritet? Argumentum est deformitatis pudicitia. Quam invenies tam miseram, tam sordidam, ut illi satis sit unum adulterorum par, nisi singulis divisit horas? Et non sufficit dies omnibus, nisi apud alium gestata est, apud alium mansit. Infrunita et antiqua est, quae nesciat matrimonium vocari unum <span class="br"></span><span class="lineNumber">4</span><span class="br"></span>
adulterium. Quemadmodum horum delictorum iam evanuit pudor, postquam res latius evagata est, ita ingratos plures efficies et auctiores,<a class="footnoteLink" href="#note_LCL310_156_1" id="target_note_LCL310_156_1"><sup>1</sup></a> si numerare se coeperint.</p>
<span class="br"></span><span class="lineNumber">1</span><span class="br"></span>
<p>17. “Quid ergo? impunitus erit ingratus?” Quid ergo, impunitus erit impius? Quid malignus? Quid avarus? Quid impotens? Quid crudelis? Impunita tu credis esse, quae invisa sunt, aut ullum supplicium <span class="br"></span><span class="lineNumber">2</span><span class="br"></span>
gravius existimas publico odio? Poena est, quod non audet ab ullo beneficium accipere, quod non audet ulli dare, quod omnium designatur oculis aut designari se iudicat, quod intellectum rei optimae ac dulcissimae amisit. An tu infelicem vocas, qui caruit acie, cuius aures morbus obstruxit, non vocas miserum eum, qui <span class="br"></span><span class="lineNumber">3</span><span class="br"></span>
sensum beneficiorum amisit? Testes ingratorum

</p></section><notes><section class="footnotes"><ul><li class="note" id="note_LCL310_156_1"><a class="footnoteCrossrefLink" href="#target_note_LCL310_156_1" title="Click to highlight in text"><sup class="lineRef">1</sup>auctiores <span class="italic">O, Préchac</span>: auctores <span class="italic">N</span>.</a></li><script type="text/javascript">document.getElementById('note_LCL310_156_1').style.display = "none";</script></ul></section></notes></section>