<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
sua eo loco posuit, ut nihil eorum, quae praestat, imputet superiori.<a class="footnoteLink" href="#note_LCL310_160_1" id="target_note_LCL310_160_1"><sup>1</sup></a></p>
<span class="br"></span><span class="lineNumber">2</span><span class="br"></span>
<p>Praeterea servum qui negat dare aliquando domino beneficium, ignarus est iuris humani; refert enim, cuius animi sit, qui praestat, non cuius status. Nulli praeclusa virtus est; omnibus patet, omnes admittit, omnes invitat, et ingenuos et libertinos et servos et reges et exules; non eligit domum nec censum, nudo homine contenta est. Quid enim erat tuti adversus repentina, quid animus magnum promitteret sibi, si <span class="br"></span><span class="lineNumber">3</span><span class="br"></span>
certam virtutem fortuna amitteret? Si non dat beneficium servus domino, nec regi quisquam suo nec duci suo miles; quid enim interest, quali quis teneatur imperio, si summo tenetur? Nam si servo, quominus in nomen meriti perveniat, necessitas obstat et patiendi ultima timor, idem istuc obstabit et ei, qui regem habet, et ei, qui ducem, quoniam sub dispari titulo paria in illos licent. Atqui dant regibus suis, <span class="br"></span><span class="lineNumber">4</span><span class="br"></span>
dant imperatoribus beneficia; ergo et dominis. Potest servus iustus esse, potest fortis, potest magni animi; ergo et beneficium dare potest, nam et hoc virtutis est. Adeo quidem dominis servi beneficia possunt dare, ut ipsos saepe beneficii sui fecerint.</p>
<span class="br"></span><span class="lineNumber">1</span><span class="br"></span>
<p>19. Non est dubium, quin servus beneficium dare




</p></section><notes><section class="footnotes"><ul><li class="note" id="note_LCL310_160_1"><a class="footnoteCrossrefLink" href="#target_note_LCL310_160_1" title="Click to highlight in text"><sup class="lineRef">1</sup><span class="italic">Hosius after Lipsius marks a lacuna here</span>.</a></li><script type="text/javascript">document.getElementById('note_LCL310_160_1').style.display = "none";</script></ul></section></notes></section>