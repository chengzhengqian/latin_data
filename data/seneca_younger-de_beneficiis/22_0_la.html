<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span>
in populo se esse non putet. Nemo non habeat aliquam familiarem notam, per quam speret se propius admissum. Dicat: “Accepi idem, quod ille, sed ultro. Accepi, quod ille, sed ego intra breve tempus, cum ille diu meruisset. Sunt, qui idem habeant, sed non eisdem verbis datum, non eadem comitate tribuentis. Ille accepit, cum rogasset; ego non rogaram. Ille accepit, sed facile redditurus, sed cuius senectus et libera orbitas magna promittebat; mihi plus dedit, quamvis idem dederit, quia sine <span class="br"></span><span class="lineNumber">4</span><span class="br"></span>
spe recipiendi dedit.” Quemadmodum meretrix ita inter multos se dividet, ut nemo non aliquod signum familiaris animi ferat, ita, qui beneficia sua amabilia esse vult, excogitet, quomodo et multi obligentur et tamen singuli habeant aliquid, quo se ceteris praeferant.</p>
<span class="br"></span><span class="lineNumber">1</span><span class="br"></span>
<p>15. Ego vero beneficiis non obicio moras; quo plura maioraque fuerint, plus adferent laudis. At sit iudicium; neque enim cordi esse cuiquam possunt <span class="br"></span><span class="lineNumber">2</span><span class="br"></span>
forte ac temere data. Quare si quis existimat nos, cum ista praecipimus, benignitatis fines introrsus referre et illi minus laxum limitem aperire, ne perperam monitiones nostras exaudivit.<a class="footnoteLink" href="#note_LCL310_44_1" id="target_note_LCL310_44_1"><sup>1</sup></a> Quam enim virtutem



</p></section><notes><section class="footnotes"><ul><li class="note" id="note_LCL310_44_1"><a class="footnoteCrossrefLink" href="#target_note_LCL310_44_1" title="Click to highlight in text"><sup class="lineRef">1</sup>exaudivit <span class="italic">Préchac</span>: exaudiat <span class="italic">O</span>: exaudit <span class="italic">Hosius</span>.</a></li><script type="text/javascript">document.getElementById('note_LCL310_44_1').style.display = "none";</script></ul></section></notes></section>