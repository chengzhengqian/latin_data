<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span>
sumus, conscientia eminebit in vultu. Qui gratus futurus est, statim, dum accipit, de reddendo cogitet. Chrysippus quidem ait illum velut in certamen cursus compositum et carceribus inclusum opperiri debere tempus suum, ad quod velut dato signo prosiliat; et quidem magna illi contentione opus est, magna celeritate, ut consequatur antecedentem.</p>
<span class="br"></span><span class="lineNumber">1</span><span class="br"></span>
<p>26. Videndum est nunc, quid maxime faciat ingratos. Facit aut nimius sui suspectus et insitum mortalitati vitium se suaque mirandi aut aviditas aut invidia.</p>
<span class="br"></span><span class="lineNumber">2</span><span class="br"></span>
<p>Incipiamus a primo. Nemo non benignus est sui iudex. Inde est, ut omnia meruisse se existimet et in solutum accipiat nec satis suo pretio se aestimatum putet. “Hoc mihi dedit, sed quam sero, sed post quot labores! Quanto consequi plura potuissem, si illum aut illum aut me<a class="footnoteLink" href="#note_LCL310_102_1" id="target_note_LCL310_102_1"><sup>1</sup></a> colere maluissem! Non hoc speraveram; in turbam coniectus sum. Tam exiguo dignum me iudicavit? Honestius praeteriri fuit.”</p>
<span class="br"></span><span class="lineNumber">1</span><span class="br"></span>
<p>27. Cn. Lentulus augur, divitiarum maximum exemplum, antequam illum libertini pauperem facerent, hic, qui quater milies sestertium suum vidit (proprie dixi; nihil enim amplius quam vidit), ingenii fuit sterilis, tam pusilli quam animi. Cum




</p></section><notes><section class="footnotes"><ul><li class="note" id="note_LCL310_102_1"><a class="footnoteCrossrefLink" href="#target_note_LCL310_102_1" title="Click to highlight in text"><sup class="lineRef">1</sup>aut me, <span class="italic">O, Préchac</span>: ita me <span class="italic">Hosius after Feldmann</span>.</a></li><script type="text/javascript">document.getElementById('note_LCL310_102_1').style.display = "none";</script></ul></section></notes></section>