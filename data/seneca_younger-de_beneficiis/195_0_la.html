<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
Itaque debeo, non quod redimis me, sed quod eligis; poteras enim et alterius redemptione idem consequi, quod mea. Utilitatem rei partiris mecum et me in beneficium recipis duobus profuturum. Praefers me <span class="br"></span><span class="lineNumber">5</span><span class="br"></span>
aliis; hoc totum mea causa facis. Itaque, si praetorem te factura esset decem captivorum redemptio, decem autem soli captivi essemus, nemo quicquam tibi deberet ex nobis, quia nihil haberes, quod cuiquam imputares, a tua utilitate seductum. Non sum invidus beneficii interpres nec desidero illud mihi tantum dari, sed et mihi.”</p>
<span class="br"></span><span class="lineNumber">1</span><span class="br"></span>
<p>14. “Quid ergo?” inquit; “si in sortem nomina vestra coici iussissem, et tuum nomen inter redimendos <span class="br"></span><span class="lineNumber">2</span><span class="br"></span>
exisset, nihil deberes mihi?” Immo deberem, sed exiguum; quid sit hoc, dicam. Aliquid istic mea causa facis, quod me ad fortunam redemptionis admittis; quod nomen meum exit, sorti debeo, quod exire potuit, tibi. Aditum mihi ad beneficium tuum dedisti, cuius maiorem partem fortunae debeo, sed hoc ipsum tibi, quod fortunae debere potui.</p>
<span class="br"></span><span class="lineNumber">3</span><span class="br"></span>
<p>Illos ex toto praeteribo, quorum mercennarium beneficium est, quod qui dat, non computat, cui sed quanti daturus sit, quod undique in se conversum est. Vendit mihi aliquis frumentum; vivere non possum, <span class="br"></span><span class="lineNumber">4</span><span class="br"></span>
nisi emero; sed non debeo vitam, quia emi. Nec,
</p></section><notes></notes></section>