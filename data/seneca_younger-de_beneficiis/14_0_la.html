<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

munus, et quia de tuo non possum, de meo dabo.” Neque est, quod existimes illum vilem sibi fuisse: pretium se sui fecit. Ingeniosus adulescens invenit, quemadmodum Socraten sibi daret. Non quanta quaeque sint, sed a quali profecta, prospiciendum.<a class="footnoteLink" href="#note_LCL310_28_1" id="target_note_LCL310_28_1"><sup>1</sup></a></p>
<span class="br"></span><span class="lineNumber">2</span><span class="br"></span>
<p>Callidus<a class="footnoteLink" href="#note_LCL310_28_2" id="target_note_LCL310_28_2"><sup>2</sup></a> non difficilem aditum praebuit immodica cupientibus spesque improbas nihil re adiuturus verbis fovit; at peior opinio, si lingua asper, vultu gravis cum invidia fortunam suam explicuit. Colunt enim detestanturque felicem et, si potuerint, eadem facturi odere facientem.<a class="footnoteLink" href="#note_LCL310_28_3" id="target_note_LCL310_28_3"><sup>3</sup></a></p>
<span class="br"></span><span class="lineNumber">3</span><span class="br"></span>
<p>Coniugibus alienis ne clam quidem sed aperte ludibrio habitis suas aliis permisere. Rusticus, inhumanus ac mali moris et inter matronas abominanda condicio est, si quis coniugem suam in sella prostare vetuit et vulgo admissis inspectoribus vehi perspicuam <span class="br"></span><span class="lineNumber">4</span><span class="br"></span>
undique. Si quis nulla se amica fecit insignem nec alienae uxori annuum praestat, hunc matronae humilem et sordidae libidinis et ancillariolum vocant. Inde decentissimum sponsaliorum genus est adulterium et in consensu vidui caelibatus, quoniam nemo






</p></section><notes><section class="footnotes"><ul><li class="note" id="note_LCL310_28_1"><a class="footnoteCrossrefLink" href="#target_note_LCL310_28_1" title="Click to highlight in text"><sup class="lineRef">1</sup>quali profecta prospiciendum <span class="italic">Hosius before a lacuna</span>: quali proficiendum <span class="italic">NRP</span>; quali profccta scire proficit <span class="italic">Préchac.</span></a></li><script type="text/javascript">document.getElementById('note_LCL310_28_1').style.display = "none";</script><li class="note" id="note_LCL310_28_2"><a class="footnoteCrossrefLink" href="#target_note_LCL310_28_2" title="Click to highlight in text"><sup class="lineRef">2</sup><span class="italic">Before</span> callidus <span class="italic">Préchac supplies</span> En dominus <span class="italic">and for</span> opinio <span class="italic">below reads</span> Opimio (<span class="italic">cf</span>. <span class="italic">Hor.</span> Sat. ii. 3. 142).</a></li><script type="text/javascript">document.getElementById('note_LCL310_28_2').style.display = "none";</script><li class="note" id="note_LCL310_28_3"><a class="footnoteCrossrefLink" href="#target_note_LCL310_28_3" title="Click to highlight in text"><sup class="lineRef">3</sup><span class="italic">After</span> facientem <span class="italic">Hosius indicates a lacuna.</span></a></li><script type="text/javascript">document.getElementById('note_LCL310_28_3').style.display = "none";</script></ul></section></notes></section>