<section class="div1 language" lang="la"><header><hgroup><h1>Seneca</h1></hgroup></header><section class="div2">
<p>Contra nunc illud pone: si oblitus esset accepti beneficii, si ne temptasset quidem gratus esse, negares illum gratiam rettulisse; at hic se diebus noctibusque lassavit et omnibus aliis renuntiavit officiis huic uni imminens et operatus, ne qua se fugeret occasio; eodem ergo loco erunt ille, qui curam referendae gratiae abiecit, et hic, qui numquam ab illa recessit? Iniquus es, si rem a me exigis, cum videas animum non defuisse.</p>
<span class="br"></span><span class="lineNumber">1</span><span class="br"></span>
<p>15. Ad summam puta, cum captus esses, me pecuniam mutuatum rebus meis in securitatem creditoris oppositis navigasse hieme tam saeva per infesta latrociniis litora, emensum, quidquid periculorum adferre potest etiam pacatum mare; peragratis omnibus solitudinibus, cum, quos nemo non<a class="footnoteLink" href="#note_LCL310_490_1" id="target_note_LCL310_490_1"><sup>1</sup></a> fugiebat, ego quaererem, tandem ad piratas perveni; iam te alius redemerat: negabis me gratiam rettulisse? Etiamne, si in illa navigatione pecuniam, quam saluti tuae contraxeram, naufragus perdidi, etiamne, si in<a class="footnoteLink" href="#note_LCL310_490_2" id="target_note_LCL310_490_2"><sup>2</sup></a> vincula, quae detrahere tibi volui, <span class="br"></span><span class="lineNumber">2</span><span class="br"></span>
ipse incidi, negabis me rettulisse gratiam? At mehercules Athenienses Harmodium et Aristogitonem tyrannicidas vocant, et Mucio manus in hostili ara relicta instar occisi Porsinae fuit, et semper contra fortunam luctata virtus etiam citra effectum proÂ­positi






</p></section><notes><section class="footnotes"><ul><li class="note" id="note_LCL310_490_1"><a class="footnoteCrossrefLink" href="#target_note_LCL310_490_1" title="Click to highlight in text"><sup class="lineRef">1</sup>non <span class="italic">commonly added.</span></a></li><script type="text/javascript">document.getElementById('note_LCL310_490_1').style.display = "none";</script><li class="note" id="note_LCL310_490_2"><a class="footnoteCrossrefLink" href="#target_note_LCL310_490_2" title="Click to highlight in text"><sup class="lineRef">2</sup>in <span class="italic">added by Gruter.</span></a></li><script type="text/javascript">document.getElementById('note_LCL310_490_2').style.display = "none";</script></ul></section></notes></section>