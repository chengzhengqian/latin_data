<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
nascantur, et, si annona carior fuerit aut fames,</p>
<blockquote><p><span class="line">Heu! frustra magnum alterius spectabis acervum</span><span class="linebreak"></span></p></blockquote>
<p class="noindent">in tuo natum, in tuo positum, in horrea iturum tua.</p>
<span class="br"></span><span class="lineNumber">3</span><span class="br"></span>
<p>Nec conductum meum, quamquam sis dominus, intrabis nec servum tuum, mercennarium meum, abduces et, cum a te raedam conduxero, beneficium accipies, si tibi in vehiculo tuo sedere permisero. Vides ergo posse fieri, ut aliquis accipiendo, quod suum est, munus accipiat.</p>
<span class="br"></span><span class="lineNumber">1</span><span class="br"></span>
<p>6. In omnibus istis, quae modo rettuli, uterque eiusdem rei dominus est. Quo modo? Quia alter rei dominus est, alter usus. Libros dicimus esse Ciceronis; eosdem Dorus librarius suos vocat, et utrumque verum est. Alter illos tamquam auctor sibi, alter tamquam emptor adserit; ac recte utriusque dicuntur esse, utriusque enim sunt, sed non eodem modo. Sic potest Titus Livius a Doro accipere <span class="br"></span><span class="lineNumber">2</span><span class="br"></span>
aut emere libros suos. Possum donare sapienti, quod viritim meum est, licet illius sint omnia; nam cum regio more cuncta conscientia possideat, singularum autem rerum in unumquemque proprietas sit sparsa, et accipere munus et debere et emere et conducere <span class="br"></span><span class="lineNumber">3</span><span class="br"></span>
potest. Caesar omnia habet, fiscus eius privata tanÂ­tum



</p></section><notes></notes></section>