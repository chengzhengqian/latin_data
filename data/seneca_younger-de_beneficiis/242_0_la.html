<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

sunt, quibus cum duo sunt, non singuli singulos habent, sed singuli binos.</p>
<span class="br"></span><span class="lineNumber">2</span><span class="br"></span>
<p>Primum omnium iam efficiam, ut, quisquis est iste, qui me in societatem vocat, sciat se nihil mecum habere commune. Quare? Quia hoc inter sapientes solum consortium est, inter quos amicitia est; ceteri non magis amici sunt quam socii.</p>
<span class="br"></span><span class="lineNumber">3</span><span class="br"></span>
<p>Deinde pluribus modis communia sunt. Equestria omnium equitum Romanorum sunt; in illis tamen meus fit proprius locus, quem occupavi; hoc si cui cessi, quam vis illi communi re cesserim, tamen aliquid <span class="br"></span><span class="lineNumber">4</span><span class="br"></span>
dedisse videor. Quaedam quorundam sub certa condicione sunt. Habeo in equestribus locum, non ut vendam, non ut locem, non ut habitem, in hoc tantum, ut spectem; propterea non mentior, si dico habere me in equestribus locum. Sed cum in theatrum veni, si plena sunt equestria, et iure habeo locum illic, quia sedere mihi licet, et non habeo, quia ab his, cum quibus mihi ius loci commune est, occupatus est.</p>
<span class="br"></span><span class="lineNumber">5</span><span class="br"></span>
<p>Idem inter amicos puta fieri. Quidquid habet amicus, commune est nobis, sed illius proprium est, qui tenet; uti iis illo nolente non possum. “Derides me,” inquis; “si, quod amici est, meum est, liceat mihi vendere.” Non licet; nam nec equestria, et



</p></section><notes></notes></section>