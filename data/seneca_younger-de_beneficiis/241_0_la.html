<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

patrimonii sui liber magnus et vasta spatia terrarum colenda per vinctos et immensi greges pecorum per provincias ac regna pascendi et familia bellicosis nationibus maior et aedificia privata laxitatem urbium <span class="br"></span><span class="lineNumber">6</span><span class="br"></span>
magnarum vincentia! Cum bene ista, per quae divitias suas disposuit ac fudit, circumspexerit superbumque se fecerit, quidquid habet, ei, quod cupit, comparet: pauper est. Dimitte me et illis divitiis meis redde. Ego regnum sapientiae novi, magnum, securum; ego sic omnia habeo, ut omnium sint.”</p>
<span class="br"></span><span class="lineNumber">1</span><span class="br"></span>
<p>11. Itaque cum C.<a class="footnoteLink" href="#note_LCL310_482_1" id="target_note_LCL310_482_1"><sup>1</sup></a> Caesar illi ducenta donaret, ridens reiecit ne dignam quidem summam iudicans, qua non accepta gloriaretur. Di deaeque, quam pusillo animo illum aut honorare voluit aut corrumpere!</p>
<span class="br"></span><span class="lineNumber">2</span><span class="br"></span>
<p>Reddendum egregio viro testimonium est; ingentem rem ab illo dici audivi, cum miraretur Gai dementiam, quod se putasset tanti posse mutari. “Si temptare,” inquit, “me constituerat, toto illi fui experiendus imperio.”</p>
<span class="br"></span><span class="lineNumber">1</span><span class="br"></span>
<p>12. Sapienti ergo donari aliquid potest, etiam si sapientis omnia sunt. Aeque nihil prohibet, cum omnia amicis dicamus esse communia, aliquid amico donari. Non enim mihi sic cum amico communia omnia sunt, quomodo cum socio, ut pars mea sit, pars illius, sed quomodo patri matrique communes liberi

</p></section><notes><section class="footnotes"><ul><li class="note" id="note_LCL310_482_1"><a class="footnoteCrossrefLink" href="#target_note_LCL310_482_1" title="Click to highlight in text"><sup class="lineRef">1</sup>C. <span class="italic">added by Pincianus.</span></a></li><script type="text/javascript">document.getElementById('note_LCL310_482_1').style.display = "none";</script></ul></section></notes></section>