<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
<span class="br"></span><span class="lineNumber">5</span><span class="br"></span>
uxorem duxit, nisi qui abduxit. Iam rapta spargere, sparsa fera et acri avaritia recolligere certant; nihil pensi habere, paupertatem alienam contemnere, suam magis<a class="footnoteLink" href="#note_LCL310_30_1" id="target_note_LCL310_30_1"><sup>1</sup></a> quam ullum aliud vereri malum, pacem iniuriis perturbare, imbecilliores vi ac metu premere. Nam provincias spoliari et nummarium tribunal audita utrimque licitatione alteri addici non mirum, quoniam, quae emeris, vendere gentium ius est!</p>
<span class="br"></span><span class="lineNumber">1</span><span class="br"></span>
<p>10. Sed longius nos impetus evehit provocante materia; itaque sic finiamus, ne in nostro saeculo culpa subsidat. Hoc maiores nostri questi sunt, hoc nos querimur, hoc posteri nostri querentur, eversos mores, regnare nequitiam, in deterius res humanas et omne nefas labi. At ista eodem stant loco stabuntque, paulum dumtaxat ultra aut citra mota, ut fluctus, quos aestus accedens longius extulit, <span class="br"></span><span class="lineNumber">2</span><span class="br"></span>
recedens interiore litorum vestigio tenuit. Nunc in adulteria magis quam in alia peccabitur, abrumpetque frenos pudicitia; nunc conviviorum vigebit furor et foedissimum patrimoniorum exitium, culina; nunc cultus corporum nimius et formae cura prae se ferens animi deformitatem; nunc in petulantiam et audaciam erumpet male dispensata libertas; nunc in

</p></section><notes><section class="footnotes"><ul><li class="note" id="note_LCL310_30_1"><a class="footnoteCrossrefLink" href="#target_note_LCL310_30_1" title="Click to highlight in text"><sup class="lineRef">1</sup>magis <span class="italic">added by Gertz; omitted by Hosius.</span></a></li><script type="text/javascript">document.getElementById('note_LCL310_30_1').style.display = "none";</script></ul></section></notes></section>