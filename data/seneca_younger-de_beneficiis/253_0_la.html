<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

quod accepi. Non oportet mihi nequitiam eius prodesse; quod meum non est, redeat ad dominum. Bonus sit an malus, quid differt<a class="footnoteLink" href="#note_LCL310_506_1" id="target_note_LCL310_506_1"><sup>1</sup></a>? Diligenter istud excuterem, si non redderem, sed darem.</p>
<span class="br"></span><span class="lineNumber">1</span><span class="br"></span>
<p>21. Hic locus fabulam poscit. Pythagoricus quidam emerat a sutore phaecasia, rem magnam, non praesentibus nummis. Post aliquot dies venit ad tabernam redditurus et, cum clusam diu pulsaret, fuit, qui diceret: “Quid perdis operam? Sutor ille, quem quaeris, elatus, combustus est; quod nobis fortasse molestum est, qui in aeternum nostros amittimus, tibi minime, qui scis futurum, ut renascatur,” <span class="br"></span><span class="lineNumber">2</span><span class="br"></span>
iocatus in Pythagoricum. At philosophus noster tres aut quattuor denarios non invita manu domum rettulit subinde concutiens; deinde, cum reprehendisset hanc suam non reddendi tacitam voluptatem, intellegens arrisisse illud lucellum sibi redit ad eandem tabernam et ait: “Ille tibi vivit; redde, quod debes.” Deinde per clostrum, qua se commissura laxaverat, quattuor denarios in tabernam inseruit ac misit poenas a se exigens improbae cupiditatis, ne alieno adsuesceret.</p>
<span class="br"></span><span class="lineNumber">1</span><span class="br"></span>
<p>22. Quod debes, quaere, cui reddas, et, si nemo poscet, ipse te appella. Malus an bonus, ad te non pertinet; redde et accusa. Oblitus es, quem­admodum





</p></section><notes><section class="footnotes"><ul><li class="note" id="note_LCL310_506_1"><a class="footnoteCrossrefLink" href="#target_note_LCL310_506_1" title="Click to highlight in text"><sup class="lineRef">1</sup>differt <span class="italic">added by Gertz.</span></a></li><script type="text/javascript">document.getElementById('note_LCL310_506_1').style.display = "none";</script></ul></section></notes></section>