<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

deinceps multa sunt ostia, quae receptos quoque excludant.</p>
<span class="br"></span><span class="lineNumber">2</span><span class="br"></span>
<p>Apud nos primi omnium C.<a class="footnoteLink" href="#note_LCL310_436_1" id="target_note_LCL310_436_1"><sup>1</sup></a> Gracchus et mox Livius Drusus instituerunt segregare turbam suam et alios in secretum recipere, alios cum pluribus, alios universos. Habuerunt itaque isti amicos primos, habuerunt <span class="br"></span><span class="lineNumber">3</span><span class="br"></span>
secundos, numquam veros. Amicum vocas, cuius disponitur salutatio? Aut potest huius tibi fides patere, qui per fores maligne apertas non intrat, sed illabitur? Huic pervenire usque ad libertatem destringendam licet, cuius vulgare et publicum verbum et promiscuum ignotis “Have!” non <span class="br"></span><span class="lineNumber">4</span><span class="br"></span>
nisi suo ordine emittitur? Ad quemcumque itaque istorum veneris, quorum salutatio urbem concutit, scito, etiam si animadverteris obsessos ingenti frequentia vicos et commeantium in utramque partem catervis itinera compressa, tamen venire te in locum <span class="br"></span><span class="lineNumber">5</span><span class="br"></span>
hominibus plenum, amicis vacuum. In pectore amicus, non in atrio quaeritur; illo recipiendus, illic retinendus est et in sensus recondendus. Hoc doce: gratus es.</p>
<span class="br"></span><span class="lineNumber">1</span><span class="br"></span>
<p>35. Male de te existimas, si inutilis es nisi adflicto, si rebus bonis supervacuus es. Quemadmodum te et in dubiis et in adversis et in laetis sapienter geris, ut dubia prudenter tractes, adversa fortiter, laeta moderate, ita in omnia utilem te exhibere amico potes.

</p></section><notes><section class="footnotes"><ul><li class="note" id="note_LCL310_436_1"><a class="footnoteCrossrefLink" href="#target_note_LCL310_436_1" title="Click to highlight in text"><sup class="lineRef">1</sup>C. <span class="italic">added by Muretus</span>.</a></li><script type="text/javascript">document.getElementById('note_LCL310_436_1').style.display = "none";</script></ul></section></notes></section>