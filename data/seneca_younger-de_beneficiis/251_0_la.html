<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

infectus est, quam ut ex toto elui et transire in colorem malum possit.</p>
<span class="br"></span><span class="lineNumber">7</span><span class="br"></span>
<p>Deinde interrogo, utrum iste ferus sit animo tantum, an et in perniciem publicam excurrat? Proposuisti enim mihi Phalarim et alterum<a class="footnoteLink" href="#note_LCL310_502_1" id="target_note_LCL310_502_1"><sup>1</sup></a> tyrannum, quorum si naturam habet intra se malus, quidni ego isti beneficium suum reddam, ne quid mihi cum illo
<span class="br"></span><span class="lineNumber">8</span><span class="br"></span>
iuris sit amplius? Si vero sanguine humano non tantum gaudet, sed pascitur, sed et suppliciis omnium aetatium crudelitatem insatiabilem exercet nec ira sed aviditate quadam saeviendi furit, si in ore parentium liberos iugulat, si non contentus simplici morte distorquet nec urit solum perituros, sed excoquit, si arx eius cruore semper recenti madet, parum est huic beneficium non reddere! Quidquid erat, quo mihi cohaereret, intercisa iuris humani societas abscidit.</p>
<span class="br"></span><span class="lineNumber">9</span><span class="br"></span>
<p>Si praestitisset quidem aliquid mihi, sed arma patriae meae inferret, quidquid meruerat, perdidisset, et referre illi gratiam scelus haberetur. Si non patriam meam impugnat, sed suae gravis est et sepositus a mea gente suam exagitat, abscindit, nihilo minus illum tanta pravitas animi, etiam si non inimicum, invisum mihi efficit, priorque mihi ac potior eius officii ratio est, quod humano generi, quam quod uni homini debeo.</p>
</section><notes><section class="footnotes"><ul><li class="note" id="note_LCL310_502_1"><a class="footnoteCrossrefLink" href="#target_note_LCL310_502_1" title="Click to highlight in text"><sup class="lineRef">1</sup>alterum <span class="italic">added by Hosius.</span></a></li><script type="text/javascript">document.getElementById('note_LCL310_502_1').style.display = "none";</script></ul></section></notes></section>