<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
interest, utrum istuc fraude temptetur an voto, nisi quod potentiores illi adversarios quaeris? Non est, <span class="br"></span><span class="lineNumber">7</span><span class="br"></span>
quod dicas: “Quam enim illi iniuriam facio?” Votum tuum aut supervacuum est aut iniuriosum, immo iniuriosum, etiam si irritum. Quidquid non efficis, dei munus est, iniuria vero, quidquid optas. Sat est; tibi non aliter debemus irasci, quam si profeceris.</p>
<span class="br"></span><span class="lineNumber">1</span><span class="br"></span>
<p>28. “Si vota,” inquit, “valuissent, et in hoc valuissent, ut tutus esses.” Primum certum mihi optas periculum sub incerto auxilio. Deinde utrumque <span class="br"></span><span class="lineNumber">2</span><span class="br"></span>
certum puta: quod nocet, prius est. Praeterea tu condicionem voti tui nosti, me tempestas occupavit portus ac praesidii dubium. Quantum tormentum existimas, etiam si accepero, eguisse? Etiam si servatus fuero, trepidasse? Etiam si absolutus fuero, causam dixisse? Nullius metus tam gratus est finis, ut non gratior sit solida et inconcussa securitas.</p>
<span class="br"></span><span class="lineNumber">3</span><span class="br"></span>
<p>Opta, ut reddere mihi beneficium possis, cum opus erit, non, ut opus sit. Si esset in tua potestate, quod optas, ipse fecisses.</p>
<span class="br"></span><span class="lineNumber">1</span><span class="br"></span>
<p>29. Quanto hoc honestius votum est: “Opto, in eo statu sit, quo semper beneficia distribuat, numquam desideret; sequatur illum materia, qua tam benigne utitur, largiendi iuvandique; numquam illi sit dandorum beneficiorum inopia, datorum paeni­tentia;
</p></section><notes></notes></section>