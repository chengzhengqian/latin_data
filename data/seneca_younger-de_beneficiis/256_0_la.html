<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

“Male istis improbis et importunis beneficiorum suorum quadriplatoribus eveniat, qui tam bellam rem, admonitionem inter amicos, sustulerunt!” Ego tamen utar hoc iure amicitiae et beneficium ab eo repetam, a quo petissem, qui alterius beneficii loco <span class="br"></span><span class="lineNumber">2</span><span class="br"></span>
accepturus est potuisse reddere. Numquam ne querens quidem dicam:</p>
<blockquote><p>
<span class="line indent8">eiectum litore, egentem</span><span class="linebreak"></span>
<span class="line">excepi et regni demens in parte locavi.</span><span class="linebreak"></span>
</p></blockquote>
<p class="noindent">Non est ista admonitio, convicium est; hoc est in odium beneficia perducere, hoc est efficere, ut ingratum esse aut liceat aut iuvet. Satis abundeque est submissis et familiaribus verbis memoriam revocare:</p>
<blockquote><p>
<span class="line">si bene quid de te merui, fuit aut tibi quicquam</span><span class="linebreak"></span>
<span class="line">dulce meum.</span><span class="linebreak"></span>
</p></blockquote>
<p class="noindent">Ille in vicem dicat: “Quidni merueris? Eiectum litore, egentem excepisti.”</p>
<span class="br"></span><span class="lineNumber">1</span><span class="br"></span>
<p>26. Sed nihil,” inquit, “proficimus; dissimulat, oblitus est: quid facere debeam?” Quaeris rem maxime necessariam et in qua hanc materiam consummari decet, quemadmodum ingrati ferendi sint.</p>
<span class="br"></span><span class="lineNumber">2</span><span class="br"></span>
<p>Placido animo, mansueto, magno. Numquam te tam inhumanus et immemor et ingratus offendat, ut non tamen dedisse delectet; numquam in has voces iniuria impellat: “Vellem, non fecissem.” Beneficii tui tibi etiam infelicitas placeat; semper illum pae­nitebit,




</p></section><notes></notes></section>