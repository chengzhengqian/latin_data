<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
Rerum honestarum pretium in ipsis est. Si honestum per se expetendum est, beneficium autem honestum est, non potest alia eius condicio esse, cum eadem natura sit. Per se autem expetendum esse honestum saepe et abunde probatum est.</p>
<span class="br"></span><span class="lineNumber">1</span><span class="br"></span>
<p>2. In hac parte nobis pugna est cum Epicureis, delicata et umbratica turba in convivio suo philosophantium, apud quos virtus voluptatum ministra est, illis paret, illis deservit, illas supra se videt. “Non est,” <span class="br"></span><span class="lineNumber">2</span><span class="br"></span>
inquis, “voluptas sine virtute.” Sed quare ante virtutem est? De ordine putas disputationem esse? De re tota et de potestate eius ambigitur. Non est virtus, si sequi potest; primae partes eius sunt, ducere debet, imperare, summo loco stare; tu illam iubes <span class="br"></span><span class="lineNumber">3</span><span class="br"></span>
signum petere! “Quid,” inquit, “tua refert? Et ego sine virtute nego beatam vitam posse constare. Ipsam voluptatem, quam sequor, cui me emancipavi, remota illa improbo et damno. De hoc uno disputatur, utrum virtus summi boni causa sit an ipsa summum bonum.” Ut hoc unum quaeratur, ordinis tantum existimas mutationem? Ista vero confusio est et manifesta caecitas primis postrema praeferre.</p>
<span class="br"></span><span class="lineNumber">4</span><span class="br"></span>
<p>Non indignor, quod post voluptatem ponitur virtus, sed quod omnino cum voluptate, contemptrix eius et



</p></section><notes></notes></section>