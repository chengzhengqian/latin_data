<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

versa ius omnis licentiae sub ignoto adultero peteret.</p>
<span class="br"></span><span class="lineNumber">2</span><span class="br"></span>
<p>Haec tam vindicanda principi quam tacenda, quia quarundam rerum turpitudo etiam ad vindicantem redit, parum potens irae publicaverat. Deinde, cum interposito tempore in locum irae subisset verecundia, gemens, quod non illa silentio pressisset, quae tam diu nescierat, donec loqui turpe esset, saepe exclamavit: “Horum mihi nihil accidisset, si aut Agrippa aut Maecenas vixisset!” Adeo tot habenti <span class="br"></span><span class="lineNumber">3</span><span class="br"></span>
milia hominum duos reparare difficile est. Caesae sunt legiones et protinus scriptae; fracta classis et intra paucos dies natavit nova; saevitum est in opera publica ignibus, surrexerunt meliora consumptis. Tota vita Agrippae et Maecenatis vacavit locus. Quid? Putem defuisse similes, qui adsumerentur, an ipsius vitium fuisse, quia maluit queri quam <span class="br"></span><span class="lineNumber">4</span><span class="br"></span>
quaerere? Non est, quod existimemus Agrippam et Maecenatem solitos illi vera dicere; qui si vixissent, inter dissimulantes fuissent. Regalis ingenii mos est in praesentium contumeliam amissa laudare et his virtutem dare vera dicendi, a quibus iam audiendi periculum non est.</p>
<span class="br"></span><span class="lineNumber">1</span><span class="br"></span>
<p>33. Sed ut me ad propositum reducam, vides, quam facile sit gratiam referre felicibus et in summo hu­manarum



</p></section><notes></notes></section>