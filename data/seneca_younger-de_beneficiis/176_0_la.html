<section class="div1 language" lang="la"><header><hgroup><h1>Seneca</h1></hgroup></header><section class="div2">
<span class="br"></span><span class="lineNumber">1</span><span class="br"></span>
<p>21. “Sed lex,” inquit, “non permittendo exigere vetuit.” Multa legem non habent nec actionem, ad quae consuetudo vitae humanae omni lege valentior dat aditum. Nulla lex iubet amicorum secreta non eloqui; nulla lex iubet fidem etiam inimico praestare; quae lex ad id praestandum nos, quod alicui promisimus, adligat? Nulla. Querar tamen cum eo, qui arcanum sermonem non continuerit, et fidem datam nec servatam indignabor.</p>
<span class="br"></span><span class="lineNumber">2</span><span class="br"></span>
<p>“Sed ex beneficio,” inquit, “creditum facis.” Minime; non enim exigo, sed repeto, et ne repeto quidem, sed admoneo. Num ultima quoque me necessitas in hoc aget, ut ad eum veniam, cum quo mihi diu luctandum sit? Si<a class="footnoteLink" href="#note_LCL310_352_1" id="target_note_LCL310_352_1"><sup>1</sup></a> quis tam ingratus est, ut illi non sit satis admoneri, eum transibo nec dignum <span class="br"></span><span class="lineNumber">3</span><span class="br"></span>
iudicabo, qui gratus esse cogatur. Quomodo fenerator quosdam debitores non appellat, quos scit decoxisse et in quorum pudorem nihil superest, nisi quod pereat, sic ego quosdam ingratos palam ac pertinaciter praeteribo nec ab ullo beneficium repetam, nisi a quo non ablaturus ero, sed recepturus.</p>
<span class="br"></span><span class="lineNumber">1</span><span class="br"></span>
<p>22. Multi sunt, qui nec negare sciant, quod acceperunt, nec referre, qui nec tam boni sunt quam grati nec tam mali quam ingrati, segnes et tardi, lenta nomina, non mala. Hos ego non appellabo, sed commonefaciam et ad officium aliud agentes re­ducam.

</p></section><notes><section class="footnotes"><ul><li class="note" id="note_LCL310_352_1"><a class="footnoteCrossrefLink" href="#target_note_LCL310_352_1" title="Click to highlight in text"><sup class="lineRef">1</sup>si <span class="italic">added by Gruter.</span></a></li><script type="text/javascript">document.getElementById('note_LCL310_352_1').style.display = "none";</script></ul></section></notes></section>