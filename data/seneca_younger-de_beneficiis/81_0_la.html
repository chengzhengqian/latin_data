<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

possit cuilibet; quare ergo non et domino suo possit? “Quia non potest,” inquit, “creditor domini sui fieri, si pecuniam illi dederit. Alioqui cotidie dominum suum obligat; peregrinantem sequitur, aegro ministrat, rus eius labore summo colit; omnia tamen ista, quae alio praestante beneficia dicerentur, praestante servo ministeria sunt. Beneficium enim id est, quod quis dedit, cum illi liceret et non dare. Servus autem non habet negandi potestatem; ita non praestat, sed paret, nec id se fecisse iactat, quod non facere non potuit.”</p>
<span class="br"></span><span class="lineNumber">2</span><span class="br"></span>
<p>Iam sub ista ipsa lege vincam et eo perducam servum, ut in multa liber sit. Interim dic mihi, si tibi ostendero aliquem pro salute domini sui sine respectu sui dimicantem et confossum vulneribus reliquias tamen sanguinis ab ipsis vitalibus fundentem et, ut ille effugiendi tempus habeat, moram sua morte quaerentem, hunc tu negabis beneficium dedisse, quia <span class="br"></span><span class="lineNumber">3</span><span class="br"></span>
servus est? Si tibi ostendero aliquem, ut secreta domini prodat, nulla tyranni pollicitatione corruptum, nullis territum minis, nullis cruciatibus victum avertisse, quantum potuerit, suspiciones quaerentis et impendisse spiritum fidei, hunc tu negabis beneficium <span class="br"></span><span class="lineNumber">4</span><span class="br"></span>
domino dedisse, quia servus est? Vide, ne eo maius
</p></section><notes></notes></section>