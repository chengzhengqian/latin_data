<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
tractantur, elephantorum feritatem usque in servile obsequium demeretur cibus; adeo etiam, quae extra intellectum atque aestimationem beneficii posita sunt, adsiduitas tamen meriti pertinacis evincit. Ingratus est adversus unum beneficium? Adversus alterum non erit. Duorum oblitus est? Tertium etiam in eorum, quae exciderunt, memoriam reducet.</p>
<span class="br"></span><span class="lineNumber">1</span><span class="br"></span>
<p>3. Is perdet beneficia, qui cito se perdidisse credit; at qui instat et onerat priora sequentibus, etiam ex duro et immemori pectore gratiam extundit. Non audebit adversus multa oculos attollere; quocumque se convertit memoriam suam fugiens, ibi te videat: beneficiis illum tuis cinge.</p>
<span class="br"></span><span class="lineNumber">2</span><span class="br"></span>
<p>Quorum quae vis quaeve proprietas sit, dicam, si prius illa, quae ad rem non pertinent, transilire mihi permiseris, quare tres Gratiae et quare sorores sint, et quare manibus implexis, et quare ridentes et iuvenes<a class="footnoteLink" href="#note_LCL310_12_1" id="target_note_LCL310_12_1"><sup>1</sup></a> et virgines solutaque ac perlucida veste.</p>
<span class="br"></span><span class="lineNumber">3</span><span class="br"></span>
<p>Alii quidem videri volunt unam esse, quae det beneficium, alteram, quae accipiat, tertiam, quae reddat; alii tria beneficorum<a class="footnoteLink" href="#note_LCL310_12_2" id="target_note_LCL310_12_2"><sup>2</sup></a> esse genera, promerentium, <span class="br"></span><span class="lineNumber">4</span><span class="br"></span>
reddentium, simul accipientium reddentiumque. Sed utrumlibet ex istis iudica verum; quid ista nos scientia iuvat? Quid ille consertis manibus in se redeuntium chorus? Ob hoc, quia ordo beneficii






</p></section><notes><section class="footnotes"><ul><li class="note" id="note_LCL310_12_1"><a class="footnoteCrossrefLink" href="#target_note_LCL310_12_1" title="Click to highlight in text"><sup class="lineRef">1</sup>et iuvenes <span class="italic">added by Gertz.</span></a></li><script type="text/javascript">document.getElementById('note_LCL310_12_1').style.display = "none";</script><li class="note" id="note_LCL310_12_2"><a class="footnoteCrossrefLink" href="#target_note_LCL310_12_2" title="Click to highlight in text"><sup class="lineRef">2</sup>beneficorum <span class="italic">corrected by Madvig</span>: beneficiorum <span class="italic">O</span>.</a></li><script type="text/javascript">document.getElementById('note_LCL310_12_2').style.display = "none";</script></ul></section></notes></section>