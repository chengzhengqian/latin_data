<section class="div1 language" lang="la"><header><hgroup><h1>Seneca</h1></hgroup></header><section class="div2">
<p>“Etiamnunc beneficium honesta et probabilis res est; apud malum nulli honestae rei aut probabili locus est, ergo nec beneficio; quod si accipere non potest, ne reddere quidem debet, et ideo non fit ingratus.</p>
<span class="br"></span><span class="lineNumber">4</span><span class="br"></span>
<p>“Etiamnunc, ut dicitis, bonus vir omnia recte facit; si omnia recte facit, ingratus esse non potest. Malo viro beneficium nemo dare potest. Bonus beneficium reddit, malus non accipit; quod si est, nec bonus quisquam ingratus est nec malus. Ita ingratus in rerum natura est nemo, et hoc inane nomen.”<a class="footnoteLink" href="#note_LCL310_324_1" id="target_note_LCL310_324_1"><sup>1</sup></a></p>
<span class="br"></span><span class="lineNumber">5</span><span class="br"></span>
<p>Unum est apud nos bonum, honestum. Id pervenire ad malum non potest; desinet enim malus esse, si ad illum virtus intraverit; quam diu autem malus est, nemo illi dare beneficium potest, quia mala bonaque dissentiunt nec in unum eunt. Ideo nemo illi prodest, quia, quidquid ad illum pervenit, id pravo <span class="br"></span><span class="lineNumber">6</span><span class="br"></span>
usu corrumpitur. Quemadmodum stomachus morbo vitiatus et colligens bilem, quoscumque accepit cibos, mutat et omne alimentum in causam doloris trahit, ita animus scaevus, quidquid illi commiseris, id onus suum et perniciem et occasionem miseriae facit. Felicissimis itaque opulentissimisque plurimum aestus subest minusque se inveniunt, quo in maiorem <span class="br"></span><span class="lineNumber">7</span><span class="br"></span>
materiam inciderunt, qua fluctuarentur. Ergo nihil potest ad malos pervenire, quod prosit, immo nihil, quod non noceat. Quaecumque enim illis con­tigerunt,

</p></section><notes><section class="footnotes"><ul><li class="note" id="note_LCL310_324_1"><a class="footnoteCrossrefLink" href="#target_note_LCL310_324_1" title="Click to highlight in text"><sup class="lineRef">1</sup>nomen <span class="italic">added by Erasmus; omitted by Hosius.</span></a></li><script type="text/javascript">document.getElementById('note_LCL310_324_1').style.display = "none";</script></ul></section></notes></section>