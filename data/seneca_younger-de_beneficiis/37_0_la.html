<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

data sunt; ne ipsos quidem ob id cuiquam posse maiores videri; vanam esse superbiae magnitudinem et quae in odium etiam amanda perducat.</p>
<span class="br"></span><span class="lineNumber">1</span><span class="br"></span>
<p>14. Sunt quaedam nocitura impetrantibus, quae non dare sed negare beneficium est; aestimabimus itaque utilitatem potius quam voluntatem petentium. Saepe enim noxia concupiscimus, nec dispicere, quam perniciosa sunt, licet, quia iudicium interpellat adfectus; sed cum subsedit cupiditas, cum impetus ille flagrantis animi, qui consilium fugat, cecidit, detestamur <span class="br"></span><span class="lineNumber">2</span><span class="br"></span>
perniciosos malorum munerum auctores. Ut frigidam aegris negamus et lugentibus ac sibi iratis ferrum, ut amentibus, quidquid contra se usurus ardor petit, sic omnino,<a class="footnoteLink" href="#note_LCL310_74_1" id="target_note_LCL310_74_1"><sup>1</sup></a> quae nocitura sunt, impense ac summisse, non numquam etiam miserabiliter rogantibus perseverabimus non dare. Cum initia beneficiorum suorum spectare tum etiam exitus decet et ea dare, quae non tantum accipere, sed etiam accepisse <span class="br"></span><span class="lineNumber">3</span><span class="br"></span>
delectet. Multi sunt, qui dicant: “Scio hoc illi non profuturum, sed quid faciam? Rogat, resistere precibus eius non possum; viderit: de se, non de me queretur.” Falsum est: immo de te et merito quidem; cum ad mentem bonam redierit, cum accessio illa, quae animum inflammabat, remiserit,

</p></section><notes><section class="footnotes"><ul><li class="note" id="note_LCL310_74_1"><a class="footnoteCrossrefLink" href="#target_note_LCL310_74_1" title="Click to highlight in text"><sup class="lineRef">1</sup>omnino <span class="italic">Préchac after Gertz</span>: omnium <span class="italic">N, Hosius</span>: omnia <span class="italic">most editors.</span></a></li><script type="text/javascript">document.getElementById('note_LCL310_74_1').style.display = "none";</script></ul></section></notes></section>