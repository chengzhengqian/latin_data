<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

sperat hyperbole, quantum audet, sed incredibilia adfirmat, ut ad credibilia perveniat. Cum dicimus: “Qui beneficium dedit, obliviscatur,” hoc dicimus: “Similis sit oblito; memoria eius non appareat nec <span class="br"></span><span class="lineNumber">3</span><span class="br"></span>
incurrat.” Cum dicimus beneficium repeti non oportere, non ex toto repetitionem tollimus; saepe enim opus est malis exactore, etiam bonis admonitione. Quid ergo? Occasionem ignoranti non ostendam? Necessitates illi meas non detegam? Quare nescisse se aut mentiatur aut doleat? Interveniat aliquando admonitio, sed verecunda, quae non poscat nec in ius vocet.</p>
<span class="br"></span><span class="lineNumber">1</span><span class="br"></span>
<p>24. Socrates amicis audientibus: “Emissem,” inquit, “pallium, si nummos haberem.” Neminem poposcit, omnes admonuit. A quo acciperet, ambitus fuit; quidni esset? Quantulum enim erat, quod Socrates accipiebat! At multum erat eum fuisse, <span class="br"></span><span class="lineNumber">2</span><span class="br"></span>
a quo Socrates acciperet. Num illos castigare mollius potuit? “Emissem,” inquit, “pallium, si nummos haberem.” Post hoc quisquis properaverit, sero dat; iam Socrati defuit. Propter acerbos exactores repetere prohibemus, non, ut numquam fiat, sed ut parce.</p>
<span class="br"></span><span class="lineNumber">1</span><span class="br"></span>
<p>25. Aristippus aliquando delectatus unguento: “Male,” inquit, “istis effeminatis eveniat, qui rem tam bellam infamaverunt.” Item dicendum est:



</p></section><notes></notes></section>