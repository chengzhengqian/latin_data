<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

liberavit illum a creditoribus, sibi non <span class="br"></span><span class="lineNumber">3</span><span class="br"></span>
obligavit. Aliquid Tiberius secutus est; puto, noluit plures esse, qui idem rogaturi concurrerent. Ista fortasse efficax ratio fuerit ad hominum improbas cupiditates pudore reprimendas, beneficium vero danti tota alia sequenda est via. Omni genere, quod des, quo sit acceptatius, adornandum est. Hoc vero non est beneficium dare, deprehendere est.</p>
<span class="br"></span><span class="lineNumber">1</span><span class="br"></span>
<p>8. Et ut in transitu de hac quoque parte dicam, quid sentiam, ne principi quidem satis decorum est donare ignominiae causa. “Tamen,” inquit, “effugere Tiberius ne hoc quidem modo, quod vitabat, potuit; nam aliquot postea, qui idem rogarent, inventi sunt, quos omnes iussit reddere in senatu aeris alieni causas, et ita illis certas summas <span class="br"></span><span class="lineNumber">2</span><span class="br"></span>
dedit.” Non est illud liberalitas, censura est. Auxilium est, principale tributum est; beneficium non est, cuius sine rubore meminisse non possum. Ad iudicem missus sum; ut impetrarem, causam dixi.</p>
<span class="br"></span><span class="lineNumber">1</span><span class="br"></span>
<p>9. Praecipiunt itaque omnes auctores sapientiae quaedam beneficia palam danda, quaedam secreto. Palam, quae consequi gloriosum, ut militaria dona, ut honores et quidquid aliud notitia <span class="br"></span><span class="lineNumber">2</span><span class="br"></span>
pulchrius fit; rursus, quae non producunt nec honestiorem faciunt, sed succurrunt infirmitati,
</p></section><notes></notes></section>