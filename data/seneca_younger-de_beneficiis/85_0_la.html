<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span>
sibi ipsos dedisse. Manu misit utrumque e vestigio illa nec indignata est ab his se vitam accepisse, in quos vitae necisque potestatem habuisset. Potuit sibi hoc vel magis gratulari; aliter enim servata munus notae et vulgaris clementiae habuisset, sic servata nobilis fabula et exemplum duarum urbium fuit.</p>
<span class="br"></span><span class="lineNumber">4</span><span class="br"></span>
<p>In tanta confusione captae civitatis cum sibi quisque consuleret, omnes ab illa praeter transfugas fugerunt; at hi, ut ostenderent, quo animo facta esset prior illa transitio, a victoribus ad captivam transfugerunt personam parricidarum ferentes; quod in illo beneficio maximum fuit, tanti iudicaverunt, ne domina occideretur, videri dominam occidisse. Non est, mihi crede, non dico<a class="footnoteLink" href="#note_LCL310_170_1" id="target_note_LCL310_170_1"><sup>1</sup></a> servilis, sed vilis<a class="footnoteLink" href="#note_LCL310_170_2" id="target_note_LCL310_170_2"><sup>2</sup></a> animi egregium factum fama sceleris emisse.</p>
<span class="br"></span><span class="lineNumber">5</span><span class="br"></span>
<p>Vettius, praetor Marsorum, ducebatur ad Romanum imperatorem; servus eius gladium militi illi ipsi, a quo trahebatur, eduxit et primum dominum occidit, deinde: “Tempus est,” inquit, “me et mihi consulere! iam dominum manu misi,” atque ita traiecit se uno ictu. Da mihi quemquam, qui magnificentius dominum servaverit.</p>
<p>24. Corfinium Caesar obsidebat, tenebatur inclusus Domitius; imperavit medico eidemque servo suo, ut sibi venenum daret. Cum tergiversantem


</p></section><notes><section class="footnotes"><ul><li class="note" id="note_LCL310_170_1"><a class="footnoteCrossrefLink" href="#target_note_LCL310_170_1" title="Click to highlight in text"><sup class="lineRef">1</sup>non dico <span class="italic">O, Préchac</span>: condicio <span class="italic">Hosius</span>.</a></li><script type="text/javascript">document.getElementById('note_LCL310_170_1').style.display = "none";</script><li class="note" id="note_LCL310_170_2"><a class="footnoteCrossrefLink" href="#target_note_LCL310_170_2" title="Click to highlight in text"><sup class="lineRef">2</sup>sed vilis <span class="italic">added by Préchac</span>.</a></li><script type="text/javascript">document.getElementById('note_LCL310_170_2').style.display = "none";</script></ul></section></notes></section>