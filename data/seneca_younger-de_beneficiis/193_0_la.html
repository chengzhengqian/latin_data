<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
nisi voluit. Puta enim aliquem donare voluisse nec donasse; animum quidem eius habeo, sed beneficium <span class="br"></span><span class="lineNumber">4</span><span class="br"></span>
non habeo, quod consummat et res et animus. Quemadmodum ei, qui voluit mihi quidem pecuniam credere, sed non dedit, nihil debeo, ita ei, qui voluit mihi beneficium dare, sed non potuit, amicus quidem ero sed non obligatus; et volam illi aliquid praestare (nam et ille voluit mihi), ceterum, si benigniore usus fortuna praestitero, beneficium dedero, non gratiam rettulero. Ille mihi gratiam referre debebit; hinc initium fiet, a me numerabitur.</p>
<span class="br"></span><span class="lineNumber">1</span><span class="br"></span>
<p>12. Intellego iam, quid velis quaerere; non opus est te dicere; vultus tuus loquitur. “Si quis sua nobis causa profuit, eine,” inquis, “debetur aliquid? Hoc enim saepe te conquerentem audio, quod quaedam homines sibi praestant, aliis imputant.” Dicam, mi Liberalis; sed prius istam quaestiunculam dividam <span class="br"></span><span class="lineNumber">2</span><span class="br"></span>
et rem aequam ab iniqua separabo. Multum enim interest, utrum aliquis beneficium nobis det sua causa an et sua. Ille, qui totus ad se spectat et nobis prodest, quia aliter prodesse sibi non potest, eo mihi loco est, quo, qui pecori suo hibernum et aestivum pabulum prospicit; eo loco est, quo, qui captivos suos, ut commodius veneant, pascit et ut<a class="footnoteLink" href="#note_LCL310_386_1" id="target_note_LCL310_386_1"><sup>1</sup></a> opimos boves saginat

</p></section><notes><section class="footnotes"><ul><li class="note" id="note_LCL310_386_1"><a class="footnoteCrossrefLink" href="#target_note_LCL310_386_1" title="Click to highlight in text"><sup class="lineRef">1</sup>ut <span class="italic">added by Rossbach.</span></a></li><script type="text/javascript">document.getElementById('note_LCL310_386_1').style.display = "none";</script></ul></section></notes></section>