<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
creditum nullum non solvi aut possit aut debeat.</p>
<span class="br"></span><span class="lineNumber">2</span><span class="br"></span>
<p>Adeo beneficium utilitatis causa dandum non est, ut saepe, quemadmodum dixi, cum damno ac periculo dandum sit. Sic latronibus circumventum defendo, ut tuto transire permittatur; reum gratia laborantem tueor et hominum potentium factionem in me converto, quas illi detraxero sordes, sub accusatoribus isdem fortasse sumpturus, cum abire in partem alteram possim et securus spectare aliena certamina; spondeo pro iudicato et suspensis amici bonis libellum deicio creditoribus eius me obligaturus; ut possim servare proscriptum, ipse proscriptionis periculum adeo.</p>
<span class="br"></span><span class="lineNumber">3</span><span class="br"></span>
<p>Nemo Tusculanum aut Tiburtinum paraturus salubritatis causa et aestivi secessus, quoto anno empturus <span class="br"></span><span class="lineNumber">4</span><span class="br"></span>
sit, disputat; cum erit,<a class="footnoteLink" href="#note_LCL310_228_1" id="target_note_LCL310_228_1"><sup>1</sup></a> tuendum est. Eadem in beneficio ratio est; nam cum interrogaveris, quid reddat, respondebo: bonam conscientiam. Quid reddat beneficium? Dic tu mihi, quid reddat iustitia, quid innocentia, quid magnitudo animi, quid pudicitia, quid temperantia; si quicquam praeter ipsas,






</p></section><notes><section class="footnotes"><ul><li class="note" id="note_LCL310_228_1"><a class="footnoteCrossrefLink" href="#target_note_LCL310_228_1" title="Click to highlight in text"><sup class="lineRef">1</sup>cum erit <span class="italic">O</span>: cui e re sit <span class="italic">Hosius</span>: <span class="italic">alii alia.</span></a></li><script type="text/javascript">document.getElementById('note_LCL310_228_1').style.display = "none";</script></ul></section></notes></section>