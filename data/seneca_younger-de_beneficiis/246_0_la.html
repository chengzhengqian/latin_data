<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

operis enituit. Plus praestitit, qui fugientes occasiones secutus est et alia atque alia captavit, per quae referre gratiam posset, quam quem sine ullo sudore gratum prima fecit occasio.</p>
<span class="br"></span><span class="lineNumber">3</span><span class="br"></span>
<p>“Duas,” inquit, “res ille tibi praestitit, voluntatem et rem; tu quoque illi duas debes.” Merito istud diceres ei, qui tibi reddidit voluntatem otiosam, huic vero, qui et vult et conatur et nihil intemptatum relinquit, id non potes dicere; utrumque enim praestat, <span class="br"></span><span class="lineNumber">4</span><span class="br"></span>
quantum in se est. Deinde non semper numero numerus aequandus est, aliquando una res pro duabus valet; itaque in locum rei succedit tam propensa voluntas et cupida reddendi. Quod si animus sine re ad referendam gratiam non valet, nemo adversus deos gratus est, in quos voluntas sola confertur.</p>
<span class="br"></span><span class="lineNumber">5</span><span class="br"></span>
<p>“Dis,” inquit, “nihil aliud praestare possumus.” Sed si huic quoque, cui referre gratiam debeo, nihil aliud praestare possum, quid est, quare non eo adversus hominem gratus sim, quo nihil amplius in deos confero?</p>
<span class="br"></span><span class="lineNumber">1</span><span class="br"></span>
<p>16. Si tamen quaeris, quid sentiam, et vis signare responsum, hic beneficium recepisse se iudicet, ille se sciat non reddidisse; hic illum dimittat, ille se teneat; hic dicat: “Habeo,” ille respondeat:
<span class="br"></span><span class="lineNumber">2</span><span class="br"></span>
“Debeo.” In omni quaestione propositum sit nobis
</p></section><notes></notes></section>