<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

voluptas refrixit? Alius accipit fastidiose, tamquam <span class="br"></span><span class="lineNumber">3</span><span class="br"></span>
qui dicat: “Non quidem mihi opus est, sed quia tam valde vis, faciam tibi mei potestatem”; alius supine, ut dubium praestanti relinquat, an senserit; alius vix labra diduxit et ingratior, quam si tacuisset, fuit.</p>
<span class="br"></span><span class="lineNumber">4</span><span class="br"></span>
<p>Loquendum est pro magnitudine rei impensius et illa adicienda: “Plures, quam putas, obligasti” (nemo enim non gaudet beneficium suum latius patere); “nescis, quid mihi praestiteris, sed scire te oportet, quanto plus sit, quam existimas” (statim gratus est, qui se onerat); “numquam tibi referre gratiam potero; illud certe non desinam ubique confiteri me referre non posse.”</p>
<span class="br"></span><span class="lineNumber">1</span><span class="br"></span>
<p>25. Nullo magis Caesarem Augustum demeruit et ad alia impetranda facilem sibi reddidit Furnius, quam quod, cum patri Antonianas partes secuto veniam impetrasset, dixit: “Hanc unam, Caesar, habeo iniuriam tuam: effecisti, ut et viverem et morerer ingratus.” Quid est tam grati animi, quam nullo modo sibi satis facere, quam ne ad spem quidem exaequandi umquam beneficii accedere?</p>
<span class="br"></span><span class="lineNumber">2</span><span class="br"></span>
<p>His atque eiusmodi vocibus id agamus, ut voluntas nostra non lateat, sed aperiatur et luceat. Verba cessent licet: si, quemadmodum debemus, adfecti
</p></section><notes></notes></section>