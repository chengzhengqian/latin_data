<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

sive cognomen, idem tamen ille esset. Sic nunc naturam voca, fatum, fortunam; omnia eiusdem dei nomina sunt varie utentis sua potestate. Et iustitia, probitas, prudentia, fortitudo, frugalitas unius animi bona sunt; quidquid horum tibi placuit, animus placet.</p>
<span class="br"></span><span class="lineNumber">1</span><span class="br"></span>
<p>9. Sed ne aliam disputationem ex obliquo habeam, plurima beneficia ac maxima in nos deus defert sine spe recipiendi, quoniam nec ille conlato eget nec nos ei quidquam conferre possumus; ergo beneficium per se expetenda res est. Una spectatur in eo accipientis utilitas; ad hanc accedamus sepositis commodis nostris.</p>
<span class="br"></span><span class="lineNumber">2</span><span class="br"></span>
<p>“Dicitis,” inquit, “diligenter eligendos, quibus beneficia demus, quia ne agricolae quidem semina harenis committant; quod si verum est, nostram utilitatem in beneficiis dandis sequimur, quemadmodum in arando serendoque; neque enim serere per se res expetenda est. Praeterea quaeritis, ubi et quomodo detis<a class="footnoteLink" href="#note_LCL310_220_1" id="target_note_LCL310_220_1"><sup>1</sup></a> beneficium, quod non esset faciendum, si per se beneficium dare expetenda res esset, quoniam, quocumque loco et quocumque modo daretur, <span class="br"></span><span class="lineNumber">3</span><span class="br"></span>
beneficium erat.” Honestum propter nullam aliam causam quam propter ipsum sequimur; tamen, etiam si nihil aliud sequendum est, quaerimus, quid<a class="footnoteLink" href="#note_LCL310_220_2" id="target_note_LCL310_220_2"><sup>2</sup></a> faciamus et quando et quemadmodum; per haec enim constat. Itaque, cum eligo, cui dem beneficium, id





</p></section><notes><section class="footnotes"><ul><li class="note" id="note_LCL310_220_1"><a class="footnoteCrossrefLink" href="#target_note_LCL310_220_1" title="Click to highlight in text"><sup class="lineRef">1</sup>ubi et quomodo detis <span class="italic">added by Gertz.</span></a></li><script type="text/javascript">document.getElementById('note_LCL310_220_1').style.display = "none";</script><li class="note" id="note_LCL310_220_2"><a class="footnoteCrossrefLink" href="#target_note_LCL310_220_2" title="Click to highlight in text"><sup class="lineRef">2</sup>quid <span class="italic">O</span>: cui <span class="italic">Hosius after Gertz.</span></a></li><script type="text/javascript">document.getElementById('note_LCL310_220_2').style.display = "none";</script></ul></section></notes></section>