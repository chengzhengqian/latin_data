<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

dat, vult excipi grate; habet, quod voluit, si bene acceptum est. Sed speravit emolumenti aliquid. Non fuit hoc beneficium, cuius proprium est nihil de reditu <span class="br"></span><span class="lineNumber">4</span><span class="br"></span>
cogitare. Quod accipiebam, eo animo accepi, quo dabatur: reddidi. Alioqui pessirna optimae rei condicio est: ut gratus sim, ad fortunam mittor! Si illa invita respondere non possum, sufficit animus animo.</p>
<span class="br"></span><span class="lineNumber">5</span><span class="br"></span>
<p>“Quid ergo? non, quidquid potuero, et faciam, ut reddam, et temporum rerumque occasionem sequar et implere eius sinum cupiam, a quo aliquid accepi?” Sed malo loco beneficium est, nisi et excussis manibus esse grato licet!</p>
<span class="br"></span><span class="lineNumber">1</span><span class="br"></span>
<p>32. “Qui accepit,” inquit, “beneficium, licet animo benignissimo acceperit, nondum consummavit officium suum; restat enim pars reddendi; sicut in lusu est aliquid pilam scite ac diligenter excipere, sed non dicitur bonus lusor, nisi qui apte et expedite <span class="br"></span><span class="lineNumber">2</span><span class="br"></span>
remisit, quam acceperat.” Exemplum hoc dissimile est; quare? Quia huius rei laus in corporis motu est et in agilitate, non in animo; explicari itaque totum debet, de quo oculis iudicatur. Nec tamen ideo non bonum lusorem dicam, qui pilam, ut oportebat, excepit, si per ipsum mora, quominus remitteret, <span class="br"></span><span class="lineNumber">3</span><span class="br"></span>
fuit. “Sed quamvis,” inquit, “arti ludentis nihil
</p></section><notes></notes></section>