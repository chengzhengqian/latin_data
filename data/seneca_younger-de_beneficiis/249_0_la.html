<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
non potest recipere, non est iam huius rei capax, scientiam utendi perdidit. Quid, si me remittere manco pilam iubeas? Stultum est dare alicui, quod accipere non possit.”</p>
<span class="br"></span><span class="lineNumber">2</span><span class="br"></span>
<p>Ut respondere ab ultimo incipiam: non dabo ulli, quod accipere non poterit; reddam, etiam si recipere non poterit. Obligare enim non possum nisi accipientem; liberari tantum, si reddidi, possum. Ille uti illo non poterit? Viderit; penes illum erit culpa, non penes me.</p>
<span class="br"></span><span class="lineNumber">1</span><span class="br"></span>
<p>19. “Reddere est,” inquit, “accepturo tradidisse. Quid enim? si cui vinum debeas et hoc ille te infundere reticulo iubeat aut cribro, reddidisse te dices? Aut reddere voles, quod, dum redditur, inter duos pereat? ”</p>
<span class="br"></span><span class="lineNumber">2</span><span class="br"></span>
<p>Reddere est id, quod debeas, ei, cuius est, volenti dare. Hoc unum mihi praestandum est. Ut quidem habeat, quod a me accepit, iam ulterioris est curae; non tutelam illi, sed fidem debeo, multoque satius <span class="br"></span><span class="lineNumber">3</span><span class="br"></span>
est illum non habere, quam me non reddere. Et creditori statim in macellum laturo, quod acceperit, reddam; etiam si mihi adulteram, cui numerem, delegaverit, solvam; et, si nummos, quos accipiet, in sinum suum discinctus infundet, dabo. Reddendum enim mihi est, non servandum, cum reddidero,




</p></section><notes></notes></section>