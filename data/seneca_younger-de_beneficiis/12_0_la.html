<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

beneficium utique bonum est, id autem, quod fit aut datur, nec bonum nec malum est. Animus est, qui parva extollit, sordida illustrat, magna et in pretio habita dehonestat; ipsa, quae appetuntur, neutram naturam habent, nec boni nec mali; refert, quo illa <span class="br"></span><span class="lineNumber">3</span><span class="br"></span> rector impellat, a quo forma rebus datur. Non est beneficium ipsum, quod numeratur aut traditur, sicut ne in victimis quidem, licet opimae sint auroque praefulgeant, deorum est honor sed recta ac pia voluntate venerantium. Itaque boni etiam farre ac fitilla religiosi sunt; mali rursus non effugiunt impietatem, quamvis aras sanguine multo cruentaverint.</p>
<span class="br"></span><span class="lineNumber">1</span><span class="br"></span>
<p>7. Si beneficia in rebus, non in ipsa benefaciendi voluntate consisterent, eo maiora essent. quo maiora sunt, quae accipimus. Id autem falsum est; non numquam enim magis nos obligat, qui dedit parva magnifice, qui “regum aequavit opes animo,” qui exiguum tribuit sed libenter, qui paupertatis suae oblitus est, dum meam respicit, qui non voluntatem tantum iuvandi habuit sed cupiditatem, qui accipere se putavit beneficium, cum daret, qui dedit tamquam numquam<a class="footnoteLink" href="#note_LCL310_24_1" id="target_note_LCL310_24_1"><sup>1</sup></a> recepturus, recepit, tamquam non dedisset, qui occasionem, qua prodesset, et occupavit et <span class="br"></span><span class="lineNumber">2</span><span class="br"></span>
quaesiit. Contra ingrata sunt, ut dixi, licet re ac






</p></section><notes><section class="footnotes"><ul><li class="note" id="note_LCL310_24_1"><a class="footnoteCrossrefLink" href="#target_note_LCL310_24_1" title="Click to highlight in text"><sup class="lineRef">1</sup>numquam <span class="italic">added by Préchac</span>: non <span class="italic">Hosius with inferior</span> <span class="sc">mss</span></a></li><script type="text/javascript">document.getElementById('note_LCL310_24_1').style.display = "none";</script></ul></section></notes></section>