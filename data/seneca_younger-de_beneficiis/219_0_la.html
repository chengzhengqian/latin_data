<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

Adversa eius nec deserueris nec optaveris; multa nihilo minus, ut non optes, in tanta varietate, quae tibi materiam exercendae fidei praebeant, incident.</p>
<span class="br"></span><span class="lineNumber">2</span><span class="br"></span>
<p>Quemadmodum, qui optat divitias alicui in hoc, ut illarum ipse partem ferat, quamvis pro illo videatur optare, sibi prospicit, sic, qui optat amico aliquam necessitatem, quam adiutorio suo fideque discutiat, quod est ingrati, se illi praefert et tanti existimat illum miserum esse, ut ipse gratus sit, ob hoc ipsum ingratus; exonerare enim se vult et gravi sarcina <span class="br"></span><span class="lineNumber">3</span><span class="br"></span>
liberare. Multum interest, utrum properes referre gratiam, ut reddas beneficium, an ne debeas. Qui reddere vult, illius se commodo aptabit et idoneum illi venire tempus volet; qui nihil aliud quam ipse liberari vult, quomodocumque ad hoc cupiet pervenire, <span class="br"></span><span class="lineNumber">4</span><span class="br"></span>
quod est pessimae voluntatis. “Ista,” inquit, “festinatio nimium grati est!” Id apertius exprimere non possum, quam si repetivero, quod dixi. Non vis reddere acceptum beneficium, sed effugere. Hoc dicere videris: “Quando isto carebo? Quocumque modo mihi laborandum est, ne isti obligatus sim.” Si optares, ut illi de suo solveres, multum abesse videreris a grato. Hoc, quod optas, iniquius
</p></section><notes></notes></section>