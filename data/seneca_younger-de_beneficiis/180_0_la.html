<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
et aequalium notitiam et illam solam praesentem fortunam suam adspici, illam solam cogitari ac narrari volebat. Inquisitorem habebat veterem amicum!</p>
<span class="br"></span><span class="lineNumber">3</span><span class="br"></span>
<p>Magis tempestive repetendum est beneficium quam petendum. Adhibenda verborum moderatio, ut nec gratus possit offendi nec<a class="footnoteLink" href="#note_LCL310_360_1" id="target_note_LCL310_360_1"><sup>1</sup></a> ingratus dissimulare. Tacendum erat et expectandum, si inter sapientes viveremus; et tamen sapientibus quoque indicare melius fuisset, quid rerum nostrarum status posceret.</p>
<span class="br"></span><span class="lineNumber">4</span><span class="br"></span>
<p>Deos, quorum notitiam nulla res effugit, rogamus, et illos vota non exorant, sed admonent. Dis quoque, inquam, Homericus ille sacerdos adlegat officia et aras religiose cultas. Moneri velle ac posse secunda virtus <span class="br"></span><span class="lineNumber">5</span><span class="br"></span>
est. Equus obsequens facile et parens huc illuc frenis leniter motis flectendus est. Paucis animus sui rector optimus; proximi sunt, qui admoniti in viam redeunt; <span class="br"></span><span class="lineNumber">6</span><span class="br"></span>
his non est dux detrahendus. Opertis oculis inest acies, sed sine usu; quam lumen diei iis immissum ad ministeria sua evocat. Instrumenta cessant, nisi illa in opus suum artifex movit. Inest interim animis voluntas bona, sed torpet modo deliciis ac situ, modo officii inscitia. Hanc utilem facere debemus nec irati relinquere in vitio, sed ut magistri patienter ferre</p>
<blockquote><p>
<span class="line">Οὗτος μὲν πανάριστος, ὃς αὐτὸς πάντα νοήσῃ</span><span class="linebreak"></span>
<span class="line">φρασσάμενος, τά κ᾿ ἔπειτα καὶ ἐς τέλος ᾖσιν ἀμείνω·</span><span class="linebreak"></span>
<span class="line">ἐσθλὸς δ᾿ οὖ κἀκεῖνος, ὃς εὖ εἰπόντι πίθηται.</span><span class="linebreak"></span>
</p></blockquote>
</section><notes><section class="footnotes"><ul><li class="note" id="note_LCL310_360_1"><a class="footnoteCrossrefLink" href="#target_note_LCL310_360_1" title="Click to highlight in text"><sup class="lineRef">1</sup>gratus possit offendi nec <span class="italic">added by Haase.</span></a></li><script type="text/javascript">document.getElementById('note_LCL310_360_1').style.display = "none";</script></ul></section></notes></section>