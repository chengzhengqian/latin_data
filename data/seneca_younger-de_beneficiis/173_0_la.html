<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
dedi, quem non novi, quem non cogitavi?’ Et quid quod aliquando eveniet, ut patrem oderis, filium serves? Beneficium ei videberis dedisse, cui tunc inimicissimus eras, cum dares?”</p>
<span class="br"></span><span class="lineNumber">8</span><span class="br"></span>
<p>Sed ut dialogorum altercatione seposita tamquam iuris consultus respondeam, mens spectanda est dantis; beneficium ei dedit, cui datum voluit. Si in patris honorem fecit, pater accepit beneficium; si filii in usum, pater beneficio in filium conlato non obligatur, etiam si fruitur. Si tamen occasionem habuerit, volet et ipse praestare aliquid, non tamquam solvendi necessitatem habeat, sed tamquam incipiendi causam. Repeti a patre beneficium non debet; si quid pro hoc benigne facit, iustus, non gratus est.</p>
<span class="br"></span><span class="lineNumber">9</span><span class="br"></span>
<p>Nam illud finiri non potest: si patri do beneficium, et matri et avo et avunculo et liberis et adfinibus et amicis et servis et patriae. Ubi ergo beneficium incipit stare? Sorites enim ille inexplicabilis subit, cui difficile est modum imponere, quia paulatim surrepit et non desinit serpere.</p>
<span class="br"></span><span class="lineNumber">1</span><span class="br"></span>
<p>20. Illud solet quaeri: “Fratres duo dissident; si alterum servo, an dem beneficium ei, qui fratrem invisum non perisse moleste laturus est.” Non est dubium, quin beneficium sit etiam invito prodesse, sicut non <span class="br"></span><span class="lineNumber">2</span><span class="br"></span>
dedit beneficium, qui invitus profuit. “Beneficium,”



</p></section><notes></notes></section>