<section class="div1 language" lang="la"><header><hgroup><h1>Seneca</h1></hgroup></header><section class="div2">
</section>
<section class="div2">
<h2>LIBER VII</h2>
<span class="br"></span><span class="lineNumber">1</span><span class="br"></span>
<p>1. Bonum, mi Liberalis, habeas animum volo:</p>
<blockquote><p>
<span class="line">In manibus terrae; non hic te carmine longo</span><span class="linebreak"></span>
<span class="line">atque per ambages et longa exorsa tenebo.</span><span class="linebreak"></span>
</p></blockquote>
<p class="noindent">Reliqua hic liber cogit, et exhausta materia circumspicio, non quid dicam, sed quid non dixerim; boni tamen consules, quidquid ibi superest, cum tibi superfuerit.</p>
<span class="br"></span><span class="lineNumber">2</span><span class="br"></span>
<p>Si voluissem lenocinari mihi, debuit paulatim opus crescere et ea pars in finem reservari, quam quilibet etiam satiatus appeteret. Sed quidquid maxime necessarium erat, in primum congessi; nunc, si quid effugit, recolligo. Nec mehercules, si me interroges, nimis ad rem existimo pertinere, ubi dicta sunt, quae regunt mores, prosequi cetera non in remedium animi, sed in exercitationem ingenii inventa.</p>
<span class="br"></span><span class="lineNumber">3</span><span class="br"></span>
<p>Egregie enim hoc dicere Demetrius Cynicus, vir meo iudicio magnus, etiam si maximis comparetur, solet plus prodesse, si pauca praecepta sapientiae



</p></section><notes></notes></section>