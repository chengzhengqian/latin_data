<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

posse spes non fuit. Inter adfectus inquietissimos rem quietissimam, fidem, quaeris?</p>
<span class="br"></span><span class="lineNumber">1</span><span class="br"></span>
<p>27. Si tibi vitae nostrae vera imago succurret, videre<a class="footnoteLink" href="#note_LCL310_516_1" id="target_note_LCL310_516_1"><sup>1</sup></a> videberis tibi captae cum maxime civitatis faciem, in qua omisso pudoris rectique respectu vires in concilio sunt velut signo ad permiscenda omnia dato. Non igni, non ferro abstinetur; soluta legibus scelera sunt; ne religio quidem, quae inter arma hostilia supplices texit, ullum impedimentum est <span class="br"></span><span class="lineNumber">2</span><span class="br"></span>
ruentium in praedam. Hic ex privato, hic ex publico, hic ex profano, hic ex sacro rapit; hic effringit, hic transilit; hic non contentus angusto itinere ipsa, quibus arcetur, evertit et in lucrum ruina venit; hic sine caede populatur, hic spolia cruenta manu gestat; nemo non fert aliquid ex altero.</p>
<p>In hac aviditate generis humani o ne tu nimis fortunae communis oblitus es, qui quaeris inter <span class="br"></span><span class="lineNumber">3</span><span class="br"></span>
rapientes referentem! Si indignaris ingratos esse, indignare luxuriosos, indignare avaros, indignare impudicos, indignare aegros deformes, senes pallidos! Est istuc grave vitium, est intolerabile et quod dissociet homines, quod concordiam, qua imbecillitas nostra fulcitur, scindat ac dissipet, sed usque eo vulgare est, ut illud ne qui queritur quidem effugerit.</p>
<span class="br"></span><span class="lineNumber">1</span><span class="br"></span>
<p>28. Cogita tecum, an, quibuscumque debuisti,

</p></section><notes><section class="footnotes"><ul><li class="note" id="note_LCL310_516_1"><a class="footnoteCrossrefLink" href="#target_note_LCL310_516_1" title="Click to highlight in text"><sup class="lineRef">1</sup>videre <span class="italic">added by Gertz.</span></a></li><script type="text/javascript">document.getElementById('note_LCL310_516_1').style.display = "none";</script></ul></section></notes></section>