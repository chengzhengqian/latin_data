<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
habere, sed pondus; immodica numquam regi posse, nec diu durare, quidquid regi non potest. “In <span class="br"></span><span class="lineNumber">5</span><span class="br"></span>
primo,” inquit, “statim monte Lacones obiecti dabunt sui experimentum. Tot ista gentium milia trecenti morabuntur; haerebunt in vestigio fixi et commissas sibi angustias armis tuebuntur, corporibus obstruent; tota illos Asia non movebit loco; tantas minas belli et paene totius generis humani ruentis <span class="br"></span><span class="lineNumber">6</span><span class="br"></span>
impetum paucissimi sistent. Cum te mutatis legibus suis natura transmiserit, in semita haerebis et aestimabis futura damna, cum computaveris, quanti Thermopylarum angusta constiterint; scies te fugari <span class="br"></span><span class="lineNumber">7</span><span class="br"></span>
posse, cum scieris posse retineri. Cedent quidem tibi pluribus locis velut torrentis modo ablati, cuius cum magno terrore prima vis defluit; deinde hinc atque illinc coorientur et tuis te viribus prement.</p>
<span class="br"></span><span class="lineNumber">8</span><span class="br"></span>
<p>Verum est, quod dicitur, maiorem belli apparatum esse, quam qui recipi ab his regionibus possit, quas oppugnare constituis, sed haec res contra nos est. Ob hoc ipsum te Graecia vincet, quia non capit; uti <span class="br"></span><span class="lineNumber">9</span><span class="br"></span>
toto te non potes. Praeterea, quae una rebus salus est, occurrere ad primos rerum impetus et inclinatis opem ferre non poteris nec fulcire ac firmare labentia; multo ante vinceris, quam victum esse te sentias.</p>
<blockquote><p>
<span class="line">Ὦ ξεῖν᾿, ἀγγέλλειν Λακεδαιμονίοις ὅτι τῇδε</span><span class="linebreak"></span>
<span class="line">κείμεθα τοῖς κείνων ῥήμασι πειθόμενοι.</span><span class="linebreak"></span>
<span class="line">“Stranger, to Lacedaemon go, and tell</span><span class="linebreak"></span>
<span class="line">That here, obedient to her words, we fell.”</span><span class="linebreak"></span>
</p></blockquote>
</section><notes></notes></section>