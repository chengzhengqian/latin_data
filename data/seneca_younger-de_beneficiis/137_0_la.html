<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
aut in illud impellant, non vera, ei beneficium dabo, quem veri simile erit gratum esse.</p>
<span class="br"></span><span class="lineNumber">1</span><span class="br"></span>
<p>34. “Multa,” inquit, “intervenient, propter quae et malus pro bono surrepat et bonus pro malo displiceat; fallaces enim sunt rerum species, quibus credidimus.” Quis negat? Sed nihil aliud invenio, per quod cogitationem regam. His veritas mihi vestigiis sequenda est, certiora non habeo; haec ut quam diligentissime aestimem, operam dabo nec cito <span class="br"></span><span class="lineNumber">2</span><span class="br"></span>
illis adsentiar. Sic enim in proelio potest accidere, ut telum meum in commilitonem manus dirigat aliquo errore decepta et hosti tamquam meo parcam; sed hoc et raro accidet et non vitio meo, cuius propositum est hostem ferire, civem defendere. Si sciam ingratum esse, non dabo beneficium. At obrepsit, at imposuit: nulla hic culpa tribuentis est, quia tamquam grato dedi.</p>
<span class="br"></span><span class="lineNumber">3</span><span class="br"></span>
<p>“Si promiseris,” inquit, “te daturum beneficium et postea ingratum esse scieris, dabis an non? Si facis sciens, peccas, das enim, cui non debes dare; si negas, et hoc modo peccas: non das ei, cui promisisti. Conscientia vestra hoc loco titubat et illud superbum promissum numquam sapientem facti sui paenitere nec umquam emendare, quod fecerit, nec mutare <span class="br"></span><span class="lineNumber">4</span><span class="br"></span>
consilium.” Non mutat sapiens consilium omnibus
</p></section><notes></notes></section>