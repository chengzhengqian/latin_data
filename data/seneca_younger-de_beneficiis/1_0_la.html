<section class="div1 language" lang="la"><header><hgroup><h1>Seneca</h1></hgroup></header><section class="div2">
<h2>L. ANNAEI SENECAE</h2>
<h2><span class="sc">ad aebutium liberalem</span></h2>
<h2>DE BENEFICIIS</h2>
<h2>LIBER I</h2>
<span class="br"></span><span class="lineNumber">1</span><span class="br"></span>
<p>1. Inter multos ac varios errores temere inconsulteque viventium nihil propemodum indignius,<a class="footnoteLink" href="#note_LCL310_2_1" id="target_note_LCL310_2_1"><sup>1</sup></a> vir optime Liberalis, dixerim, quam quod<a class="footnoteLink" href="#note_LCL310_2_2" id="target_note_LCL310_2_2"><sup>2</sup></a> beneficia nec dare scimus nec accipere. Sequitur enim, ut male collocata male debeantur; de quibus non redditis sero querimur; ista enim perierunt, cum <span class="br"></span><span class="lineNumber">2</span><span class="br"></span>
darentur. Nec mirum est inter plurima maximaque vitia nullum esse frequentius quam ingrati animi. Id evenire ex causis pluribus video.</p>
<p>Prima illa est, quod non eligimus dignos, quibus tribuamus. Sed nomina facturi diligenter in patrimonium et vitam debitoris inquirimus, semina in solum effetum et sterile non spargimus; beneficia sine ullo dilectu magis proicimus quam damus.</p>
<span class="br"></span><span class="lineNumber">3</span><span class="br"></span>
<p>Nec facile dixerim, utrum turpius sit infitiari an repetere beneficium; id enim genus huius crediti


</p></section><notes><section class="footnotes"><ul><li class="note" id="note_LCL310_2_1"><a class="footnoteCrossrefLink" href="#target_note_LCL310_2_1" title="Click to highlight in text"><sup class="lineRef">1</sup>indignius <span class="italic">commonly supplied</span>; diffusius dixerim quam quod <span class="italic">Bourgery</span>; discerni haec duo dixerim quod <span class="italic">Pr√©chac.</span></a></li><script type="text/javascript">document.getElementById('note_LCL310_2_1').style.display = "none";</script><li class="note" id="note_LCL310_2_2"><a class="footnoteCrossrefLink" href="#target_note_LCL310_2_2" title="Click to highlight in text"><sup class="lineRef">2</sup>quam quod <span class="italic">MG</span><sup>2</sup>: quod <span class="italic">N, Hosius after a lacuna.</span></a></li><script type="text/javascript">document.getElementById('note_LCL310_2_2').style.display = "none";</script></ul></section></notes></section>