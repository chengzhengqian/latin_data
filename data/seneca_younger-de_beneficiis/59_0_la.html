<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
fructus primus ille est conscientiae; hunc percipit, qui, quo voluit, munus suum pertulit; secundus et tertius<a class="footnoteLink" href="#note_LCL310_118_1" id="target_note_LCL310_118_1"><sup>1</sup></a> est et famae et eorum, quae praestari in vicem possunt. Itaque cum benigne acceptum est beneficium, qui dedit, gratiam quidem iam recepit, mercedem nondum; debeo itaque, quod extra beneficium est, ipsum quidem bene accipiendo persolvi.</p>
<span class="br"></span><span class="lineNumber">1</span><span class="br"></span>
<p>34. “Quid ergo?”, inquit, “rettulit gratiam, qui nihil fecit?” Primum fecit: bono animo bonum obtulit et, quod est amicitiae, ex aequo. Post deinde aliter beneficium, aliter creditum solvitur; non est, quod expectes, ut solutionem tibi ostendam; res inter animos geritur.</p>
<span class="br"></span><span class="lineNumber">2</span><span class="br"></span>
<p>Quod dico, non videbitur durum, quamvis primo contra opinionem tuam pugnet, si te commodaveris mihi et cogitaveris plures esse res quam verba. Ingens copia est rerum sine nomine, quas nonpropriis appellationibus notamus, sed alienis commodatisque. Pedem et nostrum dicimus et lecti et veli et carminis, canem et venaticum et marinum et sidus; quia non sufficimus, ut singulis singula adsignemus, quotiens opus <span class="br"></span><span class="lineNumber">3</span><span class="br"></span>
est, mutuamur. Fortitudo est virtus pericula iusta contemnens aut scientia periculorum repellendorum,

</p></section><notes><section class="footnotes"><ul><li class="note" id="note_LCL310_118_1"><a class="footnoteCrossrefLink" href="#target_note_LCL310_118_1" title="Click to highlight in text"><sup class="lineRef">1</sup>et tertius <span class="italic">added by Haase</span>.</a></li><script type="text/javascript">document.getElementById('note_LCL310_118_1').style.display = "none";</script></ul></section></notes></section>