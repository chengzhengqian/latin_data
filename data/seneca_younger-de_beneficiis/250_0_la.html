<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

ac tuendum; beneficii accepti,<a class="footnoteLink" href="#note_LCL310_500_1" id="target_note_LCL310_500_1"><sup>1</sup></a> non redditi, custodiam debeo. Dum apud me est, salvum sit; ceterum, licet accipientis manibus effluat, dandum est reposcenti. Reddam bono, cum expediet, malo, cum petet.</p>
<span class="br"></span><span class="lineNumber">4</span><span class="br"></span>
<p>“Tale,” inquit, “illi beneficium, quale accepisti, non potes reddere; accepisti enim a sapiente, stulto reddis.” Non; reddo illi, quale nunc potest recipere, nec per me fit, quod deterius id, quod accepi, reddam, sed per illum, cui, si ad sapientiam redierit, reddam, quale accepi<a class="footnoteLink" href="#note_LCL310_500_1" id="target_note_LCL310_500_1"><sup>1</sup></a>; dum in malis est, reddam, quale ab illo potest accipi.</p>
<span class="br"></span><span class="lineNumber">5</span><span class="br"></span>
<p>“Quid? si,” inquit, “non tantum malus factus est, sed ferus, sed immanis, qualis Apollodorus aut Phalaris, et huic beneficium, quod acceperas, reddes?” Mutationem sapientis tantam natura non patitur. Non in pessima ab optimis lapsus; necesse est etiam in malo vestigia boni teneat; numquam tantum virtus extinguitur, ut non certiores animo notas imprimat, <span class="br"></span><span class="lineNumber">6</span><span class="br"></span>
quam ut illas eradat ulla mutatio. Ferae inter nos educatae si in silvas eruperunt, aliquid mansuetudinis pristinae retinent tantumque a placidissimis absunt, quantum a veris feris et numquam humanam manum passis. Nemo in summam nequitiam incidit, qui umquam haesit sapientiae; altius




</p></section><notes><section class="footnotes"><ul><li class="note" id="note_LCL310_500_1"><a class="footnoteCrossrefLink" href="#target_note_LCL310_500_1" title="Click to highlight in text"><sup class="lineRef">1</sup>accepi <span class="italic">commonly added.</span></a></li><script type="text/javascript">document.getElementById('note_LCL310_500_1').style.display = "none";</script></ul></section></notes></section>