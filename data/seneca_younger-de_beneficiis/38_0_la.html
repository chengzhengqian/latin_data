<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

quidni eum oderit, a quo in damnum ac periculum <span class="br"></span><span class="lineNumber">4</span><span class="br"></span>
suum adiutus est? Exorari in perniciem rogantium saeva bonitas est. Quemadmodum pulcherrimum opus est etiam invitos nolentesque servare, ita rogantibus pestifera largiri blandum et adfabile odium est. Beneficium demus, quod in usu magis ac magis placeat, quod numquam in malum vertat. Pecuniam non dabo, quam numeraturum adulterae sciam, nec in societate turpis facti aut consilii inveniar; si potero, <span class="br"></span><span class="lineNumber">5</span><span class="br"></span>
revocabo, si minus, non adiuvabo scelus. Sive illum ira, quo non debebit, impellet, sive ambitionis calor abducet a tutis, in nullum malum vires a me sumere ipso<a class="footnoteLink" href="#note_LCL310_76_1" id="target_note_LCL310_76_1"><sup>1</sup></a> patiar nec committam, ut possit quandoque dicere: “Ille amando me occidit.” Saepe nihil interest inter amicorum munera et hostium vota; quidquid illi accidere optant, in id horum intempestiva indulgentia impellit atque instruit. Quid autem turpius quam quod evenit frequentissime, ut nihil intersit inter odium et beneficium?</p>
<span class="br"></span><span class="lineNumber">1</span><span class="br"></span>
<p>15. Numquam in turpitudinem nostram reditura tribuamus. Cum summa amicitiae sit amicum sibi aequare, utrique simul consulendum est. Dabo egenti, sed ut ipse non egeam; succurram perituro,

</p></section><notes><section class="footnotes"><ul><li class="note" id="note_LCL310_76_1"><a class="footnoteCrossrefLink" href="#target_note_LCL310_76_1" title="Click to highlight in text"><sup class="lineRef">1</sup>vires a me sumere ipso patiar <span class="italic">Basore after Hosius who reads</span> ipsas <span class="italic">for</span> ipso: vires a semet ipsa (ipso <span class="italic">M</span>) patiar <span class="italic">O</span>: vires nisi a semet ipso peti patiar <span class="italic">Madvig</span>: vires asserere sibi nisi a semet ipso patiar <span class="italic">Préchac</span>.</a></li><script type="text/javascript">document.getElementById('note_LCL310_76_1').style.display = "none";</script></ul></section></notes></section>