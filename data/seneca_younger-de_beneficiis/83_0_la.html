<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
servo debeat, ut cibaria, ut vestiarium; nemo hoc dixit beneficium. At indulsit, liberalius educavit, artes, quibus erudiuntur ingenui, tradidit: beneficium est. Idem e contrario fit in persona servi. Quidquid est, quod servilis officii formulam excedit, quod non ex imperio, sed ex voluntate praestatur, beneficium est, si modo tantum est, ut hoc vocari potuerit quolibet alio praestante.</p>
<span class="br"></span><span class="lineNumber">1</span><span class="br"></span>
<p>22. Servus, ut placet Chrysippo, perpetuus mercennarius est. Quemadmodum ille beneficium dat, ubi plus praestat, quam in<a class="footnoteLink" href="#note_LCL310_166_1" id="target_note_LCL310_166_1"><sup>1</sup></a> quod operas locavit, sic servus: ubi benevolentia erga dominum fortunae suae modum transit et altius aliquid ausus, quod etiam felicius natis decori esset, spem domini antecessit, <span class="br"></span><span class="lineNumber"> 2</span><span class="br"></span>
beneficium est intra domum inventum. An aecum videtur tibi, quibus, si minus debito faciant, irascimur, non haberi gratiam, si plus debito solitoque fecerint? Vis scire, quando non sit beneficium? Ubi dici potest: “Quid, si nollet?” Ubi vero id praestitit, quod nolle licuit, voluisse laudandum est.</p>
<span class="br"></span><span class="lineNumber">3</span><span class="br"></span>
<p>Inter se contraria sunt beneficium et iniuria; potest dare beneficium domino, si a domino iniuriam accipere. Atqui de iniuriis dominorum in servos qui

</p></section><notes><section class="footnotes"><ul><li class="note" id="note_LCL310_166_1"><a class="footnoteCrossrefLink" href="#target_note_LCL310_166_1" title="Click to highlight in text"><sup class="lineRef">1</sup>in <span class="italic">commonly added</span></a></li><script type="text/javascript">document.getElementById('note_LCL310_166_1').style.display = "none";</script></ul></section></notes></section>