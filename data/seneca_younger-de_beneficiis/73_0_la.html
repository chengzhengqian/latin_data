<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
poena? Minor beneficio? Iniqua est. Par et capitalis? Quid inhumanius quam cruentos esse beneficiorum exitus?</p>
<span class="br"></span><span class="lineNumber">1</span><span class="br"></span>
<p>11. “Quaedam,” inquit, “privilegia parentibus data sunt; quomodo horum extra ordinem habita ratio est, sic aliorum quoque beneficorum haberi debet.” Parentium condicionem sacravimus, quia expediebat liberos tolli; sollicitandi ad hunc laborem erant incertam adituri fortunam. Non poterat illis dici, quod beneficia dantibus dicitur: “Cui des, elige; ipse tecum, si deceptus es, querere; dignum adiuva.” In liberis tollendis nihil iudicio tollentium licet, tota res voti est. Itaque, ut aequiore animo adirent aleam, danda aliqua illis potestas fuit.</p>
<span class="br"></span><span class="lineNumber">2</span><span class="br"></span>
<p>Deinde alia condicio parentium est, qui beneficia, quibus dederunt, dant nihilo minus daturique sunt, nec est periculum, ne dedisse ipsos mentiantur. In ceteris quaeri debet, non tantum an receperint, sed an dederint, horum in confesso merita sunt, et, quia utile est iuventuti regi, imposuimus illi quasi domesticos magistratus, sub<a class="footnoteLink" href="#note_LCL310_146_1" id="target_note_LCL310_146_1"><sup>1</sup></a> quorum custodia contineretur.<a class="footnoteLink" href="#note_LCL310_146_2" id="target_note_LCL310_146_2"><sup>2</sup></a></p>
</section><notes><section class="footnotes"><ul><li class="note" id="note_LCL310_146_1"><a class="footnoteCrossrefLink" href="#target_note_LCL310_146_1" title="Click to highlight in text"><sup class="lineRef">1</sup>sub <span class="italic">GMP, Hosius</span>: sed <span class="italic">NR</span>: scilicet <span class="italic">Préchac</span>.</a></li><script type="text/javascript">document.getElementById('note_LCL310_146_1').style.display = "none";</script><li class="note" id="note_LCL310_146_2"><a class="footnoteCrossrefLink" href="#target_note_LCL310_146_2" title="Click to highlight in text"><sup class="lineRef">2</sup>et quia . . . contineretur <span class="italic">placed by Gertz after</span> potestas fuit § 1: <span class="italic">bracketed by Préchac</span>.</a></li><script type="text/javascript">document.getElementById('note_LCL310_146_2').style.display = "none";</script></ul></section></notes></section>