<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
geometriam dico et sublimium cursum et si qua alia propter suptilitatem lubrica sunt, ita beneficia quaedam magnitudo non patitur excidere, quaedam minora sed numero plurima et temporibus diversa effluunt, quia, ut dixi, non subinde illa tractamus nec <span class="br"></span><span class="lineNumber">2</span><span class="br"></span>
libenter, quid cuique debeamus, recognoscimus. Audi voces petentium. Nemo non victuram semper in animo suo memoriam dixit, nemo non deditum se et devotum professus est, et si quod aliud humilius verbum, quo se oppigneraret, invenit. Post exiguum tempus idem illi verba priora quasi sordida et parum libera evitant; perveniunt deinde eo, quo, ut ego existimo, pessimus quisque atque ingratissimus pervenit, ut obliviscantur. Adeo enim ingratus est, qui oblitus est, ut ingratus sit, cui beneficium in mentem venit.</p>
<span class="br"></span><span class="lineNumber">1</span><span class="br"></span>
<p>6. Hoc tam invisum vitium an impunitum esse debeat, quaeritur, et an haec lex, quae in scholis exercetur, etiam in civitate ponenda sit, qua ingrati datur actio; quae videtur aequa omnibus. “Quidni? cum urbes quoque urbibus, quae praestitere, exprobrent et <span class="br"></span><span class="lineNumber">2</span><span class="br"></span>
in<a class="footnoteLink" href="#note_LCL310_134_1" id="target_note_LCL310_134_1"><sup>1</sup></a> maiores collata a posteris exigant.” Nostri maiores, maximi scilicet viri, ab hostibus tantum res repe­tierunt,




</p></section><notes><section class="footnotes"><ul><li class="note" id="note_LCL310_134_1"><a class="footnoteCrossrefLink" href="#target_note_LCL310_134_1" title="Click to highlight in text"><sup class="lineRef">1</sup>in <span class="italic">added by Gruter</span>.</a></li><script type="text/javascript">document.getElementById('note_LCL310_134_1').style.display = "none";</script></ul></section></notes></section>