<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
nec deteriores illis liberos faciunt, immo etiam meliores; natura enim gloriosa virtus est et anteire priores cupit. Alacrior erit pietas, si ad reddenda beneficia cum vincendi spe venerit. Ipsis patribus id volentibus laetisque contigerit, quoniam pleraque <span class="br"></span><span class="lineNumber">2</span><span class="br"></span>
sunt, in quibus nostro bono vincimur. Unde certamen tam optabile? Unde tantam felicitatem parentibus, ut fateantur ipsos liberorum beneficiis impares? Nisi hoc ita iudicamus, excusationem damus liberis et illos segniores ad referendam gratiam facimus, quibus stimulos adicere debemus et dicere:</p>
<p>“Hoc agite, optimi iuvenes! Proposita est inter parentes ac liberos honesta contentio, dederint maiora <span class="br"></span><span class="lineNumber">3</span><span class="br"></span>
an receperint. Non ideo vicerunt, quia occupaverunt. Sumite modo animum, qualem decet, et deficere nolite: vincetis optantes. Nec desunt tam pulchro certamini duces, qui ad similia vos cohortentur ac per vestigia sua ire ad victoriam saepe iam partam ex parentibus iubeant.</p>
<span class="br"></span><span class="lineNumber">1</span><span class="br"></span>
<p>37. “Vicit Aeneas patrem, ipse eius in<a class="footnoteLink" href="#note_LCL310_198_1" id="target_note_LCL310_198_1"><sup>1</sup></a> infantia leve tutumque gestamen, gravem senio per media hostium agmina et per cadentis circa se urbis ruinas ferens, cum complexus sacra ac penates deos

</p></section><notes><section class="footnotes"><ul><li class="note" id="note_LCL310_198_1"><a class="footnoteCrossrefLink" href="#target_note_LCL310_198_1" title="Click to highlight in text"><sup class="lineRef">1</sup>in <span class="italic">added by Pincianus.</span></a></li><script type="text/javascript">document.getElementById('note_LCL310_198_1').style.display = "none";</script></ul></section></notes></section>