<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

volentem sequi ad vitae consilium reduxisse? Quid adsedisse aegro et, cum valetudo eius ac salus momentis constaret, excepisse idonea cibo tempora et cadentes venas vino refecisse et medicum adduxisse morienti?</p>
<span class="br"></span><span class="lineNumber">3</span><span class="br"></span>
<p>Haec quis aestimabit? Quis dissimilibus beneficiis iubebit beneficia pensari? “Donavi tibi domum.” Sed ego tuam supra te ruere praedixi. “Dedi tibi patrimonium.” Sed ego naufrago tabulam. “Pugnavi pro te et vulnera excepi.” At ego vitam tibi silentio dedi. Cum aliter beneficium detur, aliter reddatur, paria facere difficile est.</p>
<span class="br"></span><span class="lineNumber">1</span><span class="br"></span>
<p>10. Dies praeterea beneficio reddendo non dicitur, sicut pecuniae creditae; itaque potest, qui nondum reddidit, reddere. Dic enim, intra quod tempus <span class="br"></span><span class="lineNumber">2</span><span class="br"></span>
deprendatur ingratus. Maxima beneficia probationem non habent, saepe intra tacitam duorum conscientiam latent; an hoc inducimus, ut non demus beneficia sine teste?</p>
<span class="br"></span><span class="lineNumber">3</span><span class="br"></span>
<p>Quam deinde poenam ingratis constituimus? Unam omnibus, cum disparia sint? Inaequalem et pro cuiusque beneficio maiorem, aut minorem? Age, intra pecuniam versabitur taxatio. Quid, quod quaedam vitae beneficia sunt et maiora vita? His quae pro­nuntiabitur
</p></section><notes></notes></section>