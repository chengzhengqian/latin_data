<section class="div1 language" lang="la"><header><hgroup><h1>Seneca</h1></hgroup></header><section class="div2">
<span class="br"></span><span class="lineNumber">1</span><span class="br"></span>
<p>31. Excusare hoc loco tibi, mi Liberalis, deos volo. Interdum enim solemus dicere: “Quid sibi voluit providentia, quae Arrhidaeum regno imposuit?” <span class="br"></span><span class="lineNumber">2</span><span class="br"></span>
Illi putas hoc datum? Patri eius datum est et fratri. “Quare C.<a class="footnoteLink" href="#note_LCL310_268_1" id="target_note_LCL310_268_1"><sup>1</sup></a> Caesarem orbi terrarum praefecit, hominem sanguinis humani avidissimum, quem non aliter fluere in conspectu suo iubebat, quam si ore excepturus esset?” Quid ergo? Tu hoc illi datum existimas? Patri eius Germanico datum, avo proavoque et ante hos aliis non minus claris viris, etiam <span class="br"></span><span class="lineNumber">3</span><span class="br"></span>
si privati paresque aliis vitam exegerunt. Quid? Tu, cum Mamercum Scaurum consulem faceres, ignorabas ancillarum illum suarum menstruum ore hiante exceptare? Numquid enim ipse dissimulabat? Numquid purus videri volebat? Referam tibi dictum eius in se, quod circumferri memini et ipso praesente <span class="br"></span><span class="lineNumber">4</span><span class="br"></span>
laudari. Pollioni Annio iacenti obsceno verbo usus dixerat se facturum id, quod pati malebat; et cum Pollionis adtractiorem vidisset frontem: “Quidquid,” inquit, “mali dixi, mihi et capiti meo!” Hoc <span class="br"></span><span class="lineNumber">5</span><span class="br"></span>
dictum suum ipse narrabat. Hominem tam palam obscenum ad fasces et ad tribunal admisisti? Nempe dum veterem illum Scaurum senatus principem cogitas et indigne fers subolem eius iacere.</p>
</section><notes><section class="footnotes"><ul><li class="note" id="note_LCL310_268_1"><a class="footnoteCrossrefLink" href="#target_note_LCL310_268_1" title="Click to highlight in text"><sup class="lineRef">1</sup>C. <span class="italic">added by Muretus</span>.</a></li><script type="text/javascript">document.getElementById('note_LCL310_268_1').style.display = "none";</script></ul></section></notes></section>