<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
quo consecutus est aliquid. Qui sibi gratiam refert, cui prodest? Sibi. Et quis non alio loco relationem gratiae, alio beneficium cogitat? Qui gratiam refert sibi, sibi<a class="footnoteLink" href="#note_LCL310_320_1" id="target_note_LCL310_320_1"><sup>1</sup></a> prodest. Et quis umquam ingratus hoc noluit facere? Immo quis non ingratus fuit, ut <span class="br"></span><span class="lineNumber">2</span><span class="br"></span>
hoc faceret? “Si gratias,” inquit, “nobis agere debemus, et gratiam referre debemus; dicimus autem: ‘Ago gratias mihi, quod illam uxorem nolui ducere’ et ‘quod cum illo non contraxi societatem.’” Cum hoc dicimus, laudamus nos et, ut factum nostrum comprobemus, gratias agentium verbis abutimur.</p>
<span class="br"></span><span class="lineNumber">3</span><span class="br"></span>
<p>Beneficium est, quod potest, cum datum est, et non reddi; qui sibi beneficium dat, non potest non recipere, quod dedit; ergo non est beneficium. Alio <span class="br"></span><span class="lineNumber">4</span><span class="br"></span>
tempore beneficium accipitur, alio redditur. In<a class="footnoteLink" href="#note_LCL310_320_2" id="target_note_LCL310_320_2"><sup>2</sup></a> beneficio et hoc est probabile, hoc suspiciendum, quod aliquis, ut alteri prodesset, utilitatis interim suae oblitus est, quod alteri dedit ablaturus sibi. Hoc non <span class="br"></span><span class="lineNumber">5</span><span class="br"></span>
facit, qui beneficium sibi dat. Beneficium dare socialis res est, aliquem conciliat, aliquem obligat; sibi dare non est socialis res, neminem conciliat, neminem obligat, neminem in spem inducit, ut dicat: “Hic homo colendus est; illi beneficium dedit, dabit <span class="br"></span><span class="lineNumber">6</span><span class="br"></span>
et mihi.” Beneficium est, quod quis non sua causa





</p></section><notes><section class="footnotes"><ul><li class="note" id="note_LCL310_320_1"><a class="footnoteCrossrefLink" href="#target_note_LCL310_320_1" title="Click to highlight in text"><sup class="lineRef">1</sup>sibi <span class="italic">added by Haase.</span></a></li><script type="text/javascript">document.getElementById('note_LCL310_320_1').style.display = "none";</script><li class="note" id="note_LCL310_320_2"><a class="footnoteCrossrefLink" href="#target_note_LCL310_320_2" title="Click to highlight in text"><sup class="lineRef">2</sup><span class="italic">Hosius after Haupt posits a hiatus before</span> in.</a></li><script type="text/javascript">document.getElementById('note_LCL310_320_2').style.display = "none";</script></ul></section></notes></section>