<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

beneficium debetur, quo datur, et ideo non est neclegenter dandum; sibi enim quisque debet, quod a nesciente accepit; ne tarde quidem, quia, cum omni in officio magni aestimetur dantis voluntas, qui tarde fecit, diu noluit; utique non contumeliose; nam cum ita natura comparatum sit, ut altius iniuriae quam merita descendant et illa cito defluant, has tenax memoria custodiat, quid expectat, qui offendit, dum obligat? Satis adversus illum gratus est, si quis beneficio eius ignoscit.</p>
<span class="br"></span><span class="lineNumber">9</span><span class="br"></span>
<p>Non est autem, quod tardiores faciat ad bene merendum turba ingratorum. Nam primum, ut dixi, nos illam augemus; deinde ne deos quidem immortales ab hac tam effusa nec cessante benignitate<a class="footnoteLink" href="#note_LCL310_6_1" id="target_note_LCL310_6_1"><sup>1</sup></a> sacrilegi neclegentesque eorum deterrent. Utuntur natura sua et cuncta interque illa ipsos munerum suorum malos interpretes iuvant. Hos sequamur duces, quantum humana imbecillitas patitur; demus beneficia, non feneremus. Dignus est decipi, qui de recipiendo cogitavit, cum daret. At male cesserit. <span class="br"></span><span class="lineNumber">10</span><span class="br"></span>
Et liberi et coniuges spem fefellerunt, tamen et educamus et ducimus, adeoque adversus experimenta pertinaces sumus, ut bella victi et naufragi maria repetamus. Quanto magis permanere in dandis

</p></section><notes><section class="footnotes"><ul><li class="note" id="note_LCL310_6_1"><a class="footnoteCrossrefLink" href="#target_note_LCL310_6_1" title="Click to highlight in text"><sup class="lineRef">1</sup>nec cessante benignitate <span class="italic">corrected by Lipsius</span>: necessitate <span class="italic">O.</span></a></li><script type="text/javascript">document.getElementById('note_LCL310_6_1').style.display = "none";</script></ul></section></notes></section>