<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

rem<a class="footnoteLink" href="#note_LCL310_382_1" id="target_note_LCL310_382_1"><sup>1</sup></a> demittit, causam meam erexit; non quaero. an pro me erraverit: contra me voluit.</p>
<span class="br"></span><span class="lineNumber">1</span><span class="br"></span>
<p>9. Nempe, ut gratus sim, velle debeo idem facere, quod ille, ut beneficium daret, debuit. Num quid est iniquius homine, qui eum odit, a quo in turba calcatus aut respersus aut, quo nollet, impulsus est? Atqui quid est aliud, quod illum querellae eximat, cum in <span class="br"></span><span class="lineNumber">2</span><span class="br"></span>
re sit iniuria, quam nescisse, quid faceret? Eadem res efficit, ne hic beneficium dederit, ne ille iniuriam fecerit; et amicum et inimicum voluntas facit. Quam multos militiae morbus eripuit! Quosdam, ne ad ruinam domus suae occurrerent, inimicus vadimonio tenuit; ne in piratarum manus pervenirent, quidam naufragio consecuti sunt; nec his tamen beneficium debemus, quia extra sensum officii casus est, nec inimico, cuius nos lis servavit, dum vexat ac <span class="br"></span><span class="lineNumber">3</span><span class="br"></span>
detinet. Non est beneficium, nisi quod a bona voluntate proficiscitur, nisi illud adcognoscit, qui dedit. Profuit aliquis mihi, dum nescit: nihil illi debeo. Profuit, cum vellet nocere: imitabor ipsum.</p>
<span class="br"></span><span class="lineNumber">1</span><span class="br"></span>
<p>10. Ad primum illum revertamur. Ut gratiam referam, aliquid facere me vis? Ipse, ut beneficium mihi daret, nihil fecit! Ut ad alterum transeamus,

</p></section><notes><section class="footnotes"><ul><li class="note" id="note_LCL310_382_1"><a class="footnoteCrossrefLink" href="#target_note_LCL310_382_1" title="Click to highlight in text"><sup class="lineRef">1</sup>rem <span class="italic">added by Madvig</span>.</a></li><script type="text/javascript">document.getElementById('note_LCL310_382_1').style.display = "none";</script></ul></section></notes></section>