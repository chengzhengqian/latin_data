<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
perdidisse nos dicimus? Inter consecrata beneficium est, etiam si male respondit, bene conlatum. Non est ille, qualem speravimus; simus nos, quales fuimus, ei dissimiles. Damnum non tunc factum: apparuit. Ingratus non sine nostro pudore protrahitur, quoniam quidem querella amissi beneficii <span class="br"></span><span class="lineNumber">2</span><span class="br"></span>
non<a class="footnoteLink" href="#note_LCL310_520_1" id="target_note_LCL310_520_1"><sup>1</sup></a> bene dati signum est. Quantum possumus, causam eius apud nos agamus: “Fortasse non potuit, fortasse ignoravit, fortasse facturus est.” Quaedam nomina bona lentus et sapiens creditor fecit, qui sustinuit ac mora fovit. Idem nobis faciundum est; nutriamus fidem languidam.</p>
<span class="br"></span><span class="lineNumber">1</span><span class="br"></span>
<p>30. “Perdidi beneficium.” Stulte non nosti detrimenti tui tempora! Perdidisti, sed cum dares; nunc palam factum est. Etiam in his, quae videntur in perdito, moderatio plurimum profuit; ut corporum ita animorum molliter vitia tractanda sunt. Saepe, quod explicari pertinacia potuit, violentia<a class="footnoteLink" href="#note_LCL310_520_2" id="target_note_LCL310_520_2"><sup>2</sup></a> trahentis abruptum est. Quid opus est maledictis? Quid querellis? Quid insectatione? Quare illum liberas? Quare dimittis? Si ingratus est, iam nihil debet.</p>
<span class="br"></span><span class="lineNumber">2</span><span class="br"></span>
<p>Quae ratio est exacerbare eum, in quem magna contuleris, ut ex amico dubio fiat non dubius inimicus et patrocinium sibi nostra infamia quaerat, nec desit


</p></section><notes><section class="footnotes"><ul><li class="note" id="note_LCL310_520_1"><a class="footnoteCrossrefLink" href="#target_note_LCL310_520_1" title="Click to highlight in text"><sup class="lineRef">1</sup>non <span class="italic">commonly added.</span></a></li><script type="text/javascript">document.getElementById('note_LCL310_520_1').style.display = "none";</script><li class="note" id="note_LCL310_520_2"><a class="footnoteCrossrefLink" href="#target_note_LCL310_520_2" title="Click to highlight in text"><sup class="lineRef">2</sup>potuit violentia <span class="italic">added,</span> potuit <span class="italic">commonly,</span> violentia <span class="italic">by Haupt.</span></a></li><script type="text/javascript">document.getElementById('note_LCL310_520_2').style.display = "none";</script></ul></section></notes></section>