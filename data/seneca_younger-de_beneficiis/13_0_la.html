<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

specie magna videantur, quae danti aut extorquentur aut excidunt, multoque gratius venit, quod facili quam <span class="br"></span><span class="lineNumber">3</span><span class="br"></span>
quod plena manu datur. Exiguum est, quod in me contulit, sed amplius non potuit; at hic quod dedit, magnum est, sed dubitavit, sed distulit, sed, cum daret, gemuit, sed superbe dedit, sed circumtulit et placere non ei, cui praestabat, voluit; ambitioni dedit, non mihi.</p>
<span class="br"></span><span class="lineNumber">1</span><span class="br"></span>
<p>8. Socrati cum multa pro suis quisque facultatibus offerrent, Aeschines, pauper auditor: “Nihil,” inquit, “dignum te, quod dare tibi possim, invenio et hoc uno modo pauperem esse me sentio. Itaque dono tibi, quod unum habeo, me ipsum. Hoc munus rogo, qualecumque est, boni consulas cogitesque alios, cum multum tibi darent, plus <span class="br"></span><span class="lineNumber">2</span><span class="br"></span>
sibi reliquisse.” Cui Socrates: “Quidni tu,” inquit, “magnum munus mihi dederis, nisi forte te parvo aestimas? Habebo itaque curae, ut te meliorem tibi reddam, quam accepi.” Vicit Aeschines hoc munere Alcibiadis parem divitiis animum et omnem iuvenum opulentorum munificentiam.</p>
<span class="br"></span><span class="lineNumber">1</span><span class="br"></span>
<p>9. Vides, quomodo animus inveniat liberalitatis materiam etiam inter angustias. Videtur mihi dixisse: “Nihil egisti, fortuna, quod me pauperem esse voluisti; expediam dignum nihilo minus huic viro



</p></section><notes></notes></section>