<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

beneficiis decet! Quae si quis non dat, quia non recepit, dedit, ut reciperet, bonamque ingratorum facit causam, quibus turpe est non reddere, si licet.</p>
<span class="br"></span><span class="lineNumber">11</span><span class="br"></span>
<p>Quam multi indigni luce sunt! Tamen dies oritur. Quam multi, quod nati sunt, queruntur! Tamen natura subolem novam gignit ipsosque, qui non fuisse <span class="br"></span><span class="lineNumber">12</span><span class="br"></span>
mallent, esse patitur. Hoc et magni animi et boni proprium est, non fructum beneficiorum sequi, sed ipsa et post malos quoque bonum quaerere. Quid magnifici erat multis prodesse, si nemo deceperit? Nunc est virtus dare beneficia non utique reditura, quorum a viro egregio statim fructus perceptus est.</p>
<span class="br"></span><span class="lineNumber">13</span><span class="br"></span>
<p>Adeo quidem ista res fugare nos et pigriores ad rem pulcherrimam facere non debet, ut, si spes mihi praecidatur gratum hominem reperiendi, malim non recipere beneficia quam non dare, quia, qui non dat, vitium ingrati antecedit. Dicam, quod sentio. Qui beneficium non reddit, magis peccat; qui non dat, citius.</p>
<blockquote><p>
<span class="line"><span class="br"></span><span class="lineNumber">1</span><span class="br"></span>
2. Beneficia in volgus cum largiri institueris,</span><span class="linebreak"></span>
<span class="line">perdenda sunt multa, ut semel ponas bene.</span><span class="linebreak"></span>
</p></blockquote>
<p class="noindent">In priore versu utrumque reprehendas; nam nec in vulgum effundenda sunt, et nullius rei, minime beneficiorum, honesta largitio est; quibus si detraxeris



</p></section><notes></notes></section>