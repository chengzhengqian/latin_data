<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">exornet geminos Maurusia laurea currus:</span><span class="linebreak"></span>
<span class="line"><span class="br"></span><span class="lineNumber">345</span><span class="br"></span>una domus totiens una de gente triumphet.</span><span class="linebreak"></span>
<span class="line">di bene, quod tantis interlabentibus annis</span><span class="linebreak"></span>
<span class="line">servati Firmusque mihi fraterque nepoti.”</span><span class="linebreak"></span>
<span class="line">dixit et adflatus vicino sole refugit.</span><span class="linebreak"></span></p>
<p class="lineGroup"><span class="line indent2">At iuvenem stimulis inmanibus aemula virtus</span><span class="linebreak"></span>
<span class="line"><span class="br"></span><span class="lineNumber">350</span><span class="br"></span>exacuit; iam puppe vehi, iam stagna secare</span><span class="linebreak"></span>
<span class="line">fervet et absentes invadere cuspide Mauros.</span><span class="linebreak"></span>
<span class="line">tum iubet acciri socerum dextramque vocato</span><span class="linebreak"></span>
<span class="line">conserit et, quae sit potior sententia, quaerit:</span><span class="linebreak"></span></p>
<p class="lineGroup"><span class="line indent2">“Per somnos mihi, sancte pater, iam saepe futura</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>panduntur multaeque canunt praesagia noctes.</span><span class="linebreak"></span>
<span class="line">namque procul Libycos venatu cingere saltus</span><span class="linebreak"></span>
<span class="line">et iuga rimari canibus Gaetula videbar.</span><span class="linebreak"></span>
<span class="line">maerebat regio saevi vastata leonis</span><span class="linebreak"></span>
<span class="line">incursu; pecudum strages passimque iuvenci</span><span class="linebreak"></span>
<span class="line"><span class="br"></span><span class="lineNumber">360</span><span class="br"></span>semineces et adhuc infecta mapalia tabo</span><span class="linebreak"></span>
<span class="line">sparsaque sanguineis pastorum funera campis.</span><span class="linebreak"></span>
<span class="line">adgredior latebras monstri mirumque relatu</span><span class="linebreak"></span>
<span class="line">conspicio: dilapsus honos, cervice minaces</span><span class="linebreak"></span>
<span class="line">defluxere iubae; fractos inglorius armos</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>supposuit, servile gemens; iniectaque vincla</span><span class="linebreak"></span>
<span class="line">unguibus et subitae collo sonuere catenae.</span><span class="linebreak"></span>
<span class="line">nunc etiam paribus secum certare tropaeis</span><span class="linebreak"></span>
<span class="line">hortator me cogit avus. quonam usque remoti</span><span class="linebreak"></span>
<span class="line">cunctamur? decuit pridem complere biremes</span><span class="linebreak"></span>
<span class="line"><span class="br"></span><span class="lineNumber">370</span><span class="br"></span>et pelagi superare moras. transmittere primus</span><span class="linebreak"></span>
<span class="line">ipse paro; quaecumque meo gens barbara nutu</span><span class="linebreak"></span>
<span class="line">stringitur, adveniat: Germania cuncta feratur</span><span class="linebreak"></span>
</p></section><notes></notes></section>