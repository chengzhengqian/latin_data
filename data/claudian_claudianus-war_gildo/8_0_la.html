<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">ut vino calefacta Venus, tum saevior ardet</span><span class="linebreak"></span>
<span class="line">luxuries, mixtis redolent unguenta coronis:</span><span class="linebreak"></span>
<span class="line">crinitos inter famulos pubemque canoram</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>orbatas iubet ire nurus nuperque peremptis</span><span class="linebreak"></span>
<span class="line">adridere viris. Phalarim tormentaque flammae</span><span class="linebreak"></span>
<span class="line">profuit et Siculi mugitus ferre iuvenci</span><span class="linebreak"></span>
<span class="line">quam tales audire choros. nec damna pudoris</span><span class="linebreak"></span>
<span class="line">turpia sufficiunt: Mauris clarissima quaeque</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>fastidita datur. media Carthagine ductae</span><span class="linebreak"></span>
<span class="line">barbara Sidoniae subeunt conubia matres;</span><span class="linebreak"></span>
<span class="line">Aethiopem nobis generum, Nasamona maritum</span><span class="linebreak"></span>
<span class="line">ingerit; exterret cunabula discolor infans.</span><span class="linebreak"></span>
<span class="line">his fretus sociis ipso iam principe maior</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>incedit; peditum praecurrunt agmina longe;</span><span class="linebreak"></span>
<span class="line">circumdant equitum turmae regesque clientes,</span><span class="linebreak"></span>
<span class="line">quos nostris ditat spoliis. proturbat avita</span><span class="linebreak"></span>
<span class="line">quemque domo; veteres detrudit rure colonos.</span><span class="linebreak"></span>
<span class="line">exiliis dispersa feror. numquamne reverti</span><span class="linebreak"></span>
<span class="line"><span class="br"></span><span class="lineNumber">200</span><span class="br"></span>fas erit errantesque solo iam reddere cives?”</span><span class="linebreak"></span></p>
<p class="lineGroup"><span class="line indent2">Iret adhuc in verba dolor, ni Iuppiter alto</span><span class="linebreak"></span>
<span class="line">coepisset solio (voces adamante notabat</span><span class="linebreak"></span>
<span class="line">Atropos et Lachesis iungebat stamina dictis):</span><span class="linebreak"></span>
<span class="line">“nec te, Roma, diu nec te patiemur inultam,</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>Africa. communem prosternet Honorius hostem.</span><span class="linebreak"></span>
<span class="line">pergite securae. vestrum vis nulla tenorem</span><span class="linebreak"></span>
<span class="line">separat et soli famulabitur Africa Romae.”</span><span class="linebreak"></span></p>
<p class="lineGroup"><span class="line indent2">Dixit et adflavit Romam meliore iuventa.</span><span class="linebreak"></span>
<span class="line">continuo redit ille vigor seniique colorem</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>mutavere comae. solidatam crista resurgens</span><span class="linebreak"></span>
</p></section><notes></notes></section>