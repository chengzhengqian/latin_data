<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">erexit galeam clipeique recanduit orbis</span><span class="linebreak"></span>
<span class="line">et levis excussa micuit rubigine cornus.</span><span class="linebreak"></span></p>
<p class="lineGroup"><span class="line indent2">Umentes iam noctis equos Lethaeaque Somnus</span><span class="linebreak"></span>
<span class="line">frena regens tacito volvebat sidera curru.</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>iam duo divorum proceres, maiorque minorque</span><span class="linebreak"></span>
<span class="line">Theodosii, pacem laturi gentibus ibant,</span><span class="linebreak"></span>
<span class="line">qui Iovis arcanos monitus mandataque ferrent</span><span class="linebreak"></span>
<span class="line">fratribus et geminis sancirent foedera regnis:</span><span class="linebreak"></span>
<span class="line">sic cum praecipites artem vicere procellae</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>adsiduoque gemens undarum verbere nutat</span><span class="linebreak"></span>
<span class="line">descensura ratis, caeca sub nocte vocati</span><span class="linebreak"></span>
<span class="line">naufraga Ledaei sustentant vela Lacones.</span><span class="linebreak"></span>
<span class="line">circulus ut patuit Lunae, secuere meatus</span><span class="linebreak"></span>
<span class="line">diversos: Italas senior tendebat in oras;</span><span class="linebreak"></span>
<span class="line">at pater, intrantem Pontum qua Bosphorus artat,</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>Arcadii thalamis urbique inlapsus Eoae.</span><span class="linebreak"></span>
<span class="line">quem simulac vidit natus (nam clara nitebat</span><span class="linebreak"></span>
<span class="line">Cynthia), permixto tremuerunt gaudia fletu</span><span class="linebreak"></span>
<span class="line">complexuque fovens, quos non speraverat, artus</span><span class="linebreak"></span>
<span class="line"><span class="br"></span><span class="lineNumber">230</span><span class="br"></span>“O mihi post Alpes nunc primum reddite,” dixit,</span><span class="linebreak"></span>
<span class="line">“unde tuis optatus ades? da tangere dextram,</span><span class="linebreak"></span>
<span class="line">qua gentes cecidere ferae. quis tale removit</span><span class="linebreak"></span>
<span class="line">praesidium terris? ut te mortalia pridem</span><span class="linebreak"></span>
<span class="line">implorant longeque pium fortemque requirunt!”</span><span class="linebreak"></span></p>
<p class="lineGroup"><span class="line indent2"><span class="br"></span><span class="lineNumber">235</span><span class="br"></span>Cui pater in tales rupit suspiria voces:</span><span class="linebreak"></span>
<span class="line">“hoc erat? in fratres medio discordia Mauro</span><span class="linebreak"></span>
<span class="line">nascitur et mundus germanaque dissidet aula?</span><span class="linebreak"></span>
</p></section><notes></notes></section>