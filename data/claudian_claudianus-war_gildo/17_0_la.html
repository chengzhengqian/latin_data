<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">425</span><span class="br"></span>aggere conspicuus; stat circumfusa inventus</span><span class="linebreak"></span>
<span class="line">nixa hastis pronasque ferox accommodat aures:</span><span class="linebreak"></span></p>
<p class="lineGroup"><span class="line indent2">â€œGildonem domitura manus, promissa minasque</span><span class="linebreak"></span>
<span class="line">tempus agi. si quid pro me doluistis, in armis</span><span class="linebreak"></span>
<span class="line">ostentate mihi; iusto magnoque triumpho</span><span class="linebreak"></span>
<span class="line"><span class="br"></span><span class="lineNumber">430</span><span class="br"></span>civiles abolete notas; sciat orbis Eous</span><span class="linebreak"></span>
<span class="line">sitque palam Gallos causa, non robore vinci.</span><span class="linebreak"></span>
<span class="line">nec vos, barbariem quamvis collegerit omnem,</span><span class="linebreak"></span>
<span class="line">terreat. an Mauri fremitum raucosque repulsus</span><span class="linebreak"></span>
<span class="line">umbonum et vestros passuri comminus enses?</span><span class="linebreak"></span>
<span class="line"><span class="br"></span><span class="lineNumber">435</span><span class="br"></span>non contra clipeis tectos gladiisque micantes</span><span class="linebreak"></span>
<span class="line">ibitis: in solis longe fiducia telis.</span><span class="linebreak"></span>
<span class="line">exarmatus erit, cum missile torserit, hostis.</span><span class="linebreak"></span>
<span class="line">dextra movet iaculum, praetentat pallia laeva;</span><span class="linebreak"></span>
<span class="line">cetera nudus eques. sonipes ignarus habenae;</span><span class="linebreak"></span>
<span class="line"><span class="br"></span><span class="lineNumber">440</span><span class="br"></span>virga regit. non ulla fides, non agminis ordo:</span><span class="linebreak"></span>
<span class="line">arma oneri, fuga praesidio. conubia mille;</span><span class="linebreak"></span>
<span class="line">non illis generis nexus, non pignora curae:</span><span class="linebreak"></span>
<span class="line">sed numero languet pietas. haec copia vulgi.</span><span class="linebreak"></span>
<span class="line">umbratus dux ipse rosis et marcidus ibit</span><span class="linebreak"></span>
<span class="line"><span class="br"></span><span class="lineNumber">445</span><span class="br"></span>unguentis crudusque cibo titubansque Lyaeo,</span><span class="linebreak"></span>
<span class="line">confectus senio, morbis stuprisque solutus.</span><span class="linebreak"></span>
<span class="line">excitet incestos turmalis bucina somnos,</span><span class="linebreak"></span>
<span class="line">imploret citharas cantatricesque choreas</span><span class="linebreak"></span>
<span class="line">offensus stridore tubae discatque coactus,</span><span class="linebreak"></span>
<span class="line"><span class="br"></span><span class="lineNumber">450</span><span class="br"></span>quas vigilat Veneri, castris impendere noctes.</span><span class="linebreak"></span>
</p>
</section><notes></notes></section>