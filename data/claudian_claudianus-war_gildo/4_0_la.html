<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">sed sua concedi iactat gaudetque diurnos</span><span class="linebreak"></span>
<span class="line">ut famulae praebere cibos vitamque famemque</span><span class="linebreak"></span>
<span class="line">librat barbarico fastu vulgique superbit</span><span class="linebreak"></span>
<span class="line">fletibus et tantae suspendit fata ruinae.</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>Romuleas vendit segetes et possidet arva</span><span class="linebreak"></span>
<span class="line">vulneribus quaesita meis. ideone tot annos</span><span class="linebreak"></span>
<span class="line">flebile cum tumida bellum Carthagine gessi?</span><span class="linebreak"></span>
<span class="line">idcirco voluit contempta luce reverti</span><span class="linebreak"></span>
<span class="line">Regulus? hoc damnis, genitor, Cannensibus emi?</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>incassum totiens lituis navalibus arsit</span><span class="linebreak"></span>
<span class="line">Hispanum Siculumque fretum vastataque tellus</span><span class="linebreak"></span>
<span class="line">totque duces caesi ruptaque emissus ab Alpe</span><span class="linebreak"></span>
<span class="line">Poenus et attonitae iam proximus Hannibal urbi?</span><span class="linebreak"></span>
<span class="line">scilicet ut domitis frueretur barbarus Afris,</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>muro sustinui Martem noctesque cruentas</span><span class="linebreak"></span>
<span class="line">Collina pro turre tuli? Gildonis ad usum</span><span class="linebreak"></span>
<span class="line">Carthago ter victa ruit? hoc mille gementis</span><span class="linebreak"></span>
<span class="line">Italiae clades impensaque saecula bellis,</span><span class="linebreak"></span>
<span class="line">hoc Fabius fortisque mihi Marcellus agebant,</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>ut Gildo cumularet opes? haurire venena</span><span class="linebreak"></span>
<span class="line">compulimus dirum Syphacem fractumque Metello</span><span class="linebreak"></span>
<span class="line">traximus inmanem Marii sub vincla Iugurtham,</span><span class="linebreak"></span>
<span class="line">et Numidae Gildonis erunt? pro funera tanta,</span><span class="linebreak"></span>
<span class="line">pro labor! in Bocchi regnum sudavit uterque</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>Scipio. Romano vicistis sanguine Mauri.</span><span class="linebreak"></span>
<span class="line">ille diu miles populus, qui praefuit orbi,</span><span class="linebreak"></span>
<span class="line">qui trabeas et sceptra dabat, quem semper in armis</span><span class="linebreak"></span>
<span class="line">horribilem gentes, placidum sensere subactae,</span><span class="linebreak"></span>
</p></section><notes></notes></section>