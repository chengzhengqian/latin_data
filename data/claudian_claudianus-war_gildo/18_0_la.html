<section class="div1 language" lang="la"><header><hgroup><h1>Claudian</h1></hgroup></header><section class="div2">
<p class="lineGroup">
<span class="line indent2">“Nonne mori satius, vitae quam ferre pudorem?</span><span class="linebreak"></span>
<span class="line">nam quae iam regio restat, si dedita Mauris</span><span class="linebreak"></span>
<span class="line">regibus Illyricis accesserit Africa damnis?</span><span class="linebreak"></span>
<span class="line">ius Latium, quod tunc Meroë Rubroque solebat</span><span class="linebreak"></span>
<span class="line"><span class="br"></span><span class="lineNumber">455</span><span class="br"></span>Oceano cingi, Tyrrhena clauditur unda;</span><span class="linebreak"></span>
<span class="line">et cui non Nilus, non intulit India metas,</span><span class="linebreak"></span>
<span class="line">Romani iam finis erit Trinacria regni.</span><span class="linebreak"></span>
<span class="line">ite recepturi, praedo quem sustulit, axem</span><span class="linebreak"></span>
<span class="line">ereptumque Notum; caput insuperabile rerum</span><span class="linebreak"></span>
<span class="line"><span class="br"></span><span class="lineNumber">460</span><span class="br"></span>aut ruet in vestris aut stabit Roma lacertis.</span><span class="linebreak"></span>
<span class="line">tot mihi debetis populos, tot rura, tot urbes</span><span class="linebreak"></span>
<span class="line">amissas. uno Libyam defendite bello.</span><span class="linebreak"></span>
<span class="line">vestros imperium remos et vestra sequatur</span><span class="linebreak"></span>
<span class="line">carbasa. despectas trans aequora ducite leges.</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>tertia iam solito cervix mucrone rotetur</span><span class="linebreak"></span>
<span class="line">tandem funereis finem positura tyrannis.”</span><span class="linebreak"></span></p>
<p class="lineGroup"><span class="line indent2">Omina conveniunt dicto fulvusque Tonantis</span><span class="linebreak"></span>
<span class="line">armiger a liquida cunctis spectantibus aethra</span><span class="linebreak"></span>
<span class="line">correptum pedibus curvis innexuit hydrum,</span><span class="linebreak"></span>
<span class="line"><span class="br"></span><span class="lineNumber">470</span><span class="br"></span>dumque reluctantem morsu partitur obunco,</span><span class="linebreak"></span>
<span class="line">haesit in ungue caput; truncatus decidit anguis.</span><span class="linebreak"></span>
<span class="line">ilicet auguriis alacres per saxa citati</span><span class="linebreak"></span>
<span class="line">torrentesque ruunt; nec mons aut silva retardat:</span><span class="linebreak"></span>
<span class="line">pendula ceu parvis moturae bella colonis</span><span class="linebreak"></span>
<span class="line"><span class="br"></span><span class="lineNumber">475</span><span class="br"></span>ingenti clangore grues aestiva relinquunt</span><span class="linebreak"></span>
<span class="line">Thracia, cum tepido permutant Strymona Nilo:</span><span class="linebreak"></span>
<span class="line">ordinibus variis per nubila texitur ales</span><span class="linebreak"></span>
<span class="line">littera pennarumque notis conscribitur aër.</span><span class="linebreak"></span></p>
<p class="lineGroup"><span class="line indent2">Ut fluctus tetigere maris, tunc acrior arsit</span><span class="linebreak"></span>
</p></section><notes></notes></section>