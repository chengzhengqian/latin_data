<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">45</span><span class="br"></span>decidit! in qualem paulatim fluximus umbram!</span><span class="linebreak"></span>
<span class="line">armato quondam populo patrumque vigebam</span><span class="linebreak"></span>
<span class="line">conciliis; domui terras urbesque revinxi</span><span class="linebreak"></span>
<span class="line">legibus: ad solem victrix utrumque cucurri.</span><span class="linebreak"></span>
<span class="line">postquam iura ferox in se communia Caesar</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>transtulit et lapsi mores desuetaque priscis</span><span class="linebreak"></span>
<span class="line">artibus in gremium pacis servile recessi,</span><span class="linebreak"></span>
<span class="line">tot mihi pro meritis Libyam Nilumque dedere,</span><span class="linebreak"></span>
<span class="line">ut dominam plebem bellatoremque senatum</span><span class="linebreak"></span>
<span class="line">classibus aestivis alerent geminoque vicissim</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>litore diversi complerent horrea venti.</span><span class="linebreak"></span>
<span class="line">stabat certa salus: Memphis si forte negasset,</span><span class="linebreak"></span>
<span class="line">pensabam Pharium Gaetulis messibus annum.</span><span class="linebreak"></span>
<span class="line">frugiferas certare rates lateque videbam</span><span class="linebreak"></span>
<span class="line">Punica Niliacis concurrere carbasa velis.</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>cum subiit par Roma mihi divisaque sumpsit</span><span class="linebreak"></span>
<span class="line">aequales Aurora togas, Aegyptia rura</span><span class="linebreak"></span>
<span class="line">in partem cessere novae. spes unica nobis</span><span class="linebreak"></span>
<span class="line">restabat Libyae, quae vix aegreque fovebat;</span><span class="linebreak"></span>
<span class="line">solo ducta Noto, numquam secura futuri,</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>semper inops, ventique fidem poscebat et anni;</span><span class="linebreak"></span>
<span class="line">hanc quoque nunc Gildo rapuit sub fine cadentis</span><span class="linebreak"></span>
<span class="line">autumni. pavido metimur caerula voto,</span><span class="linebreak"></span>
<span class="line">puppis si qua venit, si quid fortasse potenti</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>vel pudor extorsit domino vel praedo reliquit.</span><span class="linebreak"></span>
<span class="line">pascimur arbitrio Mauri nec debita reddi,</span><span class="linebreak"></span>
</p></section><notes></notes></section>