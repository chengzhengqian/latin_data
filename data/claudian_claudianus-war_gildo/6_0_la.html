<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">me Senonum furiis, Brenni me reddite flammis.</span><span class="linebreak"></span>
<span class="line">cuncta fame leviora mihi.”</span><span class="linebreak"></span>
<span class="line indent12">Sic fata refusis</span><span class="linebreak"></span>
<span class="line">obticuit lacrimis. mater Cytherea parensque</span><span class="linebreak"></span>
<span class="line">flet Mavors sanctaeque memor Tritonia Vestae,</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>nec Cybele sicco nec stabat lumine Iuno.</span><span class="linebreak"></span>
<span class="line">maerent indigetes et si quos Roma recepit</span><span class="linebreak"></span>
<span class="line">aut dedit ipsa deos, genitor iam corde remitti</span><span class="linebreak"></span>
<span class="line">coeperat et sacrum dextra sedare tumultum,</span><span class="linebreak"></span>
<span class="line">cum procul insanis quatiens ululatibus axem</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>et contusa genas mediis adparet in astris</span><span class="linebreak"></span>
<span class="line">Africa: rescissae vestes et spicea passim</span><span class="linebreak"></span>
<span class="line">serta iacent; lacero crinales vertice dentes</span><span class="linebreak"></span>
<span class="line">et fractum pendebat ebur, talique superbas</span><span class="linebreak"></span>
<span class="line">inrupit clamore fores:</span><span class="linebreak"></span>
<span class="line indent12">“Quid magne moraris</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>Iuppiter avulso nexu pelagique solutis</span><span class="linebreak"></span>
<span class="line">legibus iratum populis inmittere fratrem?</span><span class="linebreak"></span>
<span class="line">mergi prima peto; veniant praerupta Pachyno</span><span class="linebreak"></span>
<span class="line">aequora, laxatis subsidant Syrtibus urbes.</span><span class="linebreak"></span>
<span class="line">si mihi Gildonem nequeunt abducere fata,</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>me rape Gildoni. felicior illa perustae</span><span class="linebreak"></span>
<span class="line">pars Libyae, nimio quae se munita calore</span><span class="linebreak"></span>
<span class="line">defendit tantique vacat secura tyranni.</span><span class="linebreak"></span>
<span class="line">crescat zona rubens; medius flagrantis Olympi</span><span class="linebreak"></span>
<span class="line">me quoque limes agat; melius deserta iacebo</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>vomeris impatiens. pulsis dominentur aristis</span><span class="linebreak"></span>
<span class="line">dipsades et sitiens attollat glaeba cerastas.</span><span class="linebreak"></span>
<span class="line">quid me temperies iuvit? quid mitior aether?</span><span class="linebreak"></span>
<span class="line">Gildoni fecunda fui. iam solis habenae</span><span class="linebreak"></span></p>
</section><notes></notes></section>