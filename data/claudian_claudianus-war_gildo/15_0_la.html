<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">navibus et socia comitentur classe Sygambri.</span><span class="linebreak"></span>
<span class="line"><span class="br"></span><span class="lineNumber">374</span><span class="br"></span>pallida translatum iam sentiat Africa Rhenum.</span><span class="linebreak"></span>
<span class="line">an patiar tot probra sedens iuvenisque relinquam</span><span class="linebreak"></span>
<span class="line">quae tenui rexique puer? bis noster ad Alpes</span><span class="linebreak"></span>
<span class="line">alterius genitor defensum regna cucurrit.</span><span class="linebreak"></span>
<span class="line">nos praedae faciles insultandique iacemus?”</span><span class="linebreak"></span></p>
<p class="lineGroup"><span class="line indent2">Finierat. Stilicho contra cui talia reddit:</span><span class="linebreak"></span>
<span class="line"><span class="br"></span><span class="lineNumber">380</span><span class="br"></span>“adversine tubam princeps dignabere Mauri?</span><span class="linebreak"></span>
<span class="line">auferet ignavus clari solacia leti.</span><span class="linebreak"></span>
<span class="line">te bellante mori? decernet Honorius inde,</span><span class="linebreak"></span>
<span class="line">hinc Gildo? prius astra Chaos miscebit Averno.</span><span class="linebreak"></span>
<span class="line">vindictam mandasse sat est; plus nominis horror</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>quam tuus ensis aget. minuit praesentia famam.</span><span class="linebreak"></span>
<span class="line">qui stetit aequatur campo, collataque nescit</span><span class="linebreak"></span>
<span class="line">maiestatem acies. sed quod magis utile factu</span><span class="linebreak"></span>
<span class="line">atque hosti gravius (sensus adverte) docebo</span><span class="linebreak"></span>
<span class="line">est illi patribus, sed non et moribus isdem</span><span class="linebreak"></span>
<span class="line"><span class="br"></span><span class="lineNumber">390</span><span class="br"></span>Mascezel, fugiens qui dira piacula fratris</span><span class="linebreak"></span>
<span class="line">spesque suas vitamque tuo commisit asylo.</span><span class="linebreak"></span>
<span class="line">hunc ubi temptatis frustra mactare nequivit</span><span class="linebreak"></span>
<span class="line">insidiis, patrias in pignora contulit iras</span><span class="linebreak"></span>
<span class="line">et, quos ipse sinu parvos gestaverat, una</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>occidit iuvenes inhumataque corpora vulgo</span><span class="linebreak"></span>
<span class="line">dispulit et tumulo cognatas arcuit umbras</span><span class="linebreak"></span>
<span class="line">naturamque simul fratremque hominemque cruentus</span><span class="linebreak"></span>
<span class="line">exuit et tenuem caesis invidit harenam.</span><span class="linebreak"></span>
<span class="line">hoc facinus refugo damnavit sole Mycenas</span><span class="linebreak"></span>
<span class="line"><span class="br"></span><span class="lineNumber">400</span><span class="br"></span>avertitque diem; sceleri sed reddidit Atreus</span><span class="linebreak"></span>
</p></section><notes></notes></section>