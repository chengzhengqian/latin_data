<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">ut sileam varios mecum quos gesserit actus,</span><span class="linebreak"></span>
<span class="line">quae vidi post fata, loquar. cum divus abirem,</span><span class="linebreak"></span>
<span class="line">res incompositas (fateor) tumidasque reliqui.</span><span class="linebreak"></span>
<span class="line">stringebat vetitos etiamnum exercitus enses</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>Alpinis odiis, alternaque iurgia victi</span><span class="linebreak"></span>
<span class="line">victoresque dabant. vix haec amentia nostris</span><span class="linebreak"></span>
<span class="line">excubiis, nedum puero rectore quiesset.</span><span class="linebreak"></span>
<span class="line">heu quantum timui vobis, quid libera tanti</span><span class="linebreak"></span>
<span class="line">militis auderet moles, cum patre remoto</span><span class="linebreak"></span>
<span class="line"><span class="br"></span><span class="lineNumber">300</span><span class="br"></span>ferveret iam laeta novis! dissensus acerbus</span><span class="linebreak"></span>
<span class="line">et gravior consensus erat. tunc ipse paterna</span><span class="linebreak"></span>
<span class="line">successit pietate mihi tenerumque rudemque</span><span class="linebreak"></span>
<span class="line">fovit et in veros eduxit principis annos,</span><span class="linebreak"></span>
<span class="line">Rufinumque tibi, quem tu tremuisse fateris,</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>depulit. hunc solum memorem solumque fidelem</span><span class="linebreak"></span>
<span class="line">experior. volui si quid, dum vita maneret,</span><span class="linebreak"></span>
<span class="line">aut visus voluisse, gerit; venerabilis illi</span><span class="linebreak"></span>
<span class="line">ceu praesens numenque vocor. si tanta recusas,</span><span class="linebreak"></span>
<span class="line">at soceri reverere faces, at respice fratris</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>conubium pignusque meae regale Serenae.</span><span class="linebreak"></span>
<span class="line">debueras etiam fraternis obvius ire</span><span class="linebreak"></span>
<span class="line">hostibus, ille tuis. quae gens, quis Rhenus et Hister</span><span class="linebreak"></span>
<span class="line">vos opibus iunctos conspirantesque tulisset?</span><span class="linebreak"></span>
<span class="line">sed tantum permitte, cadat. nil poscimus ultra.</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>ille licet sese praetentis Syrtibus armet</span><span class="linebreak"></span>
<span class="line">oppositoque Atlante tegat, licet arva referta</span><span class="linebreak"></span>
<span class="line">anguibus et solis medios obiecerit aestus:</span><span class="linebreak"></span>
</p></section><notes></notes></section>