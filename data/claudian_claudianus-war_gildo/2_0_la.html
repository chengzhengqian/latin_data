<section class="div1 language" lang="la"><header><hgroup><h1>Claudian</h1></hgroup></header><section class="div2">
<p class="lineGroup">
<span class="line indent1">Exitium iam Roma timens et fessa negatis</span><span class="linebreak"></span>
<span class="line">frugibus ad rapidi limen tendebat Olympi</span><span class="linebreak"></span>
<span class="line">non solito vultu nec qualis iura Britannis</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>dividit aut trepidos summittit fascibus Indos.</span><span class="linebreak"></span>
<span class="line">vox tenuis tardique gradus oculique iacentes</span><span class="linebreak"></span>
<span class="line">interius; fugere genae; ieiuna lacertos</span><span class="linebreak"></span>
<span class="line">exedit macies. umeris vix sustinet aegris</span><span class="linebreak"></span>
<span class="line">squalentem clipeum; laxata casside prodit</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>canitiem plenamque trahit rubiginis hastam.</span><span class="linebreak"></span>
<span class="line">attigit ut tandem caelum genibusque Tonantis</span><span class="linebreak"></span>
<span class="line">procubuit, tales orditur maesta querellas:</span><span class="linebreak"></span></p>
<p class="lineGroup"><span class="line indent1">“Si mea mansuris meruerunt moenia nasci,</span><span class="linebreak"></span>
<span class="line">Iuppiter, auguriis, si stant inmota Sibyllae</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>carmina, Tarpeias si necdum respuis arces:</span><span class="linebreak"></span>
<span class="line">advenio supplex, non ut proculcet Araxen</span><span class="linebreak"></span>
<span class="line">consul ovans nostraeve premant pharetrata secures</span><span class="linebreak"></span>
<span class="line">Susa, nec ut Rubris aquilas figamus harenis.</span><span class="linebreak"></span>
<span class="line">haec nobis, haec ante dabas; nunc pabula tantum</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>Roma precor. miserere tuae, pater optime, gentis,</span><span class="linebreak"></span>
<span class="line">extremam defende famem. satiavimus iram</span><span class="linebreak"></span>
<span class="line">si qua fuit; lugenda Getis et flenda Suebis</span><span class="linebreak"></span>
<span class="line">hausimus; ipsa meos horreret Parthia casus.</span><span class="linebreak"></span>
<span class="line">quid referam morbive luem tumulosve repletos</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>stragibus et crebras corrupto sidere mortes?</span><span class="linebreak"></span>
<span class="line">aut fluvium per tecta vagum summisque minatum</span><span class="linebreak"></span>
<span class="line">collibus? ingentes vexi summersa carinas</span><span class="linebreak"></span>
<span class="line">remorumque sonos et Pyrrhae saecula sensi.</span><span class="linebreak"></span></p>
<p class="lineGroup"><span class="line indent2">“Ei mihi, quo Latiae vires urbisque potestas</span><span class="linebreak"></span>
</p></section><notes></notes></section>