<section class="div1 language" lang="la"><section class="div2"><p class="lineGroup">
<span class="line indent1"><span class="br"></span><span class="lineNumber">270</span><span class="br"></span>Aurorae vincis digitos umerosque Dianae;</span><span class="linebreak"></span>
<span class="line">ipsam iam superas matrem. si Bacchus amator</span><span class="linebreak"></span>
<span class="line">dotali potuit caelum signare corona,</span><span class="linebreak"></span>
<span class="line">cur nullis virgo redimitur pulchrior astris?</span><span class="linebreak"></span>
<span class="line">iam tibi molitur stellantia serta Bootes</span><span class="linebreak"></span>
<span class="line indent1"><span class="br"></span><span class="lineNumber">275</span><span class="br"></span>inque decus Mariae iam sidera parturit aether.</span><span class="linebreak"></span>
<span class="line">i, digno nectenda viro tantique per orbem</span><span class="linebreak"></span>
<span class="line">consors imperii! iam te venerabitur Hister;</span><span class="linebreak"></span>
<span class="line">nomen adorabunt populi; iam Rhenus et Albis</span><span class="linebreak"></span>
<span class="line">serviet; in medios ibis regina Sygambros.</span><span class="linebreak"></span>
<span class="line indent1"><span class="br"></span><span class="lineNumber">280</span><span class="br"></span>quid numerem gentes Atlanteosque recessus</span><span class="linebreak"></span>
<span class="line">Oceani? toto pariter donabere mundo.‚Äù</span><span class="linebreak"></span></p>
<p class="lineGroup"><span class="line indent1">Dixit et ornatus, dederant quos nuper ovantes</span><span class="linebreak"></span>
<span class="line">Nereides, collo membrisque micantibus aptat.</span><span class="linebreak"></span>
<span class="line">ipsa caput distinguit acu, substringit amictus;</span><span class="linebreak"></span>
<span class="line indent1"><span class="br"></span><span class="lineNumber">285</span><span class="br"></span>flammea virgineis accommodat ipsa capillis.</span><span class="linebreak"></span>
<span class="line">ante fores iam pompa sonat, pilentaque sacra</span><span class="linebreak"></span>
<span class="line">praeradiant ductura nurum. calet obvius ire</span><span class="linebreak"></span>
<span class="line">iam princeps tardumque cupit discedere solem:</span><span class="linebreak"></span>
<span class="line">nobilis haud aliter sonipes, quem primus amoris</span><span class="linebreak"></span>
<span class="line indent1"><span class="br"></span><span class="lineNumber">290</span><span class="br"></span>sollicitavit odor, tumidus quatiensque decoras</span><span class="linebreak"></span>
<span class="line">curvata cervice iubas Pharsalia rura</span><span class="linebreak"></span>
<span class="line">pervolat et notos hinnitu flagitat amnes</span><span class="linebreak"></span>
<span class="line">naribus accensis; mulcet fecunda magistros</span><span class="linebreak"></span>
<span class="line">spes gregis et pulchro gaudent armenta marito.</span><span class="linebreak"></span></p>
<p class="lineGroup"><span class="line indent2"><span class="br"></span><span class="lineNumber">295</span><span class="br"></span>Candidus interea positis exercitus armis</span><span class="linebreak"></span>
<span class="line">exultat socerum circa; nec signifer ullus</span><span class="linebreak"></span>
</p></section><notes></notes></section>