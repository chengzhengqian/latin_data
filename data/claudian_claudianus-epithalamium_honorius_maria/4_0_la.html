<section class="div1 language" lang="la"><section class="div2">
<p class="lineGroup">
<span class="line">pignora? quid iuveni natam non reddis alumno?</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>optatusne dies aderit? dabiturne iugalis</span><span class="linebreak"></span>
<span class="line">nox umquam?‚Äù</span><span class="linebreak"></span>
<span class="line indent6">Tali solatur vulnera questu.</span><span class="linebreak"></span>
<span class="line">risit Amor placidaeque volat trans aequora matri</span><span class="linebreak"></span>
<span class="line">nuntius et totas iactantior explicat alas.</span><span class="linebreak"></span></p>
<p class="lineGroup"><span class="line indent1">Mons latus Ionium Cypri praeruptus obumbrat,</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>invius humano gressu, Phariumque cubile</span><span class="linebreak"></span>
<span class="line">Proteos et septem despectat cornua Nili.</span><span class="linebreak"></span>
<span class="line">hunc neque candentes audent vestire pruinae,</span><span class="linebreak"></span>
<span class="line">hunc venti pulsare timent, hunc laedere nimbi.</span><span class="linebreak"></span>
<span class="line">luxuriae Venerique vacat. pars acrior anni</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>exulat; aeterni patet indulgentia veris.</span><span class="linebreak"></span>
<span class="line">in campum se fundit apex; hunc aurea saepes</span><span class="linebreak"></span>
<span class="line">circuit et fulvo defendit prata metallo.</span><span class="linebreak"></span>
<span class="line">Mulciber, ut perhibent, his oscula coniugis emit</span><span class="linebreak"></span>
<span class="line">moenibus et tales uxorius obtulit arces.</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>intus rura micant, manibus quae subdita nullis</span><span class="linebreak"></span>
<span class="line">perpetuum florent, Zephyro contenta colono,</span><span class="linebreak"></span>
<span class="line">umbrosumque nemus, quo non admittitur ales,</span><span class="linebreak"></span>
<span class="line">ni probet ante suos diva sub iudice cantus:</span><span class="linebreak"></span>
<span class="line">quae placuit, fruitur ramis; quae victa, recedit.</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>vivunt in Venerem frondes omnisque vicissim</span><span class="linebreak"></span>
<span class="line">felix arbor amat; nutant ad mutua palmae</span><span class="linebreak"></span>
<span class="line">foedera, populeo suspirat populus ictu</span><span class="linebreak"></span>
<span class="line">et platani platanis alnoque adsibilat alnus.</span><span class="linebreak"></span></p>
<p class="lineGroup"><span class="line indent1">Labuntur gemini fontes, hic dulcis, amarus</span><span class="linebreak"></span>
<span class="line indent1"><span class="br"></span><span class="lineNumber">70</span><span class="br"></span>alter, et infusis corrumpunt mella venenis,</span><span class="linebreak"></span>
</p></section><notes></notes></section>