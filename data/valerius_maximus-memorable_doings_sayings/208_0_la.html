<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


gratissimo sibi latus suum tegente, ad eos alloquendos venit.
cuius adventu mater Darei recreata humi prostratum
caput erexit, Hephaestionemque, quia et<a class="footnoteLink" href="#note_LCL492_426_76" id="target_note_LCL492_426_76"><sup>76</sup></a> statura et forma
praestabat, more Persarum adulata tamquam Alexandrum
salutavit. admonita deinde erroris per summam trepidationem
excusationis verba quaerebat. cui Alexander
‘nihil est’ inquit ‘quod hoc nomine confundaris: nam et hic
Alexander est.’ utri prius gratulemur? qui hoc dicere voluit
an cui audire contigit? maximi enim animi rex et iam totum
terrarum orbem aut victoriis aut spe complexus tam paucis
verbis se cum comite suo partitus est. o donum inclitae
vocis danti pariter atque accipienti speciosum!</p>
<p><span class="marginNote left">ext. 2b</span> Quod privatim quoque merito veneror, clarissimi ac disertissimi
viri promptissimam erga me benivolentiam expertus.
nec metuo ne parum conveniat mihi Pompeium
meum instar esse Alexandri, cum illi Hephaestio suus alter
fuerit Alexander. ego vero gravissimo crimini sim obnoxius,
constantis et benignae amicitiae exempla sine ulla
eius mentione transgressus cuius in animo velut in parentum
amantissimorum pectore laetior vitae meae status viguit,
tristior acquievit, a quo omnium commodorum incrementa
ultro oblata cepi, per quem tutior adversus casus
steti, qui studia nostra ductu et auspiciis suis lucidiora
et alacriora reddidit. itaque pavi invidiam quorundam
optimi amici iactura, videlicet quia fructu torseram, non
quidem meo merito, gratiam meam, quantacumque fuit,



</p></section><notes><section class="footnotes"><ul><li class="note" id="note_LCL492_426_76"><a class="footnoteCrossrefLink" href="#target_note_LCL492_426_76" title="Click to highlight in text"><sup class="lineRef">76</sup>et L: et in AG</a></li><script type="text/javascript">document.getElementById('note_LCL492_426_76').style.display = "none";</script></ul></section></notes></section>