<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


et Asiatico Scipionibus gereret, et Asiaticus iudicatae
pecuniae satisdare non posset, atque ideo a consule in vincula
publica duci iussus esset, appellassetque collegium
tribunorum, nullo volente intercedere secessit a collegis
decretumque composuit. nec quisquam dubitavit quin in
eo scribendo ira tinctis<a class="footnoteLink" href="#note_LCL492_344_5" id="target_note_LCL492_344_5"><sup>5</sup></a> adversus Asiaticum verbis usurus
esset. at is primum iuravit se cum Scipionibus in gratiam
non redisse, deinde tale decretum recitavit: cum L. Cornelius
Scipio die triumphi sui ante currum actos hostium
duces in carcerem coniecerit, indignum et alienum maiestate
rei publicae videri eodem ipsum duci: itaque id non
passurum fieri. libenter tunc opinionem suam populus Romanus
a Graccho deceptam cognovit, moderationemque
eius debita laude prosecutus est.</p>
<span class="br"></span><span class="lineNumber">9</span><span class="br"></span><p>C. quoque Claudius Nero inter cetera praecipuae moderationis
exempla numerandus est. Livii Salinatoris in
Hasdrubale opprimendo gloriae particeps fuerat. tamen
eum triumphantem equo sequi quam triumpho, quem senatus
ei aeque decreverat, uti maluit, quia res in provincia
Salinatoris gesta erat. sic<a class="footnoteLink" href="#note_LCL492_344_6" id="target_note_LCL492_344_6"><sup>6</sup></a> sine curru triumphavit, eo quidem
clarius quod illius victoria tantummodo laudabatur,
huius etiam moderatio.</p>
<span class="br"></span><span class="lineNumber">10a</span><span class="br"></span><p>Ne Africanus quidem posterior nos de se tacere patitur.
qui censor, cum lustrum conderet inque solitaurilium<a class="footnoteLink" href="#note_LCL492_344_7" id="target_note_LCL492_344_7"><sup>7</sup></a> sacrificio
scriba ex publicis tabulis sollemne ei precationis






</p></section><notes><section class="footnotes"><ul><li class="note" id="note_LCL492_344_5"><a class="footnoteCrossrefLink" href="#target_note_LCL492_344_5" title="Click to highlight in text"><sup class="lineRef">5</sup>ira tinctis <span class="italic">Kempf</span>: irati noctis AL; Br</a></li><script type="text/javascript">document.getElementById('note_LCL492_344_5').style.display = "none";</script><li class="note" id="note_LCL492_344_6"><a class="footnoteCrossrefLink" href="#target_note_LCL492_344_6" title="Click to highlight in text"><sup class="lineRef">6</sup>sic <span class="italic">SB</span>: <span class="italic">spat.</span> AG: <span class="italic">om.</span> L: atque is A <span class="italic">corr.</span></a></li><script type="text/javascript">document.getElementById('note_LCL492_344_6').style.display = "none";</script><li class="note" id="note_LCL492_344_7"><a class="footnoteCrossrefLink" href="#target_note_LCL492_344_7" title="Click to highlight in text"><sup class="lineRef">7</sup>solitaurilium <span class="italic">Kempf</span>: solita viri AL</a></li><script type="text/javascript">document.getElementById('note_LCL492_344_7').style.display = "none";</script></ul></section></notes></section>