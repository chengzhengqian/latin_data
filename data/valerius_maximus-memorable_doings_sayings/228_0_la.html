<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

exercitu separatim in Samnio cum Hannibale conflixerat.
ubi temere inito certamine pestiferum habiturus exitum,
subsidio Fabii conservatus, et ipse eum patrem
appellavit et ab legionibus suis patronum salutari voluit,
ac deposito aequalis imperii iugo magisterium equitum,
sicut par erat, dictaturae subiecit, imprudentisque vulgi
errorem gratae mentis significatione correxit.</p>
<span class="br"></span><span class="lineNumber">5</span><span class="br"></span><p>Tam hercule probabiliter quam Q. Terentius Culleo,
praetoria familia natus et inter paucos senatorii ordinis
splendidus, optimo exemplo Africani superioris currum
triumphantis, quia captus a Carthaginiensibus ab eo fuerat
recuperatus, pilleum capite gerens secutus est: auctori
enim libertatis suae tamquam patrono accepti beneficii
confessionem, spectante populo Romano, merito reddidit.</p>
<span class="br"></span><span class="lineNumber">6</span><span class="br"></span><p>At Flaminini de Philippo rege triumphantis currum
non unus sed duo milia civium Romanorum pilleata comitata
sunt, quae is Punicis bellis intercepta et in Graecia servientia
cura sua collecta in pristinum gradum restituerat.
geminatum ita<a class="footnoteLink" href="#note_LCL492_466_29" id="target_note_LCL492_466_29"><sup>29</sup></a> decus imperatoris, a quo simul et devicti
hostes et conservati cives spectaculum patriae praebuerunt.
illorum quoque salus dupliciter omnibus accepta
fuit, et quia tam multi et quia tam grati exoptatum libertatis
statum recuperaverunt.</p>
<span class="br"></span><span class="lineNumber">7</span><span class="br"></span><p>Metellus vero Pius, pertinaci erga exsulem patrem
amore tam clarum lacrimis quam alii victoriis cognomen






</p></section><notes><section class="footnotes"><ul><li class="note" id="note_LCL492_466_29"><a class="footnoteCrossrefLink" href="#target_note_LCL492_466_29" title="Click to highlight in text"><sup class="lineRef">29</sup>geminatum ita Ïš: geminZ.r. ea A <span class="italic">corr.</span>: -narum ea L: -num
ea* G; Br</a></li><script type="text/javascript">document.getElementById('note_LCL492_466_29').style.display = "none";</script></ul></section></notes></section>