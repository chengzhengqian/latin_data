<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

moribus crediderunt ut ei s&lt;uis&gt;<a class="footnoteLink" href="#note_LCL493_62_62" id="target_note_LCL493_62_62"><sup>62</sup></a> suffragiis tyrannidem
deferrent, tam diu illud imperium sustinuit quam diu
bellum de Sigeo cum Atheniensibus gerendum fuit. postquam
autem pax victoria parta est, continuo reclamantibus
Mitylenaeis deposuit, ne dominus civium ultra quam rei
publicae necessitas exegerat permaneret. atque etiam cum
recuperati agri dimidia pars consensu omnium offerretur,
avertit animum ab eo munere, deforme iudicans virtutis
gloriam magnitudine praedae minuere.</p>
<p><span class="marginNote left">ext. 2</span>Alterius nunc mihi prudentia referenda est, ut alterius
repraesentari iustitia possit. cum saluberrimo consilio
Themistocles migrare Athenienses in classem coegisset,
Xerxeque rege et copiis eius Graecia pulsis ruinas patriae
in pristinum habitum reformaret et opes clandestinis molitionibus
ad principatum Graeciae capessendum nutriret,
in contione dixit habere se rem deliberatione sua provisam,
quam si Fortuna ad effectum perduci passa esset,
nihil maius aut potentius Atheniensi populo futurum, sed
eam vulgari non oportere, postulavitque ut aliquis sibi cui
illam tacite exponeret daretur. datus est Aristides. is postquam
re&lt;m&gt; cognovit,<a class="footnoteLink" href="#note_LCL493_62_63" id="target_note_LCL493_62_63"><sup>63</sup></a> classem illum Lacedaemoniorum,
quae tota apud Gytheum subducta erat, velle incendere,
ut ea consumpta dominatio maris ipsis cederet,
processit ad cives et rettulit Themistoclen ut utile consilium
ita minime iustum animo volvere. e vestigio universa
contio quod aequum non videretur ne expedire quidem


</p></section><notes><section class="footnotes"><ul><li class="note" id="note_LCL493_62_62"><a class="footnoteCrossrefLink" href="#target_note_LCL493_62_62" title="Click to highlight in text"><sup class="lineRef">62</sup>ei suis Ïš: eis AL</a></li><script type="text/javascript">document.getElementById('note_LCL493_62_62').style.display = "none";</script><li class="note" id="note_LCL493_62_63"><a class="footnoteCrossrefLink" href="#target_note_LCL493_62_63" title="Click to highlight in text"><sup class="lineRef">63</sup>rem cognovit <span class="italic">Madvig</span>: reco- AL</a></li><script type="text/javascript">document.getElementById('note_LCL493_62_63').style.display = "none";</script></ul></section></notes></section>