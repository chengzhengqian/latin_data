<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


quod ars adumbrare non valuit, casus imitatus est.</p>
<h3><span class="ac">12. Suae Quemque Artis Optimum Et Auctorem Esse Et Disputatorem</span></h3>
<p><span class="marginNote left">praef.</span>Suae autem artis unumquemque et auctorem et disputatorem
optimum esse ne dubitemus, paucis exemplis admoneamur.</p>
<span class="br"></span><span class="lineNumber">1</span><span class="br"></span><p>Q. Scaevola, legum clarissimus et certissimus vates,
quotienscumque de iure praediatorio consulebatur, ad
Furium et Cascellium, quia huic scientiae dediti erant,
consultores reiciebat. quo quidem facto moderationem
magis suam commendabat quam auctoritatem minuebat,
ab iis id negotium aptius explicari posse confitendo qui cotidiano
usu eius callebant. sapientissimi igitur artis suae
professores sunt a quibus et propria studia verecunde et
aliena candide<a class="footnoteLink" href="#note_LCL493_260_82" id="target_note_LCL493_260_82"><sup>82</sup></a> aestimantur.</p>
<p><span class="marginNote left">ext. 1</span>Platonis quoque eruditissimum pectus haec cogitatio
attigit, qui conductores sacrae arae &lt;de&gt;<a class="footnoteLink" href="#note_LCL493_260_83" id="target_note_LCL493_260_83"><sup>83</sup></a> modo et forma
eius secum sermonem conferre conatos ad Eucliden geometren
ire iussit, scientiae eius cedens, immo professioni.</p>
<p><span class="marginNote left">ext. 2</span>Gloriantur Athenae armamentario suo, nec sine causa:
est enim illud opus et impensa et elegantia visendum.
cuius architectum Philonem ita facunde rationem institutionis




</p></section><notes><section class="footnotes"><ul><li class="note" id="note_LCL493_260_82"><a class="footnoteCrossrefLink" href="#target_note_LCL493_260_82" title="Click to highlight in text"><sup class="lineRef">82</sup>candide <span class="italic">Cornelissen</span>: callide AL</a></li><script type="text/javascript">document.getElementById('note_LCL493_260_82').style.display = "none";</script><li class="note" id="note_LCL493_260_83"><a class="footnoteCrossrefLink" href="#target_note_LCL493_260_83" title="Click to highlight in text"><sup class="lineRef">83</sup><span class="italic">add.</span> GP</a></li><script type="text/javascript">document.getElementById('note_LCL493_260_83').style.display = "none";</script></ul></section></notes></section>