<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


inquit ‘iube, quia non salutis beneficio neque mortis supplicio
adduci possum ut aut Caesaris miles desinam aut
tuus esse incipiam.’ ceterum quo constantius vitam contempsit,
eo facilius impetravit: Antonius enim virtuti eius
incolumitatem tribuit.</p>
<p><span class="marginNote left">ext. 1</span>Complura huiusce notae Romana exempla superant,
sed satietas modo<a class="footnoteLink" href="#note_LCL492_328_116" id="target_note_LCL492_328_116"><sup>116</sup></a> vitanda est. itaque stilo meo ad externa
iam delabi permittam. quorum principatum teneat
Blassius, cuius constantia nihil pertinacius: Salapiam enim
patriam suam praesidio Punico occupatam Romanis
cupiens restituere, Dasium acerrimo studio secum in administratione
rei publicae dissidentem et alioquin toto animo
Hannibalis amicitiae vacantem, sine quo propositum
consilium peragi non poterat, ad idem opus adgrediendum
maiore cupiditate quam spe certiore temptare ausus est.
qui protinus sermonem eius, adiectis quae et ipsum commendatiorem
et inimicum invisiorem factura videbantur,
Hannibali rettulit. a quo adesse iussi sunt, ut alter crimen
probaret, alter defenderet. ceterum, &lt;cum&gt;<a class="footnoteLink" href="#note_LCL492_328_117" id="target_note_LCL492_328_117"><sup>117</sup></a> pro tribunali
res gereretur et quaestioni illi omnium oculi essent intenti,
dum aliud forte citerioris curae negotium tractatur,
Blassius vultu dissimulante ac voce submissa monere Dasium
coepit ut Romanorum potius quam Carthaginiensium
partes foveret. enimvero tunc ille proclamat se in
conspectu ducis adversus eum sollicitari. quod quia et incredibile
existimabatur et ad unius tantum aures penetraverat
et iactabatur ab inimico, veritas<a class="footnoteLink" href="#note_LCL492_328_118" id="target_note_LCL492_328_118"><sup>118</sup></a> fide caruit. sed
non ita multo post Blassii mira constantia Dasium ad se



</p></section><notes><section class="footnotes"><ul><li class="note" id="note_LCL492_328_116"><a class="footnoteCrossrefLink" href="#target_note_LCL492_328_116" title="Click to highlight in text"><sup class="lineRef">116</sup>mihi <span class="italic">Watt</span><sup>2</sup></a></li><script type="text/javascript">document.getElementById('note_LCL492_328_116').style.display = "none";</script><li class="note" id="note_LCL492_328_117"><a class="footnoteCrossrefLink" href="#target_note_LCL492_328_117" title="Click to highlight in text"><sup class="lineRef">117</sup><span class="italic">add.</span> A <span class="italic">corr.</span></a></li><script type="text/javascript">document.getElementById('note_LCL492_328_117').style.display = "none";</script><li class="note" id="note_LCL492_328_118"><a class="footnoteCrossrefLink" href="#target_note_LCL492_328_118" title="Click to highlight in text"><sup class="lineRef">118</sup>veritatis <span class="italic">Wensky</span></a></li><script type="text/javascript">document.getElementById('note_LCL492_328_118').style.display = "none";</script></ul></section></notes></section>