<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

positum, neque libidini neque timori posse imperare.
cuius timoris<a class="footnoteLink" href="#note_LCL493_384_110" id="target_note_LCL493_384_110"><sup>110</sup></a> eadem et causa et finis fuit: Alexandrum
enim Thebe paelicatus ira mota interemit.</p>
<p><span class="marginNote left">ext. 4</span>Age, Dionysius, Syracusanorum tyrannus, huiusce tormenti
quam longa fabula! qui duodequadraginta annorum
dominationem in hunc modum peregit. summotis amicis,
in eorum locum ferocissimarum gentium homines et a
familiis locupletium electos praevalidos servos, quibus
latera sua committeret, substituit. tonsorum quoque metu
tondere filias suas docuit. quarum ipsarum, postquam
adultae aetati appropinquabant, manibus ferrum non
ausus committere, instituit ut candentibus iuglandium
nucum putaminibus barbam sibi et capillum adurerent.
nec securiorem maritum egit quam patrem. duarum enim
eodem tempore, Aristomaches Syracusanae et Locrensis
Doridis, matrimoniis illigatus, neutrius umquam nisi excussae
complexum petiit atque etiam cubicularem lectum
perinde quasi castra lata fossa cinxit, in quem se ligneo
ponte recipiebat, cum forem cubiculi, extrinsecus a custodibus
opertam, interiorem claustro ipse diligenter obserasset.</p>
<h3><span class="ac">14. De Similitudine Formae</span></h3>
<p><span class="marginNote left">praef.</span>De similitudine autem oris et totius corporis altiore
doctrina praediti subtilius disputant, eorumque alii in ea
sunt opinione ut existiment illam origini et contextui sanguinis
respondere, nec parvum argumentum ex ceteris
animalibus trahunt, quae fere gignentibus similia nascuntur.

</p></section><notes><section class="footnotes"><ul><li class="note" id="note_LCL493_384_110"><a class="footnoteCrossrefLink" href="#target_note_LCL493_384_110" title="Click to highlight in text"><sup class="lineRef">110</sup>timoris Ïš: tempore LG (<span class="italic">silet</span> A)</a></li><script type="text/javascript">document.getElementById('note_LCL493_384_110').style.display = "none";</script></ul></section></notes></section>