<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


abripi imperasset, eoque quaerente quidnam se immerentem
capitali supplicio innocentemque addiceret, cum ad
excusandum factum suum oraculi praeceptum rettulisset,
asinarius, ‘si ita est’ inquit, ‘rex, alium sors huic morti destinavit:
nam asellus, quem ego ante me agebam, prior tibi
occurrit.’ delectatus Alexander et illius tam callido dicto et
quod ipse ab errore revocatus erat, occasionem in aliquanto
viliore animali expiandae religionis rapuit. summa in
hoc [mansuetudo calliditas],<a class="footnoteLink" href="#note_LCL493_138_37" id="target_note_LCL493_138_37"><sup>37</sup></a> &lt;par&gt;<a class="footnoteLink" href="#note_LCL493_138_38" id="target_note_LCL493_138_38"><sup>38</sup></a> in alterius regis
equisone calliditas.</p>
<p><span class="marginNote left">ext. 2</span>Sordida magorum dominatione oppressa, Dareus, sex
adiutoribus eiusdem dignitatis adsumptis, pactum cum
praeclari operis consortibus fecit ut equis insidentes solis
ortu cursum in quendam locum dirigerent, isque regno
potiretur cuius equus in eo primus hinnisset. ceterum
maximae mercedis competitoribus Fortunae beneficium
exspectantibus, solus acumine equisonis sui Oebaris prosperum
exoptatae rei effectum adsecutus est, qui in equae
genitalem partem demissam manum, cum ad eum locum
ventum esset, naribus equi admovit. quo odore irritatus
ante omnes hinnitum edidit, auditoque eo sex reliqui
summae potestatis candidati continuo equis delapsi, ut est
mos Persarum, humi prostratis corporibus Dareum regem
salutaverunt. quantum imperium quam parvo interceptum
est vaframento!</p>
<p><span class="marginNote left">ext. 3</span>Bias autem, cuius sapientia diuturnior inter homines
est quam patria Priene fuit, si quidem haec etiam nunc spirat,


</p></section><notes><section class="footnotes"><ul><li class="note" id="note_LCL493_138_37"><a class="footnoteCrossrefLink" href="#target_note_LCL493_138_37" title="Click to highlight in text"><sup class="lineRef">37</sup><span class="italic">secl. SB</span> (call- <span class="italic">del. Kempf</span>) man- call- <span class="italic">intra cruces Briscoe</span></a></li><script type="text/javascript">document.getElementById('note_LCL493_138_37').style.display = "none";</script><li class="note" id="note_LCL493_138_38"><a class="footnoteCrossrefLink" href="#target_note_LCL493_138_38" title="Click to highlight in text"><sup class="lineRef">38</sup><span class="italic">add. SB</span></a></li><script type="text/javascript">document.getElementById('note_LCL493_138_38').style.display = "none";</script></ul></section></notes></section>