<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<p><span class="marginNote left">ext. 1</span>Agathocles autem Syracusarum rex audaciter callidus:
cum enim urbem eius maiore ex parte Carthaginienses occupassent,
exercitum suum in Africam traiecit ut metum
metu, vim vi discuteret, nec sine effectu: nam repentino
eius adventu perculsi Poeni libenter incolumitatem suam
salute hostium redemerunt, pactique sunt ut eodem tempore
et Africa Siculis et Sicilia Punicis armis liberaretur.
at<a class="footnoteLink" href="#note_LCL493_154_51" id="target_note_LCL493_154_51"><sup>51</sup></a> si Syracusarum moenia tueri perseverasset, &lt;Sic&gt;ilia<a class="footnoteLink" href="#note_LCL493_154_52" id="target_note_LCL493_154_52"><sup>52</sup></a>
belli malis urgueretur, bona pacis fruenda securae Carthagini
reliquisset. nunc inferendo quae patiebatur, dum alienas
potius lacessit opes quam suas tuetur, quo aequiore
animo regnum deseruit, eo tutius recepit.</p>
<p><span class="marginNote left">ext. 2</span>Quid? Hannibal Cannensem populi Romani aciem
nonne prius quam ad dimicandum descenderet compluribus
astutiae copulatam laqueis ad tam miserabilem perduxit
exitum? ante omnia enim providit ut et solem et pulverem,
qui ibi vento multus ex&lt;ci&gt;tari<a class="footnoteLink" href="#note_LCL493_154_53" id="target_note_LCL493_154_53"><sup>53</sup></a> solet, adversum
haberet. deinde partem copiarum suarum inter ipsum
proelii tempus de industria fugere iussit; quam cum a reliquo
exercitu abrupta legio Romana sequeretur, trucidandam
eam ab iis quos &lt;in&gt;<a class="footnoteLink" href="#note_LCL493_154_54" id="target_note_LCL493_154_54"><sup>54</sup></a> insidiis collocaverat curavit.
postremo quadringentos equites subornavit qui simulata
transitione petierunt consulem; a quo iussi more transfugarum
depositis armis in ultimam pugnae partem secedere,
destrictis gladiis, quos inter tunicas et loricas abdiderant,







</p></section><notes><section class="footnotes"><ul><li class="note" id="note_LCL493_154_51"><a class="footnoteCrossrefLink" href="#target_note_LCL493_154_51" title="Click to highlight in text"><sup class="lineRef">51</sup>at A <span class="italic">corr.</span>: age AL</a></li><script type="text/javascript">document.getElementById('note_LCL493_154_51').style.display = "none";</script><li class="note" id="note_LCL493_154_52"><a class="footnoteCrossrefLink" href="#target_note_LCL493_154_52" title="Click to highlight in text"><sup class="lineRef">52</sup>Sicilia <span class="italic">Halm</span>: illa* AL</a></li><script type="text/javascript">document.getElementById('note_LCL493_154_52').style.display = "none";</script><li class="note" id="note_LCL493_154_53"><a class="footnoteCrossrefLink" href="#target_note_LCL493_154_53" title="Click to highlight in text"><sup class="lineRef">53</sup><span class="italic">add</span>. G</a></li><script type="text/javascript">document.getElementById('note_LCL493_154_53').style.display = "none";</script><li class="note" id="note_LCL493_154_54"><a class="footnoteCrossrefLink" href="#target_note_LCL493_154_54" title="Click to highlight in text"><sup class="lineRef">54</sup><span class="italic">add</span>. A <span class="italic">corr.</span>, G</a></li><script type="text/javascript">document.getElementById('note_LCL493_154_54').style.display = "none";</script></ul></section></notes></section>