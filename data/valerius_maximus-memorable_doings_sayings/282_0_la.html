<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


Manilium, libertate Pompeium, et eorum alterum lege
peregit, alterum professione, qua solum poterat.</p>
<span class="br"></span><span class="lineNumber">5</span><span class="br"></span><p>Quid ergo? libertas sine Catone? non magis quam Cato
sine libertate: nam cum in senatorem nocentem et infamem
reum iudex sedisset, tabellaeque Cn. Pompeii laudationem
eius continentes prolatae essent, procul dubio
efficaces futurae pro noxio, summovit eas e quaestione legem
recitando, qua cautum erat ne senatoribus tali auxilio
uti liceret. huic facto persona admirationem adimit: nam
quae in alio audacia videretur, in Catone fiducia cognoscitur.</p>
<span class="br"></span><span class="lineNumber">6</span><span class="br"></span><p>Cn. Lentulus Marcellinus consul, cum in contione de
Magni Pompeii nimia potentia quereretur, adsensusque ei
clara voce universus populus esset, ‘acclamate’ inquit,
‘acclamate, Quirites, dum licet: iam enim vobis impune
facere non licebit.’ pulsata tunc est eximii civis potentia
hinc invidiosa querella, hinc lamentatione miserabili.</p>
<span class="br"></span><span class="lineNumber">7</span><span class="br"></span><p>Cui candida fascia crus alligatum habenti Favonius
‘non refert’ inquit ‘qua in parte sit corporis diadema’,
exigui panni cavillatione regias ei vires exprobrans. at is
neutra&lt;m&gt; in parte&lt;m&gt;<a class="footnoteLink" href="#note_LCL493_20_18" id="target_note_LCL493_20_18"><sup>18</sup></a> mutato vultu utrumque cavit, ne
aut hilari fronte libenter agnoscere potentiam aut &lt;tristi
iram&gt;<a class="footnoteLink" href="#note_LCL493_20_19" id="target_note_LCL493_20_19"><sup>19</sup></a> profiteri videretur, eaque patientia inferioris




</p></section><notes><section class="footnotes"><ul><li class="note" id="note_LCL493_20_18"><a class="footnoteCrossrefLink" href="#target_note_LCL493_20_18" title="Click to highlight in text"><sup class="lineRef">18</sup>neutram in partem <span class="italic">Per.</span>: -ra in parte AL</a></li><script type="text/javascript">document.getElementById('note_LCL493_20_18').style.display = "none";</script><li class="note" id="note_LCL493_20_19"><a class="footnoteCrossrefLink" href="#target_note_LCL493_20_19" title="Click to highlight in text"><sup class="lineRef">19</sup>tristi iram <span class="italic">add</span>. A <span class="italic">corr.</span>; Br</a></li><script type="text/javascript">document.getElementById('note_LCL493_20_19').style.display = "none";</script></ul></section></notes></section>