<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<span class="br"></span><span class="lineNumber">3</span><span class="br"></span><p>Divus quoque Iulius, quam caelestis numinis tam etiam
humani ingenii perfectissimum columen, vim facundiae
proprie expressit dicendo in accusatione Cn. Dolabellae,
quem reum egit, extorqueri sibi causam optimam L.<a class="footnoteLink" href="#note_LCL493_246_67" id="target_note_LCL493_246_67"><sup>67</sup></a>
Cottae patrocinio, si quidem maxima tunc &lt;eloquentia de
vi&gt;<a class="footnoteLink" href="#note_LCL493_246_68" id="target_note_LCL493_246_68"><sup>68</sup></a> eloquentiae questa est. cuius facta mentione, quoniam
domesticum nullum maius adiecerim exemplum,
peregrinandum est.</p>
<p><span class="marginNote left">ext. 1</span>Pisistratus dicendo tantum valuisse traditus est ut ei
Athenienses regium imperium oratione capti permitterent,
cum praesertim e contraria parte amantissimus
patriae Solo niteretur. sed alterius salubriores erant contiones,<a class="footnoteLink" href="#note_LCL493_246_69" id="target_note_LCL493_246_69"><sup>69</sup></a>
alterius disertiores. quo evenit ut alioqui prudentissima
civitas libertati servitutem praeferret.</p>
<p><span class="marginNote left">ext. 2</span>Pericles autem, felicissimis naturae incrementis sub
Anaxagora praeceptore summo studio perpolitis instructus,
liberis Athenarum cervicibus iugum servitutis imposuit:
egit enim illam urbem et versavit arbitrio suo,
cumque adversus voluntatem populi loqueretur, iucunda
nihilo minus et popularis eius vox erat. itaque veteris
comoediae maledica lingua, quamvis potentiam viri perstringere
cupiebat, tamen in labris omni<a class="footnoteLink" href="#note_LCL493_246_70" id="target_note_LCL493_246_70"><sup>70</sup></a> melle dulciorem
leporem fatebatur habitare, inque animis eorum qui illum
audierant quasi aculeos quosdam relinqui praedicabat.
fertur quidam, cum admodum senex primae contioni Periclis
adulescentuli interesset, idemque iuvenis Pisistratum




</p></section><notes><section class="footnotes"><ul><li class="note" id="note_LCL493_246_67"><a class="footnoteCrossrefLink" href="#target_note_LCL493_246_67" title="Click to highlight in text"><sup class="lineRef">67</sup>L. AL: C. <span class="italic">Pighius</span></a></li><script type="text/javascript">document.getElementById('note_LCL493_246_67').style.display = "none";</script><li class="note" id="note_LCL493_246_68"><a class="footnoteCrossrefLink" href="#target_note_LCL493_246_68" title="Click to highlight in text"><sup class="lineRef">68</sup><span class="italic">add.* Kempf</span></a></li><script type="text/javascript">document.getElementById('note_LCL493_246_68').style.display = "none";</script><li class="note" id="note_LCL493_246_69"><a class="footnoteCrossrefLink" href="#target_note_LCL493_246_69" title="Click to highlight in text"><sup class="lineRef">69</sup>contiones A <span class="italic">corr.</span>, L <span class="italic">corr</span>.: content- AL</a></li><script type="text/javascript">document.getElementById('note_LCL493_246_69').style.display = "none";</script><li class="note" id="note_LCL493_246_70"><a class="footnoteCrossrefLink" href="#target_note_LCL493_246_70" title="Click to highlight in text"><sup class="lineRef">70</sup>omni <span class="italic">SB</span><sup>1</sup>: hominis AL</a></li><script type="text/javascript">document.getElementById('note_LCL493_246_70').style.display = "none";</script></ul></section></notes></section>