<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


senatus et attentae maiorum disciplinae indicium est: data
sunt enim legatis quae in aerarium reposuerant non solum
patrum conscriptorum decreto sed etiam populi permissu;
eaque leg&lt;e d&gt;ata<a class="footnoteLink" href="#note_LCL492_376_42" id="target_note_LCL492_376_42"><sup>42</sup></a> quaestores prompta unicuique distribuerunt.
ita in iisdem Ptolomaei liberalitas, legatorum
abstinentia, senatus ac populi aequitas debitam probabilis
facti portionem obtinuit.</p>
<span class="br"></span><span class="lineNumber">10</span><span class="br"></span><p>Fabiorum et Ogulnii continentiae Calpurnium Pisonem
in consimili genere laudis aemulum fuisse res ipsa documento
est. consul, gravi fugitivorum bello a se liberata
Sicilia, eos quorum praecipua opera usus fuerat imperatorio
more donis prosequebatur. inter quos filium suum, aliquot
locis proeliatum fortissime, titulo trium librarum
aureae coronae decoravit, praefatus non oportere a magistratu
e publica pecunia erogari quod in ipsius domum rediturum
esset, tantumque ponderis &lt;auri&gt;<a class="footnoteLink" href="#note_LCL492_376_43" id="target_note_LCL492_376_43"><sup>43</sup></a>se testamento
adulescenti legaturum promisit, ut honorem publice a
duce, pretium privatim a patre reciperet.</p>
<span class="br"></span><span class="lineNumber">11</span><span class="br"></span><p>Age, si quis hoc saeculo vir illuster pellibus haedinis
pro stragulis utatur, tribusque servis comitatus Hispaniam
regat, et quingentorum assium sumptu transmarinam
provinciam petat, eodem cibo eodemque vino quo nautae
uti contentus sit, nonne miserabilis existimetur? atqui ista
patientissime superior Cato toleravit, quia illum grata


</p></section><notes><section class="footnotes"><ul><li class="note" id="note_LCL492_376_42"><a class="footnoteCrossrefLink" href="#target_note_LCL492_376_42" title="Click to highlight in text"><sup class="lineRef">42</sup><span class="italic">sic Foertsch</span>: eaque (<span class="italic">A corr.</span>) legata A: (permissu)rum at
quem legata L: atque legata* G: qua lege lata <span class="italic">coni. Briscoe</span></a></li><script type="text/javascript">document.getElementById('note_LCL492_376_42').style.display = "none";</script><li class="note" id="note_LCL492_376_43"><a class="footnoteCrossrefLink" href="#target_note_LCL492_376_43" title="Click to highlight in text"><sup class="lineRef">43</sup><span class="italic">add. SB</span><sup>3</sup></a></li><script type="text/javascript">document.getElementById('note_LCL492_376_43').style.display = "none";</script></ul></section></notes></section>