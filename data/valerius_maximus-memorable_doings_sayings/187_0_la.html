<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


sibi vellet indicaret, quemadmodum erat in crepidine
collocatus, sordidae appellationis sed robustae vir constantiae<a class="footnoteLink" href="#note_LCL492_384_46" id="target_note_LCL492_384_46"><sup>46</sup></a>
‘mox’ inquit ‘de ceteris, interim velim a sole mihi
non obstes.’ quibus verbis illa nimirum inhaesit sententia:
Alexander Diogenen gradu suo divitiis pellere temptat,
celerius &lt;pulsurus&gt;<a class="footnoteLink" href="#note_LCL492_384_47" id="target_note_LCL492_384_47"><sup>47</sup></a> Dareum armis.</p>
<p><span class="marginNote left">ext. 4b</span>Idem Syracusis, cum holera ei lavanti Aristippus dixisset
‘si Dionysium adulari velles, ista non esses’, ‘immo’
inquit, ‘si tu ista esse velles, non adularere Dionysium.’</p>
<h3><span class="ac">4. De Paupertate</span></h3>
<p><span class="marginNote left">praef.</span>Maxima ornamenta esse matronis liberos apud Pomponium
Rufum collectorum libro &lt;. . .&gt;<a class="footnoteLink" href="#note_LCL492_384_48" id="target_note_LCL492_384_48"><sup>48</sup></a> sic invenimus: Cornelia
Gracchorum mater, cum Campana matrona apud
illam hospita ornamenta sua, pulcherrima illius saeculi, ostenderet,
traxit eam sermone dum e schola redirent liberi,
et ‘haec’ inquit ‘ornamenta sunt mea.’ omnia nimirum habet
qui nihil concupiscit, eo quidem certius quam &lt;qui&gt;<a class="footnoteLink" href="#note_LCL492_384_49" id="target_note_LCL492_384_49"><sup>49</sup></a>
cuncta possidet, quia dominium rerum collabi solet, bonae
mentis usurpatio nullum tristioris Fortunae recipit incursum.
itaque quorsum attinet aut divitias in prima felicitatis
parte aut paupertatem in ultimo miseriarum statu ponere,
cum et illarum frons hilaris multis intus amaritudinibus sit
referta et huius horridior aspectus solidis et certis bonis







</p></section><notes><section class="footnotes"><ul><li class="note" id="note_LCL492_384_46"><a class="footnoteCrossrefLink" href="#target_note_LCL492_384_46" title="Click to highlight in text"><sup class="lineRef">46</sup>constantiae <span class="italic">SB</span><sup>1</sup>: praest- A, L (-ium)</a></li><script type="text/javascript">document.getElementById('note_LCL492_384_46').style.display = "none";</script><li class="note" id="note_LCL492_384_47"><a class="footnoteCrossrefLink" href="#target_note_LCL492_384_47" title="Click to highlight in text"><sup class="lineRef">47</sup><span class="italic">add. SB</span><sup>1</sup></a></li><script type="text/javascript">document.getElementById('note_LCL492_384_47').style.display = "none";</script><li class="note" id="note_LCL492_384_48"><a class="footnoteCrossrefLink" href="#target_note_LCL492_384_48" title="Click to highlight in text"><sup class="lineRef">48</sup>librorum A <span class="italic">corr.</span>, LG: <span class="italic">numerum post</span> libro <span class="italic">fuisse putavit
Kempf</span></a></li><script type="text/javascript">document.getElementById('note_LCL492_384_48').style.display = "none";</script><li class="note" id="note_LCL492_384_49"><a class="footnoteCrossrefLink" href="#target_note_LCL492_384_49" title="Click to highlight in text"><sup class="lineRef">49</sup><span class="italic">add.</span> A <span class="italic">corr.</span>; Br</a></li><script type="text/javascript">document.getElementById('note_LCL492_384_49').style.display = "none";</script></ul></section></notes></section>