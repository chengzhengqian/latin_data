<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

se in aciem deferri iussit. ubi dum supra vires corporis pro
adipiscenda victoria excubat, castra eius a Bruto capta
sunt. quid ergo aliud putamus quam divino numine effectum
ne destinatum iam immortalitati caput indignam caelesti
spiritu Fortunae violentiam sentiret?</p>
<span class="br"></span><span class="lineNumber">2</span><span class="br"></span><p>Augustum vero praeter naturalem animi in omnibus
rebus subtiliter perspiciendis vigorem etiam recens et
domesticum exemplum ut Artorii somnio obtemperaret
admonuit: audiverat enim divi Iulii patris sui uxorem Calpurniam,
nocte quam is ultimam in terris egit, in quiete
vidisse multis eum confectum vulneribus in suo sinu
iacentem, somniique atrocitate vehementer exterritam
rogare non destitisse ut proximo die curia se abstineret; at
illum, ne muliebri somnio motus id fecisse existimaretur,
senatum, in quo ei parricidarum manus allatae sunt, haberi
contendisse. non est &lt;opus&gt;<a class="footnoteLink" href="#note_LCL492_82_83" id="target_note_LCL492_82_83"><sup>83</sup></a> inter patrem et filium ullius
rei comparationem fieri, praesertim divinitatis fastigio
iunctos, sed iam alter operibus suis aditum sibi ad caelum
instruxerat, alteri longus adhuc terrestrium virtutum orbis
restabat. quapropter ab hoc tantummodo impendentem
mutationem status cognosci, ab illo etiam differri di immortales
voluerunt, ut aliud caelo decus daretur, aliud
promitteretur.</p>
<span class="br"></span><span class="lineNumber">3</span><span class="br"></span><p>Illud etiam somnium et magnae admirationis et clari
exitus, quod eadem nocte duo consules P. Decius Mus et T.
Manlius Torquatus Latino bello gravi ac periculoso<a class="footnoteLink" href="#note_LCL492_82_84" id="target_note_LCL492_82_84"><sup>84</sup></a> non




</p></section><notes><section class="footnotes"><ul><li class="note" id="note_LCL492_82_83"><a class="footnoteCrossrefLink" href="#target_note_LCL492_82_83" title="Click to highlight in text"><sup class="lineRef">83</sup><span class="italic">add. Madvig</span> (est <span class="italic">intra cruces Briscoe)</span></a></li><script type="text/javascript">document.getElementById('note_LCL492_82_83').style.display = "none";</script><li class="note" id="note_LCL492_82_84"><a class="footnoteCrossrefLink" href="#target_note_LCL492_82_84" title="Click to highlight in text"><sup class="lineRef">84</sup>ac peric- gravi AL, <span class="italic">corr. Kempf</span></a></li><script type="text/javascript">document.getElementById('note_LCL492_82_84').style.display = "none";</script></ul></section></notes></section>