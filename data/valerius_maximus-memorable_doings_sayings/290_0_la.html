<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


quod ut illi nuntiatum est, ad consulis tribunal cucurrit
collegiumque tribunorum appellavit. tunc M’. Curius,
praefatus non opus esse eo cive rei publicae qui parere
nesciret, et bona eius et ipsum vendidit.</p>
<span class="br"></span><span class="lineNumber">5</span><span class="br"></span><p>Aeque tenax propositi L. Domitius: nam cum Siciliam
praetor regeret et<a class="footnoteLink" href="#note_LCL493_36_41" id="target_note_LCL493_36_41"><sup>41</sup></a> ad eum eximiae magnitudinis aper
allatus esset, adduci ad se pastorem cuius manu occisus
erat iussit, interrogatumque qui eam bestiam confecisset,
postquam comperit usum venabulo, cruci fixit, quia ipse
ad exturbanda latrocinia, quibus provincia vastabatur, ne
quis telum haberet edixerat. hoc aliquis in fine severitatis
et saevitiae ponendum dixerit—disputatione enim utroque
flecti potest: ceterum ratio publici imperii praetorem
nimis asperum existimari non patitur.</p>
<span class="br"></span><span class="lineNumber">6</span><span class="br"></span><p>Sic se in viris puniendis Severitas exercuit, sed ne in
feminis quidem supplicio adficiendis segniorem egit.
Horatius prius<a class="footnoteLink" href="#note_LCL493_36_42" id="target_note_LCL493_36_42"><sup>42</sup></a> proelio trium Curiatiorum, &lt;tum&gt;<a class="footnoteLink" href="#note_LCL493_36_43" id="target_note_LCL493_36_43"><sup>43</sup></a> condicione
pugnae omnium Albanorum victor, cum ex illa
clarissima acie domum repetens sororem suam virginem
Curiatii sponsi mortem profusius quam illa aetas debebat
flentem vidisset, gladio, quo patriae rem bene gesserat, interemit,
parum pudicas ratus lacrimas, quae praepropero
amori dabantur. quem hoc nomine reum apud populum
actum pater defendit. ita paulo propensior animus puellae





</p></section><notes><section class="footnotes"><ul><li class="note" id="note_LCL493_36_41"><a class="footnoteCrossrefLink" href="#target_note_LCL493_36_41" title="Click to highlight in text"><sup class="lineRef">41</sup>et A <span class="italic">corr.</span>: tum AL: cumque G</a></li><script type="text/javascript">document.getElementById('note_LCL493_36_41').style.display = "none";</script><li class="note" id="note_LCL493_36_42"><a class="footnoteCrossrefLink" href="#target_note_LCL493_36_42" title="Click to highlight in text"><sup class="lineRef">42</sup>prius*: <span class="italic">secl. Kempf</span></a></li><script type="text/javascript">document.getElementById('note_LCL493_36_42').style.display = "none";</script><li class="note" id="note_LCL493_36_43"><a class="footnoteCrossrefLink" href="#target_note_LCL493_36_43" title="Click to highlight in text"><sup class="lineRef">43</sup>tum <span class="italic">add. SB</span>: ceterum A <span class="italic">corr.</span></a></li><script type="text/javascript">document.getElementById('note_LCL493_36_43').style.display = "none";</script></ul></section></notes></section>