<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


suo amplo funere extulit, nec dubitavit hostis
exsequias ipse celebrare, eam demum victoriam et apud
deos et apud homines minimum invidiae habituram credens
qu&lt;ae qu&gt;am<a class="footnoteLink" href="#note_LCL492_444_7" id="target_note_LCL492_444_7"><sup>7</sup></a> plurimum humanitatis habuisset.</p>
<span class="br"></span><span class="lineNumber">3</span><span class="br"></span><p>Quid de Quinctio Crispino loquar, cuius mansuetudinem
potentissimi adfectus, ira atque gloria, quatere non
potuerunt? Badium Campanum et hospitio benignissime
domi suae exceperat et adversa valitudine correptum attentissima
cura recreaverat. a quo post illam nefariam
Campanorum defectionem in acie ad pugnam provocatus,
cum et viribus corporis et animi virtute aliquanto esset superior,
monere ingratum quam vincere maluit: nam ‘quid
agis’ inquit, ‘demens, aut quo te prava cupiditas transversum
rapit? parum habes publica impietate furere, nisi
etiam privata lapsus fueris? unus videlicet tibi Romanorum Quinctius
placet in quo scelesta<a class="footnoteLink" href="#note_LCL492_444_8" id="target_note_LCL492_444_8"><sup>8</sup></a> exerceas arma, cuius
penatibus et honoris vicissitudinem et salutem tuam debes!
at me foedus amicitiae dique hospitales, sancta nostro
sanguini, vestris pectoribus vilia pignora, hostili certamine
congredi tecum vetant. quin etiam, si in concursu exercituum
fortuito umbonis mei impulsu prostratum agnovissem,
applicatum iam cervicibus tuis mucronem revocassem.
tuum ergo crimen sit hospitem occidere voluisse,
meum non eris hospes occisus. proinde aliam qua occidas
dexteram quaere, quoniam mea te servare didicit.’ dedit
utrique caeleste numen debitum exitum, si quidem in eo



</p></section><notes><section class="footnotes"><ul><li class="note" id="note_LCL492_444_7"><a class="footnoteCrossrefLink" href="#target_note_LCL492_444_7" title="Click to highlight in text"><sup class="lineRef">7</sup><span class="italic">add. Torr.</span></a></li><script type="text/javascript">document.getElementById('note_LCL492_444_7').style.display = "none";</script><li class="note" id="note_LCL492_444_8"><a class="footnoteCrossrefLink" href="#target_note_LCL492_444_8" title="Click to highlight in text"><sup class="lineRef">8</sup>scelesta Ϛ: -te A <span class="italic">corr.</span>, LG</a></li><script type="text/javascript">document.getElementById('note_LCL492_444_8').style.display = "none";</script></ul></section></notes></section>