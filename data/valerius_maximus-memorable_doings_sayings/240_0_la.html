<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

invenit, iussus extra fines proici, intra quos optimus civis
vixerat.</p>
<p>Quid abest igitur quin publica dementia sit existimanda
summo consensu maximas virtutes quasi gravissima delicta
punire, beneficiaque iniuriis rependere? quod cum
ubique tum praecipue Athenis intolerabile videri debet, in
qua urbe adversus ingratos actio constituta est, et recte,
quia dandi et accipiendi beneficii commercium, sine quo
vix vita hominum exstaret,<a class="footnoteLink" href="#note_LCL492_490_51" id="target_note_LCL492_490_51"><sup>51</sup></a> tollit quisquis bene merito
parem referre gratiam neglegit. quantam ergo reprehensionem
merentur qui, cum aequissima iura sed iniquissima
ingenia haberent, moribus suis quam legibus uti maluerunt?
quod si qua providentia deorum effici posset ut
excellentissimi viri quorum modo casus rettuli legem ingratorum
vindicem recitantes<a class="footnoteLink" href="#note_LCL492_490_52" id="target_note_LCL492_490_52"><sup>52</sup></a> patriam suam in ius ad
aliam civitatem pertraherent, nonne ingeniosum et garrulum
populum mutum atque elinguem hac postulatione
reddidissent? â€˜discordes foci tui pagisque dividua tuguria
Graeciae facta sunt columen: lucet Marathon Persicis tropaeis:
Salamina et Artemisium Xerxis naufragia numerantur:
praevalidis manibus exhausta moenia pulchrioribus
operibus consurgunt. harum rerum auctores ubi vixerunt?
ubi iacent? responde! nempe Thesea parvulo in scopulo
sepeliri, et Miltiadem in carcere mori, et Cimona paternas
induere catenas, et Themistoclea victorem victi hostis
genua complecti, Solonemque cum Aristide et Phocione





</p></section><notes><section class="footnotes"><ul><li class="note" id="note_LCL492_490_51"><a class="footnoteCrossrefLink" href="#target_note_LCL492_490_51" title="Click to highlight in text"><sup class="lineRef">51</sup>extaret A <span class="italic">corr</span>.: experet L: extat G; Br</a></li><script type="text/javascript">document.getElementById('note_LCL492_490_51').style.display = "none";</script><li class="note" id="note_LCL492_490_52"><a class="footnoteCrossrefLink" href="#target_note_LCL492_490_52" title="Click to highlight in text"><sup class="lineRef">52</sup>recitantes <span class="italic">Watt</span><sup>1</sup>: retinentes AL</a></li><script type="text/javascript">document.getElementById('note_LCL492_490_52').style.display = "none";</script></ul></section></notes></section>