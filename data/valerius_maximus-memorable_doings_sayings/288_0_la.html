<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

quantum ergo odii adversus hostes libertatis insitum animis
antiqui haberent parietum ac tectorum in quibus
versati fuerant ruinis testabantur. ideoque et M. Flacci et
L. Saturnini seditiosissimorum civium corporibus trucidatis
penates ab imis fundamentis eruti sunt. ceterum Flacciana
area, cum diu<a class="footnoteLink" href="#note_LCL493_32_32" id="target_note_LCL493_32_32"><sup>32</sup></a> poenae nomine<a class="footnoteLink" href="#note_LCL493_32_33" id="target_note_LCL493_32_33"><sup>33</sup></a> vacua mansisset, a
Q. Catulo Cimbricis spoliis adornata est.</p>
<span class="br"></span><span class="lineNumber">1d</span><span class="br"></span><p>Viguit in nostra civitate Ti. et C. Gracchorum summa
nobilitas ac spes amplissima. sed quia statum civitatis
conati erant convellere, insepulta cadavera iacuerunt
supremusque humanae condicionis honos filiis Gracchi et
nepotibus Africani defuit. quin etiam familiares eorum, ne
quis rei publicae inimicis amicus esse vellet, de Rupe<a class="footnoteLink" href="#note_LCL493_32_34" id="target_note_LCL493_32_34"><sup>34</sup></a>
praecipitati sunt.</p>
<span class="br"></span><span class="lineNumber">2</span><span class="br"></span><p>Idem sibi licere [tam]<a class="footnoteLink" href="#note_LCL493_32_35" id="target_note_LCL493_32_35"><sup>35</sup></a> P. Mucius tribunus plebis
quod<a class="footnoteLink" href="#note_LCL493_32_36" id="target_note_LCL493_32_36"><sup>36</sup></a> senatui et populo Romano credidit, qui omnes
collegas suos, &lt;qui&gt;<a class="footnoteLink" href="#note_LCL493_32_37" id="target_note_LCL493_32_37"><sup>37</sup></a> duce Sp. Cassio id egerant ut magistratibus
non subrogatis communis libertas in dubium
vocaretur, vivos cremavit. nihil profecto hac severitate
fidentius: unus enim tribunus eam poenam novem collegis
inferre ausus est quam novem tribuni ab uno collega
exigere perhorruissent.</p>
<span class="br"></span><span class="lineNumber">3a</span><span class="br"></span><p>Libertatis adhuc custos et vindex Severitas, sed pro
dignitate etiam ac pro disciplina aeque gravis: M. enim
Claudium senatus Corsis, quia turpem cum iis pacem fecerat,






</p></section><notes><section class="footnotes"><ul><li class="note" id="note_LCL493_32_32"><a class="footnoteCrossrefLink" href="#target_note_LCL493_32_32" title="Click to highlight in text"><sup class="lineRef">32</sup>diu A <span class="italic">corr.</span>, L: diis P</a></li><script type="text/javascript">document.getElementById('note_LCL493_32_32').style.display = "none";</script><li class="note" id="note_LCL493_32_33"><a class="footnoteCrossrefLink" href="#target_note_LCL493_32_33" title="Click to highlight in text"><sup class="lineRef">33</sup>poenae nomine <span class="italic">Kempf</span>: p(a)ene LG: penatibus A <span class="italic">corr</span>., P; Br</a></li><script type="text/javascript">document.getElementById('note_LCL493_32_33').style.display = "none";</script><li class="note" id="note_LCL493_32_34"><a class="footnoteCrossrefLink" href="#target_note_LCL493_32_34" title="Click to highlight in text"><sup class="lineRef">34</sup>rupe A <span class="italic">corr</span>.: robore AL</a></li><script type="text/javascript">document.getElementById('note_LCL493_32_34').style.display = "none";</script><li class="note" id="note_LCL493_32_35"><a class="footnoteCrossrefLink" href="#target_note_LCL493_32_35" title="Click to highlight in text"><sup class="lineRef">35</sup><span class="italic">del. Kempf</span></a></li><script type="text/javascript">document.getElementById('note_LCL493_32_35').style.display = "none";</script><li class="note" id="note_LCL493_32_36"><a class="footnoteCrossrefLink" href="#target_note_LCL493_32_36" title="Click to highlight in text"><sup class="lineRef">36</sup>quod <span class="italic">Kempf</span>: quam AL idem . . . Romano <span class="italic">intra cruces Briscoe</span></a></li><script type="text/javascript">document.getElementById('note_LCL493_32_36').style.display = "none";</script><li class="note" id="note_LCL493_32_37"><a class="footnoteCrossrefLink" href="#target_note_LCL493_32_37" title="Click to highlight in text"><sup class="lineRef">37</sup><span class="italic">add</span>. P</a></li><script type="text/javascript">document.getElementById('note_LCL493_32_37').style.display = "none";</script></ul></section></notes></section>