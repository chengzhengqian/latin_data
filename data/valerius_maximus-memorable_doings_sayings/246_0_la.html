<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">
renovant, in illis mutis membrorum liniamentis
viva ac spirantia corpora intueri credentes. quod necesse
est animo quoque evenire, aliquanto efficaciore pictura litterarum
&lt;monumentis&gt;<a class="footnoteLink" href="#note_LCL492_502_59" id="target_note_LCL492_502_59"><sup>59</sup></a> vetera pro recentibus admonito<a class="footnoteLink" href="#note_LCL492_502_60" id="target_note_LCL492_502_60"><sup>60</sup></a>
recordari.</p>
<p><span class="marginNote left">ext. 2</span>Ne te quidem, Cimo, silentio involvam, qui patri tuo
sepulturam voluntariis vinculis emere non dubitasti: nam
etsi maximo tibi postea et civi et duci evadere contigit,
plus tamen aliquanto laudis in carcere quam in curia adsecutus
es: ceterae enim virtutes admirationis tantummodo
multum, pietas vero etiam amoris plurimum meretur.</p>
<p><span class="marginNote left">ext. 3</span>Vos quoque, fratres, memoria complectar, quorum animus
origine fuit nobilior, si quidem admodum humiles in
Hispania nati pro parentium alimentis spiritum erogando
specioso exitu vitae inclaruistis: duodecim enim milia
nummum, quae post mortem vestram iis darentur, a
Paciaecis pacti, ut eorum patris interfectorem Etpastum,
gentis suae tyrannum, occideretis, nec ausi solum insigne
facinus estis, sed etiam strenuo ac forti exitu clausistis: iisdem
enim manibus Paciaecis ultionem, Etpasto poenam,
genitoribus nutrimenta, vobis gloriosa fata peperistis.
itaque tumulis etiam nunc vivitis, quia parentium senectutem
tueri quam vestram exspectare satius esse duxistis.</p>
<p><span class="marginNote left">ext. 4</span>Notiora sunt fratrum paria Cleobis et Biton, Amphinomus
et Anapius,<a class="footnoteLink" href="#note_LCL492_502_61" id="target_note_LCL492_502_61"><sup>61</sup></a> illi quod ad sacra Iunonis peragenda








</p></section><notes><section class="footnotes"><ul><li class="note" id="note_LCL492_502_59"><a class="footnoteCrossrefLink" href="#target_note_LCL492_502_59" title="Click to highlight in text"><sup class="lineRef">59</sup><span class="italic">add. SB</span></a></li><script type="text/javascript">document.getElementById('note_LCL492_502_59').style.display = "none";</script><li class="note" id="note_LCL492_502_60"><a class="footnoteCrossrefLink" href="#target_note_LCL492_502_60" title="Click to highlight in text"><sup class="lineRef">60</sup>admonito <span class="italic">Lipsius</span>: -tos AL</a></li><script type="text/javascript">document.getElementById('note_LCL492_502_60').style.display = "none";</script><li class="note" id="note_LCL492_502_61"><a class="footnoteCrossrefLink" href="#target_note_LCL492_502_61" title="Click to highlight in text"><sup class="lineRef">61</sup>Anapius P: Anaphas AL: -pias <span class="italic">Kempf</span></a></li><script type="text/javascript">document.getElementById('note_LCL492_502_61').style.display = "none";</script></ul></section></notes></section>