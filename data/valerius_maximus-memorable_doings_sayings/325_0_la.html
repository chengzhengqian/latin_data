<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


voracibus impensis onerosum, et usus necessarii horreolum
nulli nimis appetendum quam thesauros omnium insidiis
et cupiditatibus expositos. ita Gyges, dum adstipulatorem
vanae opinionis deum habere concupiscit, ubinam
solida et sincera esset felicitas didicit.</p>
<h3><span class="ac">2. Sapienter Dicta Aut Facta</span></h3>
<p><span class="marginNote left">praef.</span>Nunc id genus felicitatis explicabo quod totum in habitu
animi, nec votis petitum<a class="footnoteLink" href="#note_LCL493_106_5" id="target_note_LCL493_106_5"><sup>5</sup></a> sed in pectoribus sapientia
praeditis natum, dictis factisque prudentibus enitescit.</p>
<span class="br"></span><span class="lineNumber">1</span><span class="br"></span><p>Ap. Claudium crebro solitum dicere accepimus negotium
populo Romano melius quam otium committi, non
quod ignoraret quam iucundus tranquillitatis status esset,
sed quod animadverteret praepotentia imperia agitatione
rerum ad virtutem capessendam excitari, nimia quiete in
desidiam resolvi. et sane negotium nomine horridum civitatis
nostrae mores in suo statu continuit, blandae appellationis
quies plurimis vitiis respersit.</p>
<span class="br"></span><span class="lineNumber">2</span><span class="br"></span><p>Scipio vero Africanus turpe esse aiebat in re militari
dicere ‘non putaram,’ videlicet quia explorato et excusso
consilio quae ferro aguntur administrari oportere arbitrabatur.
summa ratione: inemendabilis est enim error qui
violentiae Martis committitur. idem negabat aliter cum
hoste confligi<a class="footnoteLink" href="#note_LCL493_106_6" id="target_note_LCL493_106_6"><sup>6</sup></a> debere quam aut si occasio obvenisset aut
necessitas incidisset. aeque prudenter: nam et prospere





</p></section><notes><section class="footnotes"><ul><li class="note" id="note_LCL493_106_5"><a class="footnoteCrossrefLink" href="#target_note_LCL493_106_5" title="Click to highlight in text"><sup class="lineRef">5</sup>petitum <span class="italic">Kempf</span>: -tur AL</a></li><script type="text/javascript">document.getElementById('note_LCL493_106_5').style.display = "none";</script><li class="note" id="note_LCL493_106_6"><a class="footnoteCrossrefLink" href="#target_note_LCL493_106_6" title="Click to highlight in text"><sup class="lineRef">6</sup>confligi Ϛ: -gere AL</a></li><script type="text/javascript">document.getElementById('note_LCL493_106_6').style.display = "none";</script></ul></section></notes></section>