<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<span class="br"></span><span class="lineNumber">12</span><span class="br"></span><p>Militis hic in adverso casu tam egregius tamque virilis
animus quam &lt;quem&gt;<a class="footnoteLink" href="#note_LCL492_246_18" id="target_note_LCL492_246_18"><sup>18</sup></a> relaturus sum imperatoris: P.
enim Crassus, cum Aristonico bellum in Asia gerens, a
Thracibus, quorum is magnum numerum in praesidio
habebat, inter Elaeam et Myrinam<a class="footnoteLink" href="#note_LCL492_246_19" id="target_note_LCL492_246_19"><sup>19</sup></a> exceptus, ne in dicionem
eius perveniret, dedecus arcessita ratione mortis effugit:
virgam enim, qua ad regendum equum usus fuerat, in
unius barbari oculum derexit. qui vi doloris accensus latus
Crassi sica confodit, dumque se ulciscitur, Romanum
imperatorem maiestatis amissae turpitudine liberavit. ostendit
Fortunae Crassus quam indignum virum tam gravi
contumelia adficere voluisset, quoniam quidem iniectos
ab ea libertati suae miserabiles laqueos prudenter pariter
ac fortiter rupit, donatumque se iam Aristonico dignitati
suae reddidit.</p>
<span class="br"></span><span class="lineNumber">13</span><span class="br"></span><p>Eodem mentis proposito usus est Scipio &lt;Metellus&gt;.<a class="footnoteLink" href="#note_LCL492_246_20" id="target_note_LCL492_246_20"><sup>20</sup></a>
namque infeliciter Cn. Pompeii generi sui defensis in
Africa partibus, classe Hispaniam petens, cum animadvertisset
navem qua vehebatur ab hostibus captam, gladio
praecordia sua transverberavit, ac deinde prostratus in
puppi quaerentibus Caesarianis militibus ubinam esset
imperator respondit ‘imperator se bene habet,’ tantumque
eloqui valuit quantum ad testandam animi fortitudinem
aeternae laudi satis erat.</p>
<span class="br"></span><span class="lineNumber">14</span><span class="br"></span><p>Tui quoque clarissimi excessus, Cato, Utica monumentum
est, in qua ex fortissimis vulneribus tuis plus gloriae







</p></section><notes><section class="footnotes"><ul><li class="note" id="note_LCL492_246_18"><a class="footnoteCrossrefLink" href="#target_note_LCL492_246_18" title="Click to highlight in text"><sup class="lineRef">18</sup><span class="italic">add.</span> Ϛ</a></li><script type="text/javascript">document.getElementById('note_LCL492_246_18').style.display = "none";</script><li class="note" id="note_LCL492_246_19"><a class="footnoteCrossrefLink" href="#target_note_LCL492_246_19" title="Click to highlight in text"><sup class="lineRef">19</sup>Myrinam [<span class="italic">Front.</span>] <span class="italic">Strat. 4.15.16</span>: Smirnam A,
L <span class="italic">corr.</span>: Zmyr- P</a></li><script type="text/javascript">document.getElementById('note_LCL492_246_19').style.display = "none";</script><li class="note" id="note_LCL492_246_20"><a class="footnoteCrossrefLink" href="#target_note_LCL492_246_20" title="Click to highlight in text"><sup class="lineRef">20</sup><span class="italic">add.</span> P</a></li><script type="text/javascript">document.getElementById('note_LCL492_246_20').style.display = "none";</script></ul></section></notes></section>