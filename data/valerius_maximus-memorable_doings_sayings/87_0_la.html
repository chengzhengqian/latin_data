<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


quam vestram virtutem, sicut par est, repraesentem.
tu namque, Postumi, dictator A. Postumium, quem ad
generis penetraliumque sacrorum successionem propagandam
genueras, cuius infantiae blandimenta sinu atque
osculis foveras, quem puerum litteris, quem iuvenem
armis instruxeras, sanctum fortem amantem tui pariter ac
patriae, quia non tuo iussu, sed sua sponte praesidio progressus
hostes fuderat, victorem securi feriri iussisti, et ad
hoc peragendum imperium paternae vocis ministerio
sufficere valuisti: nam oculos tuos certum scio clarissima
in luce tenebris offusos ingens animi opus intueri nequivisse.
tu item, [Postumi]<a class="footnoteLink" href="#note_LCL492_184_51" id="target_note_LCL492_184_51"><sup>51</sup></a> Torquate, Latino bello consul
filium, quod provocatus a Gemino Maecio, duce Tusculanorum,
ad dimicandum te ignaro descenderat, gloriosam
victoriam et speciosa spolia referentem abripi a lictore et
in modum hostiae mactari iussisti, satius esse iudicans patrem
forti filio quam patriam militari disciplina carere.</p>
<span class="br"></span><span class="lineNumber">7</span><span class="br"></span><p>Age, quanto spiritu putamus usum L. Quinctium Cincinnatum
dictatorem eo tempore quo devictis Aequiculis
et sub iugum missis L. Minucium consulatum deponere
coegit, quod castra eius iidem hostes obsederant? indignum
enim maximo imperio credidit quem non sua virtus
sed fossa vallumque tutum praestiterat, cuique verecundiae
non fuerat arma Romana metu trepida clausis
portis contineri. ergo imperiosissimi duodecim fasces, penes
quos senatus et equestris ordinis et universae plebis
summum decus erat, quorumque nutu Latium ac totius



</p></section><notes><section class="footnotes"><ul><li class="note" id="note_LCL492_184_51"><a class="footnoteCrossrefLink" href="#target_note_LCL492_184_51" title="Click to highlight in text"><sup class="lineRef">51</sup>Postumi LG: Manli A <span class="italic">corr.: del. Kempf</span></a></li><script type="text/javascript">document.getElementById('note_LCL492_184_51').style.display = "none";</script></ul></section></notes></section>