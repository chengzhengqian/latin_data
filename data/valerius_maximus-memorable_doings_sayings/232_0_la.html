<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


filiorum numero relinquens, in lectulo laberetur, Mâ€™.
Manilium, qui pro consule Africam obtinebat, litteris
obsecravit ut ad se Scipionem Aemilianum sub eo tunc
militantem mitteret, feliciorem mortem suam futuram
ratus si in complexu dexterae eius supremum spiritum ac
mandata posuisset. ille, adventum Scipionis fatis suis praecurrentibus,
haec uxori liberisque praeceperat, unum in
terris populum Romanum et unam in populo Romano Scipionis
domum nosse, integra omnia Aemiliano reservare;
eum dividendi regni arbitrum haberent: quod is statuisset
perinde ac testamento cautum immutabile ac sanctum
obtinerent. tot tamque variis rebus se Masinissa infatigabili
pietatis serie ad centesimum extendit annum.</p>
<p>His et horum similibus exemplis beneficentia generis
humani nutritur atque augetur: hae sunt eius faces, hi stimuli,
propter quos iuvandi et emerendi cupiditate flagrat.
et sane amplissimae et speciosissimae divitiae sunt feliciter
erogatis beneficiis late posse censeri. quorum quoniam
religiosum cultum instituimus, nunc neglectum suggillandi
gratia, quo sit gratior,<a class="footnoteLink" href="#note_LCL492_474_37" id="target_note_LCL492_474_37"><sup>37</sup></a> referemus.</p>
<h3><span class="ac">3. De Ingratis</span></h3>
<span class="br"></span><span class="lineNumber">1</span><span class="br"></span><p>Urbis nostrae parentem senatus, in amplissimo dignitatis
gradu ab eo collocatus, in curia laceravit, nec duxit
nefas ei vitam adimere qui aeternum Romano imperio
spiritum ingeneraverat. rude nimirum illud et ferox saeculum,




</p></section><notes><section class="footnotes"><ul><li class="note" id="note_LCL492_474_37"><a class="footnoteCrossrefLink" href="#target_note_LCL492_474_37" title="Click to highlight in text"><sup class="lineRef">37</sup>rarior <span class="italic">Watt</span><sup>2</sup></a></li><script type="text/javascript">document.getElementById('note_LCL492_474_37').style.display = "none";</script></ul></section></notes></section>