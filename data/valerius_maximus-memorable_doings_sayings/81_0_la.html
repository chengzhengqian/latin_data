<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

quae nonagesimum annum transgressa cum summa et animi
et corporis sinceritate, lectulo, quantum dinoscere erat,
cotidiana consuetudine cultius strato recubans et innixa
cubito, ‘tibi quidem’ inquit, ‘Sex. Pompei, di magis quos
relinquo quam quos peto gratias referant, quod nec hortator
vitae meae nec mortis spectator esse fastidisti. ceterum
ipsa hilarem Fortunae vultum semper experta, ne aviditate
lucis tristem intueri cogar, reliquias spiritus mei prospero
fine, duas filias et septem<a class="footnoteLink" href="#note_LCL492_172_39" id="target_note_LCL492_172_39"><sup>39</sup></a> nepotum gregem superstitem
relictura, permuto.’ cohortata deinde ad concordiam suos,
distributo iis patrimonio et cultu suo sacrisque domesticis
maiori filiae traditis, poculum in quo venenum temperatum
erat constanti dextera arripuit. tum defusis Mercurio
delibamentis et invocato numine eius, ut se placido itinere
in meliorem sedis infernae deduceret partem, cupido
haustu mortiferam traxit potionem, ac sermone significans
quasnam subinde partes corporis sui rigor occuparet, cum
iam visceribus eum et cordi imminere esset elocuta, filiarum
manus ad supremum opprimendorum oculorum
officium advocavit. nostros autem, tametsi novo spectaculo
obstupefacti erant, suffusos tamen lacrimis dimisit.</p>
<span class="br"></span><span class="lineNumber">9</span><span class="br"></span><p>Sed ut ad Massiliensium civitatem, unde in hoc deverticulum
excessi, revertar, intrare oppidum eorum nulli
cum telo licet, praestoque est qui id custodiae gratia acceptum
exituro reddat, ut hospitia sua, quemadmodum
advenientibus humana sunt, ita ipsis quoque tuta sint.</p>
<span class="br"></span><span class="lineNumber">10</span><span class="br"></span><p>Horum moenia egresso vetus ille mos Gallorum occurrit,

</p></section><notes><section class="footnotes"><ul><li class="note" id="note_LCL492_172_39"><a class="footnoteCrossrefLink" href="#target_note_LCL492_172_39" title="Click to highlight in text"><sup class="lineRef">39</sup>septem (vii) <span class="italic">Pighius:</span> uno* AL</a></li><script type="text/javascript">document.getElementById('note_LCL492_172_39').style.display = "none";</script></ul></section></notes></section>