<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

hoc usque tempus hospitalem humanitatem testatur: inde
enim institutum est sacra caerimonias vocari, quia Caeretani
ea infracto rei publicae statu perinde ac florente
sancte coluerunt. quorum agreste illud et sordidius plaustrum
tempestive capax cuiuslibet fulgentissimi triumphalis
currus vel aequaverit gloriam vel antecesserit.</p>
<span class="br"></span><span class="lineNumber">11</span><span class="br"></span><p>Eadem rei publicae tempestate C. Fabius Dorsuo
memorabile exemplum servatae religionis dedit: namque
Gallis Capitolium obsidentibus, ne statum Fabiae gentis
sacrificium interrumperetur, Gabino ritu cinctus, manibus
umerisque sacra gerens, per medias hostium stationes in
Quirinalem collem pervenit. ubi omnibus sollemni more
peractis in Capitolium propter divinam venerationem victricium
armorum perinde ac victor rediit.</p>
<span class="br"></span><span class="lineNumber">12</span><span class="br"></span><p>Magna conservandae religionis etiam P. Cornelio Baebio
Tamphilo consulibus apud maiores nostros acta cura
est; si quidem in agro L. Petillii scribae sub Ianiculo cultoribus
terram altius versantibus, duabus arcis lapideis repertis,
quarum in altera scriptura indicabat corpus Numae
Pompilii fuisse, in altera libri reconditi erant Latini septem
de iure pontificum<a class="footnoteLink" href="#note_LCL492_24_18" id="target_note_LCL492_24_18"><sup>18</sup></a> totidemque Graeci de disciplina
sapientiae, Latinos magna diligentia adservandos curaverunt,
Graecos, quia aliqua ex parte ad solvendam religionem
pertinere existimabantur, Q. Petillius praetor urbanus
ex auctoritate senatus per victimarios facto igni in




</p></section><notes><section class="footnotes"><ul><li class="note" id="note_LCL492_24_18"><a class="footnoteCrossrefLink" href="#target_note_LCL492_24_18" title="Click to highlight in text"><sup class="lineRef">18</sup>pontificio <span class="italic">coni. Briscoe (sic Livius</span>)</a></li><script type="text/javascript">document.getElementById('note_LCL492_24_18').style.display = "none";</script></ul></section></notes></section>