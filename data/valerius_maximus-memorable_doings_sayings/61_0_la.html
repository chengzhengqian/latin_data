<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

esset—indulgentibus namque maritis et auro abundanti et
multa purpura usae sunt—, quo formam suam concinniorem
efficerent, summa cum diligentia capillos cinere rutilarunt:
nulli enim tunc subsessorum alienorum matrimoniorum
oculi metuebantur, sed pariter et videre sancte et
aspici mutuo pudore custodiebatur.</p>
<span class="br"></span><span class="lineNumber">6</span><span class="br"></span><p>Quotiens vero inter virum et uxorem aliquid iurgii
intercesserat, in sacellum deae Viriplacae, quod est in Palatio,
veniebant, et ibi invicem locuti quae voluerant,
contentione animorum deposita, concordes revertebantur.
dea nomen hoc a placandis viris fertur adsecuta, veneranda
quidem et nescio an praecipuis et exquisitis sacrificiis
colenda utpote cotidianae ac domesticae pacis
custos, in pari iugo caritatis ipsa sui appellatione virorum
maiestati debitum a feminis reddens honorem.</p>
<span class="br"></span><span class="lineNumber">7</span><span class="br"></span><p>Huius modi inter coniuges verecundia: quid? inter ceteras
necessitudines nonne apparet consentanea? nam ut
minimo indicio maximam vim eius significem, aliquamdiu
nec pater cum filio pubere nec socer cum genero lavabatur.
manifestum igitur est tantum religionis sanguini et
adfinitati quantum ipsis dis immortalibus tributum, quia
inter ista tam sancta vincula non minus<a class="footnoteLink" href="#note_LCL492_132_5" id="target_note_LCL492_132_5"><sup>5</sup></a> quam in aliquo sacrato
loco nudare se nefas esse credebatur.</p>
<span class="br"></span><span class="lineNumber">8</span><span class="br"></span><p>Convivium etiam sollemne maiores instituerunt idque
caristia appellaverunt, cui praeter cognatos et adfines
nemo interponebatur, ut si qua inter necessarias personas




</p></section><notes><section class="footnotes"><ul><li class="note" id="note_LCL492_132_5"><a class="footnoteCrossrefLink" href="#target_note_LCL492_132_5" title="Click to highlight in text"><sup class="lineRef">5</sup>minus L <span class="italic">corr.</span>: magis AL</a></li><script type="text/javascript">document.getElementById('note_LCL492_132_5').style.display = "none";</script></ul></section></notes></section>