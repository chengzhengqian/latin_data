<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


illam laevam, cui Neptunus anulum piscatoris manu restituerat,
situ marcidam Samos, amara servitute aliquamdiu
pressa, liberis ac laetis oculis aspexit.</p>
<p><span class="marginNote left">ext. 6</span>Dionysius autem, cum hereditatis nomine a patre Syracusanorum
ac paene totius Siciliae tyrannidem accepisset,
maximarum opum dominus, exercituum dux, rector classium,
equitatuum potens, propter inopiam litteras puerulos
Corinthi docuit, eodemque tempore tanta mutatione
maiores natu ne quis nimis Fortunae crederet, magister
ludi factus ex tyranno, monuit.</p>
<p><span class="marginNote left">ext. 7</span>Sequitur hunc Syphax rex, consimilem Fortunae iniquitatem
expertus, quem amicum hinc Roma per Scipionem,
illinc Carthago per Hasdrubalem ultro petitum ad
penates deos eius venerat. ceterum eo claritatis evectus ut
validissimorum populorum tantum non arbiter victoriae
exsisteret, parvi temporis interiecta mora catenatus a Laelio
legato ad Scipionem imperatorem pertractus est,
cuiusque dexteram regio insidens solio arroganti manu attigerat,
eius genibus supplex procubuit.</p>
<p>Caduca nimi&lt;r&gt;um<a class="footnoteLink" href="#note_LCL493_98_94" id="target_note_LCL493_98_94"><sup>94</sup></a> et fragilia puerilibusque consentanea
crepundiis sunt ista quae vires atque opes humanae
vocantur. adfluunt subito, repente dilabuntur, nullo in
loco, nulla in persona stabilibus nixa radicibus consistunt,
sed incertissimo flatu Fortunae huc atque illuc acta quos
sublime extulerunt improviso recursu destitutos profundo




</p></section><notes><section class="footnotes"><ul><li class="note" id="note_LCL493_98_94"><a class="footnoteCrossrefLink" href="#target_note_LCL493_98_94" title="Click to highlight in text"><sup class="lineRef">94</sup><span class="italic">add</span>. Ïš</a></li><script type="text/javascript">document.getElementById('note_LCL493_98_94').style.display = "none";</script></ul></section></notes></section>