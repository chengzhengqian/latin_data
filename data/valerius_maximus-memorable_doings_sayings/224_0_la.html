<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<p><span class="marginNote left">ext. 4</span> Cuius tam mitis ingenii debitum fructum ultimo fati sui
tempore cepit: nam cum diris auspiciis Argivorum invasisset
urbem, abscisumque eius caput Alcyoneus, Antigoni
regis filius—propugnator enim laborantibus aderat,<a class="footnoteLink" href="#note_LCL492_458_19" id="target_note_LCL492_458_19"><sup>19</sup></a>—ad
patrem<a class="footnoteLink" href="#note_LCL492_458_20" id="target_note_LCL492_458_20"><sup>20</sup></a> laetus velut aliquod felicissimum victoriae opus
attulisset, Antigonus, correpto iuvene quod tanti viri subitae
ruinae immemor humanorum casuum effuso gaudio
insultaret, humo caput sublatum causea, qua velatum caput
suum more Macedonum habebat, texit, corporique
Pyrrhi redditum honoratissime cremandum curavit. quin
etiam filium eius Helenum captivum ad se pertractum et
cultum et animum regium gerere iussit, ossaque ei Pyrrhi
aurea inclusa urna Epirum in patriam ad Alexandrum fratrem
portanda dedit.</p>
<p><span class="marginNote left">ext. 5</span> Campani autem exercitum nostrum, cum consulibus
apud Caudinas furcas sub iugum a Samnitibus missum,
nec inermem tantum sed etiam nudum urbem suam intrantem,
perinde ac victorem et spolia hostium prae se ferentem
venerabiliter exceperunt, protinusque consulibus
insignia honoris, militibus vestem arma equos commeatum
benignissime praestando et inopiam et deformitatem
Romanae cladis mutarunt. quo animo si pro imperio nostro
adversus Hannibalem quoque usi fuissent, truculentis
securibus materiem saeviendi non praebuissent.</p>
<p><span class="marginNote left">ext. 6</span> Facta mentione acerrimi hostis, mansuetudinis eius
operibus, quam Romano nomini praestitit, locum qui inter






</p></section><notes><section class="footnotes"><ul><li class="note" id="note_LCL492_458_19"><a class="footnoteCrossrefLink" href="#target_note_LCL492_458_19" title="Click to highlight in text"><sup class="lineRef">19</sup><span class="italic">sic Madvig</span>: propugnatorem laborans laeterat* AL</a></li><script type="text/javascript">document.getElementById('note_LCL492_458_19').style.display = "none";</script><li class="note" id="note_LCL492_458_20"><a class="footnoteCrossrefLink" href="#target_note_LCL492_458_20" title="Click to highlight in text"><sup class="lineRef">20</sup>ad patrem <span class="italic">huc transt. SB: post</span> filius AL</a></li><script type="text/javascript">document.getElementById('note_LCL492_458_20').style.display = "none";</script></ul></section></notes></section>