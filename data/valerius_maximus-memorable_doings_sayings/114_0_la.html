<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


[enim]<a class="footnoteLink" href="#note_LCL492_238_4" id="target_note_LCL492_238_4"><sup>4</sup></a> tempestate, certe adversus eundem hostem
et in eodem Tiberi inclitum ausa facinus: inter ceteras
enim virgines obses Porsennae data, [hosti]<a class="footnoteLink" href="#note_LCL492_238_5" id="target_note_LCL492_238_5"><sup>5</sup></a> nocturno
tempore custodiam egressa, equum conscendit celerique
traiectu fluminis non solum obsidio se<a class="footnoteLink" href="#note_LCL492_238_6" id="target_note_LCL492_238_6"><sup>6</sup></a> sed etiam metu patriam
solvit, viris puella lumen virtutis praeferendo.</p>
<span class="br"></span><span class="lineNumber">3</span><span class="br"></span><p>Redeo nunc ad Romulum, qui ab Acrone, Caeninensium
rege, ad dimicandum provocatus, quamquam et
numero et fortitudine militum superiorem se crederet,
tutiusque erat toto cum exercitu quam solum in aciem descendere,
sua potissimum dextera omen victoriae corripuit.
nec incepto eius Fortuna defuit: occiso enim Acrone
fusisque hostibus opima de eo spolia Iovi Feretrio rettulit.
hactenus istud, quia publica religione consecrata virtus
nulla privata laudatione indiget.</p>
<span class="br"></span><span class="lineNumber">4</span><span class="br"></span><p>Ab Romulo proximus Cornelius Cossus eidem deo spolia
consecravit, cum magister equitum ducem Fidenatium
in acie congressus interemisset. magnus initio huiusce
generis incohata gloria<a class="footnoteLink" href="#note_LCL492_238_7" id="target_note_LCL492_238_7"><sup>7</sup></a> Romulus: Cosso quoque multum
acquisitum est, quod imitari Romulum valuit.</p>
<span class="br"></span><span class="lineNumber">5</span><span class="br"></span><p>Ne M. quidem Marcelli memoriam ab his exemplis
separare debemus, in quo tantus vigor animi fuit ut apud
Padum Gallorum regem ingenti exercitu stipatum cum
paucis equitibus invaderet; quem protinus obtruncatum
armis exuit eaque Iovi Feretrio dicavit.</p>
</section><notes><section class="footnotes"><ul><li class="note" id="note_LCL492_238_4"><a class="footnoteCrossrefLink" href="#target_note_LCL492_238_4" title="Click to highlight in text"><sup class="lineRef">4</sup><span class="italic">om.</span> Ïš</a></li><script type="text/javascript">document.getElementById('note_LCL492_238_4').style.display = "none";</script><li class="note" id="note_LCL492_238_5"><a class="footnoteCrossrefLink" href="#target_note_LCL492_238_5" title="Click to highlight in text"><sup class="lineRef">5</sup><span class="italic">del. Per.</span></a></li><script type="text/javascript">document.getElementById('note_LCL492_238_5').style.display = "none";</script><li class="note" id="note_LCL492_238_6"><a class="footnoteCrossrefLink" href="#target_note_LCL492_238_6" title="Click to highlight in text"><sup class="lineRef">6</sup>obsidio se <span class="italic">idem</span>: -one AL</a></li><script type="text/javascript">document.getElementById('note_LCL492_238_6').style.display = "none";</script><li class="note" id="note_LCL492_238_7"><a class="footnoteCrossrefLink" href="#target_note_LCL492_238_7" title="Click to highlight in text"><sup class="lineRef">7</sup>incohata gloria <span class="italic">Kempf</span>: -tae -iae AL</a></li><script type="text/javascript">document.getElementById('note_LCL492_238_7').style.display = "none";</script></ul></section></notes></section>