<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


hausit, quodque ex ea superfuerat iocabundus
illisum humo clarum edere sonum coegit, renidensque
servo publico, qui eam tradiderat, ‘Critiae’ inquit ‘propino:
vide igitur ut hoc poculum ad eum continuo perferas.’ erat
autem is ex triginta tyrannis crudelissimus. profecto supplicio
est se liberare tam facile supplicium perpeti. itaque
Theramenes perinde atque in domestico lectulo moriens
vita excessit, inimicorum existimatione punitus, suo iudicio
finitus.</p>
<p><span class="marginNote left">ext. 7</span>Sed Theramenes a litteris et doctrina virilitatem traxit,
Numantino vero Rhoetogeni ad consimilem virtutem capessendam
quasi magistra gentis suae ferocitas exstitit:
perditis namque et adflictis rebus Numantinorum, cum
omnes cives nobilitate pecunia honoribus praestaret, vicum
suum, qui in ea urbe speciosissimus erat, contractis
undique nutrimentis ignis, incendit: &lt;tum ex tota urbe populum
convocavit,&gt;<a class="footnoteLink" href="#note_LCL492_268_45" id="target_note_LCL492_268_45"><sup>45</sup></a> protinusque strictum gladium in
medio posuit ac binos inter se dimicare iussit, ut victus incisa
cervice ardentibus tectis superiaceretur. qui, cum tam
forti lege mortis omnes absumpsisset, ad ultimum se ipse
flammis immersit.</p>
<p><span class="marginNote left">ext. 8</span>Verum ut aeque populo Romano inimicae urbis excidium
referam, Carthagine capta uxor Hasdrubalis, exprobrata
ei impietate, quod a Scipione soli sibi impetrare vitam
contentus fuisset, dextra laevaque communes filios




</p></section><notes><section class="footnotes"><ul><li class="note" id="note_LCL492_268_45"><a class="footnoteCrossrefLink" href="#target_note_LCL492_268_45" title="Click to highlight in text"><sup class="lineRef">45</sup><span class="italic">add. SB</span><sup>3</sup></a></li><script type="text/javascript">document.getElementById('note_LCL492_268_45').style.display = "none";</script></ul></section></notes></section>