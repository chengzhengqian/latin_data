<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


rationem vitae reddere; sed tamen audebo vos, quorum
maior pars honoribus et actis meis interesse non potuit, interrogare:
Varius Severus Sucronensis Aemilium Scaurum
regia mercede corruptum imperium populi Romani prodidisse
ait, Aemilius Scaurus huic se adfinem esse culpae negat;
utri creditis?’ cuius<a class="footnoteLink" href="#note_LCL492_308_89" id="target_note_LCL492_308_89"><sup>89</sup></a> admiratione populus commotus
Varium ab illa dementissima actione pertinaci clamore
depulit.</p>
<span class="br"></span><span class="lineNumber">9</span><span class="br"></span><p>Contra M. Antonius ille disertus—non enim respuendo
sed amplectendo causae dictionem quam innocens esset
testatus est—, quaestor proficiscens in Asiam, Brundisium
iam pervenerat; ubi litteris certior incesti se postulatum
apud L. Cassium praetorem, cuius tribunal propter nimiam
severitatem scopulus reorum dicebatur, cum id vitare
beneficio legis Memmiae liceret, quae eorum qui rei
publicae causa abessent recipi nomina vetabat, in urbem
tamen recurrit. quo tam pleno fiduciae bonae consilio cum
absolutionem celerem tum profectionem honestiorem
consecutus est.</p>
<span class="br"></span><span class="lineNumber">10a</span><span class="br"></span><p>Sunt et illa speciosa fiduciae publicae<a class="footnoteLink" href="#note_LCL492_308_90" id="target_note_LCL492_308_90"><sup>90</sup></a> exempla: nam
cum eo bello quod adversus Pyrrhum gerebatur Carthaginienses
centum ac triginta navium classem in praesidium
Romanis Ostiam ultro misissent, senatui placuit legatos ad
ducem eorum ire, qui dicerent populum Romanum bella
suscipere solere quae suo milite gerere posset: proinde




</p></section><notes><section class="footnotes"><ul><li class="note" id="note_LCL492_308_89"><a class="footnoteCrossrefLink" href="#target_note_LCL492_308_89" title="Click to highlight in text"><sup class="lineRef">89</sup>Br</a></li><script type="text/javascript">document.getElementById('note_LCL492_308_89').style.display = "none";</script><li class="note" id="note_LCL492_308_90"><a class="footnoteCrossrefLink" href="#target_note_LCL492_308_90" title="Click to highlight in text"><sup class="lineRef">90</sup>speciosa . . . publicae <span class="italic">Per.</span>: -sae . . . -ca AL</a></li><script type="text/javascript">document.getElementById('note_LCL492_308_90').style.display = "none";</script></ul></section></notes></section>