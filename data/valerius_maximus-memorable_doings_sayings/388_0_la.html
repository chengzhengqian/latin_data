<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

per totum terrarum orbem dispergi et dilatari posset. altero
etiam et octogesimo anno decedens sub capite Sophronis
mimos habuisse fertur. sic ne extrema quidem eius hora
agitatione studii vacua fuit.</p>
<p><span class="marginNote left">ext. 4</span>At Democritus, cum divitiis censeri posset, quae tantae
fuerunt ut pater eius Xerxis exercitui epulum dare ex facili
potuerit, quo magis vacuo animo studiis litterarum esset
operatus, parva admodum summa retenta patrimonium
suum patriae donavit. Athenis autem compluribus annis
moratus, omnia temporum momenta ad percipiendam et
exercendam doctrinam conferens, ignotus illi urbi vixit,
quod ipse quodam volumine testatur. stupet mens admiratione
tantae industriae et iam transit alio.</p>
<p><span class="marginNote left">ext. 5</span>Carneades, laboriosus et diuturnus sapientiae miles, si
quidem nonaginta expletis annis idem illi vivendi ac philosophandi
finis fuit, ita se mirificum doctrinae operibus
addixerat ut cum cibi capiendi causa recubuisset, cogitationibus
inhaerens manum ad mensam porrigere oblivisceretur.
sed ei<a class="footnoteLink" href="#note_LCL493_232_53" id="target_note_LCL493_232_53"><sup>53</sup></a> Melissa, quam uxoris loco habebat,
temperato [inter]<a class="footnoteLink" href="#note_LCL493_232_54" id="target_note_LCL493_232_54"><sup>54</sup></a> studia non interpellandi et inediae succurrendi
officio dexteram suam<a class="footnoteLink" href="#note_LCL493_232_55" id="target_note_LCL493_232_55"><sup>55</sup></a> necessariis usibus aptabat.
ergo animo tantummodo vita fruebatur, corpore vero
quasi alieno et supervacuo circumdatus erat. idem cum
Chrysippo disputaturus elleboro se ante purgabat, ad expromendum






</p></section><notes><section class="footnotes"><ul><li class="note" id="note_LCL493_232_53"><a class="footnoteCrossrefLink" href="#target_note_LCL493_232_53" title="Click to highlight in text"><sup class="lineRef">53</sup>ei <span class="italic">Per</span>.: eum AL</a></li><script type="text/javascript">document.getElementById('note_LCL493_232_53').style.display = "none";</script><li class="note" id="note_LCL493_232_54"><a class="footnoteCrossrefLink" href="#target_note_LCL493_232_54" title="Click to highlight in text"><sup class="lineRef">54</sup><span class="italic">del. Madvig</span></a></li><script type="text/javascript">document.getElementById('note_LCL493_232_54').style.display = "none";</script><li class="note" id="note_LCL493_232_55"><a class="footnoteCrossrefLink" href="#target_note_LCL493_232_55" title="Click to highlight in text"><sup class="lineRef">55</sup>dexteram suam
A: -ra -sua LG eum . . . -ra sua <span class="italic">intra cruces Briscoe</span></a></li><script type="text/javascript">document.getElementById('note_LCL493_232_55').style.display = "none";</script></ul></section></notes></section>