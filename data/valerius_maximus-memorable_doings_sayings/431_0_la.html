<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

mortis rationem excogitavit, qua onerosos<a class="footnoteLink" href="#note_LCL493_318_34" id="target_note_LCL493_318_34"><sup>34</sup></a> sibi
non perrupto vinculo religionis tolleret: saeptum enim
altis parietibus locum cinere complevit, superpositoque
tigno prominente benigne cibo et potione exceptos
in eo collocabat, e quo somno sopiti in illam insidiosam
congeriem decidebant.</p>
<p><span class="marginNote left">ext. 7</span>Apertior et taetrior alterius Ochi cognomine Artaxerxis
crudelitas, qui Atossam<a class="footnoteLink" href="#note_LCL493_318_35" id="target_note_LCL493_318_35"><sup>35</sup></a> sororem atque eandem socrum
vivam capite defodit, et patruum cum centum amplius
filiis ac nepotibus vacua area destitutum iaculis confixit,
nulla iniuria lacessitus, sed quod in iis maximam apud Persas
probitatis et fortitudinis laudem consistere videbat.</p>
<p><span class="marginNote left">ext. 8</span>Consimili genere aemulationis instincta, civitas Atheniensium
indigno gloriae suae decreto Aeginensium
iuventuti pollices abscidit, ut classe potens populus in certamen
maritimarum virium secum descendere nequiret.
non agnosco Athenas timori remedium a crudelitate
mutuantes.</p>
<p><span class="marginNote left">ext. 9</span>Saevus etiam ille aenei tauri inventor, quo inclusi subditis
ignibus longo et abdito cruciatu mugitus resonantem
spiritum edere cogebantur, ne eiulatus eorum humano
sono vocis expressi Phalaridis tyranni misericordiam




</p></section><notes><section class="footnotes"><ul><li class="note" id="note_LCL493_318_34"><a class="footnoteCrossrefLink" href="#target_note_LCL493_318_34" title="Click to highlight in text"><sup class="lineRef">34</sup>onerosos <span class="italic">Pighius:</span> hos ustos* LG: hostustos A; <span class="italic">Br</span></a></li><script type="text/javascript">document.getElementById('note_LCL493_318_34').style.display = "none";</script><li class="note" id="note_LCL493_318_35"><a class="footnoteCrossrefLink" href="#target_note_LCL493_318_35" title="Click to highlight in text"><sup class="lineRef">35</sup>Atossam <span class="italic">Rumpf:</span> otiosam AL</a></li><script type="text/javascript">document.getElementById('note_LCL493_318_35').style.display = "none";</script></ul></section></notes></section>