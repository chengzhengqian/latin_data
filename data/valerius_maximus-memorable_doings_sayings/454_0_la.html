<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<p><span class="marginNote left">ext. 1</span>Illud autem facinus, quia externum est, tranquilliore
adfectu narrabitur. Scipione Africano patris et patrui memoriam
gladiatorio munere Carthagine Nova celebrante,
duo regis filii, nuper patre mortuo, in harenam processerunt,
pollicitique sunt ibi se de regno proeliaturos, quo
spectaculum illud illustrius pugna sua facerent. eos cum
Scipio monuisset ut verbis quam ferro diiudicare mallent
uter regnare deberet, ac iam maior natu consilio eius obtemperaret,
minor corporis viribus fretus in amentia perstitit,
initoque certamine pertinacior impietas Fortunae
iudicio morte multata est.</p>
<p><span class="marginNote left">ext. 2</span>Mithridates autem multo sceleratius, qui non cum
fratre de paterno regno, sed cum ipso patre bellum de dominatione
gessit. in quo qui aut homines ullos adiutores
invenerit aut deos invocare ausus sit, parem admirationem<a class="footnoteLink" href="#note_LCL493_364_84" id="target_note_LCL493_364_84"><sup>84</sup></a>
habet.</p>
<p><span class="marginNote left">ext. 3</span>Quamquam quid hoc quasi inusitatum illis gentibus
miremur, cum Sariaster adversus patrem suum Tigranen,
Armeniae regem, ita cum amicis consenserit ut omnes &lt;e
d&gt;exteris<a class="footnoteLink" href="#note_LCL493_364_85" id="target_note_LCL493_364_85"><sup>85</sup></a> manibus sanguinem mitterent atque eum invicem
sorberent? vix ferrem pro salute parentis tam cruenta
conspiratione foedus facientem.</p>
<p><span class="marginNote left">ext. 4</span>Sed quid ego ista consector aut quid his immoror, cum





</p></section><notes><section class="footnotes"><ul><li class="note" id="note_LCL493_364_84"><a class="footnoteCrossrefLink" href="#target_note_LCL493_364_84" title="Click to highlight in text"><sup class="lineRef">84</sup>parem admirationem <span class="italic">Halm:</span> prae -one * A</a></li><script type="text/javascript">document.getElementById('note_LCL493_364_84').style.display = "none";</script><li class="note" id="note_LCL493_364_85"><a class="footnoteCrossrefLink" href="#target_note_LCL493_364_85" title="Click to highlight in text"><sup class="lineRef">85</sup><span class="italic">add. Halm:</span> dex- A <span class="italic">corr.</span></a></li><script type="text/javascript">document.getElementById('note_LCL493_364_85').style.display = "none";</script></ul></section></notes></section>