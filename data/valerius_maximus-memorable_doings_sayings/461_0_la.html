<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

vitae modum supergressum passae uvae suco tenues et
exiles virium reliquias foventem unius grani pertinacior in
aridis faucibus mora<a class="footnoteLink" href="#note_LCL493_378_100" id="target_note_LCL493_378_100"><sup>100</sup></a> absumpsit.</p>
<p><span class="marginNote left">ext. 9</span>Iungam illos quos et propositum et exitus pares fecit.
Milo Crotoniates, cum iter faciens quercum in agro cuneis
adactis fissam vidisset, fretus viribus accessit ad eam insertisque
manibus divellere conatus est. quas arbor excussis
cuneis in suam naturam revocata compressit, eumque cum
tot gymnicis palmis lacerandum feris praebuit.</p>
<p><span class="marginNote left">ext. 10</span>Item Polydamas athleta tempestate speluncam subire
coactus, nimio et subito incursu aquae labefactata ea ac
ruente, ceteris comitibus fuga periculum egressis solus
restitit tamquam umeris suis totius ruinae molem sustentaturus,
sed pondere omni corpore humano potentiore
pressus imbris petitam latebram dementis fa&lt;c&gt;ti &lt;auctor&gt;<a class="footnoteLink" href="#note_LCL493_378_101" id="target_note_LCL493_378_101"><sup>101</sup></a>
sepulcrum habuit.</p>
<p>Possunt hi praebere documentum nimio robore membrorum
vigorem mentis hebescere, quasi abnuente Natura
utriusque boni largitionem, ne supra mortalem sit felicitatem
eundem et valentissimum esse et sapientissimum.</p>
<h3><span class="ac">13. De Cupiditate Vitae</span></h3>
<p><span class="marginNote left">praef.</span>Verum quia excessus e vita et fortuitos et viriles, quosdam
etiam temerarios oratione attigimus, subiciamus
nunc aestimationi enerves et effeminatos, ut ipsa comparatione






</p></section><notes><section class="footnotes"><ul><li class="note" id="note_LCL493_378_100"><a class="footnoteCrossrefLink" href="#target_note_LCL493_378_100" title="Click to highlight in text"><sup class="lineRef">100</sup>mora <span class="italic">Madvig:</span> umor A</a></li><script type="text/javascript">document.getElementById('note_LCL493_378_100').style.display = "none";</script><li class="note" id="note_LCL493_378_101"><a class="footnoteCrossrefLink" href="#target_note_LCL493_378_101" title="Click to highlight in text"><sup class="lineRef">101</sup><span class="italic">add. Kellerbauer et SB</span></a></li><script type="text/javascript">document.getElementById('note_LCL493_378_101').style.display = "none";</script></ul></section></notes></section>