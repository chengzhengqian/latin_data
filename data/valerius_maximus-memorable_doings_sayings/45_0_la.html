<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


vitae suae auxilium ferre neglexisset, neci saltem ultionem
non negaret: corpus enim suum a caupone trucidatum
tum maxime plaustro ferri ad portam stercore
coopertum. tam constantibus familiaris precibus compulsus
protinus ad portam cucurrit et plaustrum, quod in
quiete demonstratum erat, comprehendit, cauponemque
ad capitale supplicium perduxit.</p>
<h3><span class="ac">8. De Miraculis</span></h3>
<p><span class="marginNote left">praef.</span>Multa etiam interdiu et vigilantibus acciderunt perinde
ac tenebrarum somnique<a class="footnoteLink" href="#note_LCL492_100_105" id="target_note_LCL492_100_105"><sup>105</sup></a> nube involuta. quae,
quia unde manaverint aut qua ratione constiterint dinoscere
arduum est, merito miracula vocentur. quorum e
magno acervo in primis illud occurrit.</p>
<p><span class="marginNote left">1a </span>Cum apud lacum Regillum A. Postumius dictator et
Tusculanorum dux Mamilius Octavius magnis viribus
inter se concurrerent ac neutra acies aliquamdiu pedem
referret, Castor ac Pollux Romanarum partium propugnatores
visi hostiles copias penitus fuderunt.</p>
<p><span class="marginNote left">1b</span>Item bello Macedonico P. Vatienus,<a class="footnoteLink" href="#note_LCL492_100_106" id="target_note_LCL492_100_106"><sup>106</sup></a> Reatinae praefecturae
vir, noctu urbem petens, existimavit duos iuvenes
excellentis formae, albis equis residentes, obvios sibi factos
nuntiare die qui praeterierat Persen regem a Paullo
captum. quod cum senatui indicasset, tamquam maiestatis
eius et amplitudinis vano sermone contemptor in carcerem
coniectus, postquam Paulli litteris illo die Persen captum


</p></section><notes><section class="footnotes"><ul><li class="note" id="note_LCL492_100_105"><a class="footnoteCrossrefLink" href="#target_note_LCL492_100_105" title="Click to highlight in text"><sup class="lineRef">105</sup>somnique A <span class="italic">corr.</span>: -iique AL</a></li><script type="text/javascript">document.getElementById('note_LCL492_100_105').style.display = "none";</script><li class="note" id="note_LCL492_100_106"><a class="footnoteCrossrefLink" href="#target_note_LCL492_100_106" title="Click to highlight in text"><sup class="lineRef">106</sup>Vatienus <span class="italic">Nepot.</span> (<span class="italic">sed</span> Vaci-): Vatinius AL</a></li><script type="text/javascript">document.getElementById('note_LCL492_100_106').style.display = "none";</script></ul></section></notes></section>