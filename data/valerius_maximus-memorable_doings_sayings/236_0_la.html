<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

beneficii iure repetere coactum, a sacris perfidae mensae
et altaribus nefandorum penatium avulsum truculento
victori iugulandum tradere non exhorruit? finge accusatorem
eius fortuna publica in supplicis nomen conversum
tam luctuosam illam opem genibus adnixum orasse: crudeliter
tamen repulsus videretur, quia etiam quos iniuriae
invisos faciunt, gratiosos miseriae reddunt. verum Sextilius
non accusatorem sed patronum saevissimae inimici
violentiae suis manibus obiecit, si metu mortis, vita indignus,
si praemii spe, dignissimus morte.</p>
<span class="br"></span><span class="lineNumber">4</span><span class="br"></span><p>Sed ut ad alium consentaneum huic ingrati animi
actum transgrediar, M. Cicero C. Popillium Laenatem,
Picenae regionis, rogatu M. Caelii non minore cura quam
eloquentia defendit, eumque causa admodum dubia
fluctuantem salvum ad penates suos remisit. hic Popillius
postea, nec re nec verbo a Cicerone laesus, ultro M. Antonium
rogavit ut ad illum proscriptum persequendum et
iugulandum mitteretur, impetratisque detestabilis ministerii
partibus gaudio exsultans Caietam cucurrit, et virum
mitto quod amplissimae dignitatis, certe salutari<a class="footnoteLink" href="#note_LCL492_482_45" id="target_note_LCL492_482_45"><sup>45</sup></a> studio
praesentis<a class="footnoteLink" href="#note_LCL492_482_46" id="target_note_LCL492_482_46"><sup>46</sup></a> officii privatim sibi venerandum, iugulum
praebere iussit, ac protinus caput Romanae eloquentiae et
pacis clarissimam dexteram per summum et securum
otium amputavit, eaque sarcina tamquam opimis spoliis
alacer in urbem reversus est: neque enim scelestum portanti


</p></section><notes><section class="footnotes"><ul><li class="note" id="note_LCL492_482_45"><a class="footnoteCrossrefLink" href="#target_note_LCL492_482_45" title="Click to highlight in text"><sup class="lineRef">45</sup>salutari <span class="italic">Kempf</span>: salubritati A: -tate L: A <span class="italic">corr.,</span> G</a></li><script type="text/javascript">document.getElementById('note_LCL492_482_45').style.display = "none";</script><li class="note" id="note_LCL492_482_46"><a class="footnoteCrossrefLink" href="#target_note_LCL492_482_46" title="Click to highlight in text"><sup class="lineRef">46</sup>praesentis <span class="italic">SB</span>: -stantis AL salubritatis . . . officii <span class="italic">intra
cruces Briscoe</span>; Br</a></li><script type="text/javascript">document.getElementById('note_LCL492_482_46').style.display = "none";</script></ul></section></notes></section>