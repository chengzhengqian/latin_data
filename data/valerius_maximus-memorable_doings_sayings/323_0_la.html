<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
</section>
<section class="div2">
<h2><span class="ac">Liber Septimus</span></h2>
<h3><span class="ac">1. De Felicitate</span></h3>
<p><span class="marginNote left">praef.</span>Volubilis Fortunae complura exempla rettulimus, constanter
propitiae admodum pauca narrari possunt. quo
patet eam adversas res cupido animo infligere, secundas
parco tribuere. eadem, ubi malignitatis oblivisci sibi
imperavit, non solum plurima ac maxima sed etiam perpetua
bona congerit.</p>
<span class="br"></span><span class="lineNumber">1</span><span class="br"></span><p>Videamus ergo quot gradibus beneficiorum Q. Metellum
a primo originis die ad ultimum usque fati tempus
numquam cessante indulgentia ad summum beatae vitae
cumulum perduxerit. nasci eum in urbe terrarum principe
voluit, parentes ei nobilissimos dedit, adiecit animi rarissimas
dotes et corporis vires, ut sufficere laboribus posset,
uxorem pudicitia et fecunditate conspicuam conciliavit,
consulatus decus, imperatoriam potestatem, speciosissimi
triumphi praetextum, largita est, fecit ut eodem tempore
tres filios consulares, unum etiam censorium et triumphalem,<a class="footnoteLink" href="#note_LCL493_102_1" id="target_note_LCL493_102_1"><sup>1</sup></a>
quartum praetorium videret utque tres filias nuptum
daret earumque subolem sinu suo exciperet. tot partus, tot
incunabula, tot viriles togae, tam multae nuptiales faces,


</p></section><notes><section class="footnotes"><ul><li class="note" id="note_LCL493_102_1"><a class="footnoteCrossrefLink" href="#target_note_LCL493_102_1" title="Click to highlight in text"><sup class="lineRef">1</sup>et tr- <span class="italic">Kempf</span>: tr- et AL</a></li><script type="text/javascript">document.getElementById('note_LCL493_102_1').style.display = "none";</script></ul></section></notes></section>