<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


nihil eorum pietati cedit a quibus salus dominorum
protecta est, quia eo tempore Mario non vita sed mors in
beneficio reposita erat.</p>
<span class="br"></span><span class="lineNumber">3</span><span class="br"></span><p>Aeque illustre quod sequitur. C. Gracchus, ne in potestatem
inimicorum perveniret, Philocrati servo suo cervices
incidendas praebuit. quas cum celeri ictu abscidisset,
gladium cruore domini manantem per sua egit praecordia.
Euporum alii hunc vocitatum existimant; ego de nomine
nihil disputo, famularis tantummodo fidei robur admiror.
cuius si praesentiam animi generosus iuvenis imitatus foret,
suo non servi beneficio imminentia supplicia vitasset:
nunc commisit ut Philocratis quam Gracchi cadaver speciosius
iaceret.</p>
<span class="br"></span><span class="lineNumber">4</span><span class="br"></span><p>Alia nobilitas, alius furor, sed fidei par exemplum. Pindarus
&lt;C.&gt;<a class="footnoteLink" href="#note_LCL493_76_70" id="target_note_LCL493_76_70"><sup>70</sup></a> Cassium Philippensi proelio victum, nuper ab
eo manumissus, iussu ipsius obtruncatum insultationi hostium
subtraxit, seque e conspectu hominum voluntaria
morte abstulit, ita ut ne corpus quidem eius absumpti
inveniretur. quis deorum, gravissimi sceleris ultor, illam
dexteram, &lt;quae&gt;<a class="footnoteLink" href="#note_LCL493_76_71" id="target_note_LCL493_76_71"><sup>71</sup></a> in necem patriae parentis exarserat,
tanto torpore illigavit ut se tremibunda Pindari genibus
summitteret, ne publici parricidii quas merebatur poenas
arbitrio piae victoriae exsolveret? tu profecto tunc, dive
Iuli, caelestibus tuis vulneribus debitam exegisti vindictam,
perfidum erga te caput sordidi auxilii supplex fieri
cogendo, eo animi aestu compulsum ut neque retinere
vitam vellet neque finire sua manu auderet.</p>
</section><notes><section class="footnotes"><ul><li class="note" id="note_LCL493_76_70"><a class="footnoteCrossrefLink" href="#target_note_LCL493_76_70" title="Click to highlight in text"><sup class="lineRef">70</sup><span class="italic">add</span>. P</a></li><script type="text/javascript">document.getElementById('note_LCL493_76_70').style.display = "none";</script><li class="note" id="note_LCL493_76_71"><a class="footnoteCrossrefLink" href="#target_note_LCL493_76_71" title="Click to highlight in text"><sup class="lineRef">71</sup><span class="italic">add</span>. A <span class="italic">corr</span>., L <span class="italic">corr.</span></a></li><script type="text/javascript">document.getElementById('note_LCL493_76_71').style.display = "none";</script></ul></section></notes></section>