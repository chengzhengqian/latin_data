<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


patre supra vulnera et cruorem eius quietem capere
potuerint.</p>
<p><span class="marginNote left">damn. 1</span>Percurremus nunc eos quibus in causae dictione magis
quae extra quaestionem erant nocuerunt quam sua innocentia
opem tulit.</p>
<p>L. Scipio post speciosissimum triumphum de rege
Antiocho ductum, perinde ac pecuniam ab eo accepisset,
damnatus est; non, puto, quod pretio corruptus fuerat ut
illum totius Asiae dominum et iam Europae victrices manus
inicientem ultra Taurum montem summoveret. sed
&lt;et&gt;<a class="footnoteLink" href="#note_LCL493_200_12" id="target_note_LCL493_200_12"><sup>12</sup></a> alioqui vir sincerissimae vitae et ab hac suspicione
procul remotus invidiae, quae tunc in duorum fratrum
inclitis cognominibus habitabat, resistere non potuit.</p>
<p><span class="marginNote left">damn. 2</span>Ac Scipioni quidem maximus fortunae fulgor, C. autem
Deciano, spectatae integritatis viro, vox sua exitium attulit:
nam cum P. Furium inquinatissimae vitae pro rostris accusaret,
quia quadam in parte actionis de morte L. Saturnini
queri ausus fuerat, nec reum damnavit et insuper ei poenas
addictas pependit.</p>
<p><span class="marginNote left">damn. 3</span>Sex. quoque Titium similis casus prostravit. erat innocens,
erat agraria lege lata gratiosus apud populum: tamen,
quod Saturnini imaginem domi habuerat, suffragiis eum
tota contio oppressit.</p>
<p><span class="marginNote left">damn. 4</span>Adiciatur his Claudia, quam insontem crimine quo
accusabatur votum impium subvertit, quia cum a ludis
domum rediens turba elideretur, optaverat ut frater






</p></section><notes><section class="footnotes"><ul><li class="note" id="note_LCL493_200_12"><a class="footnoteCrossrefLink" href="#target_note_LCL493_200_12" title="Click to highlight in text"><sup class="lineRef">12</sup><span class="italic">add. Madvig</span></a></li><script type="text/javascript">document.getElementById('note_LCL493_200_12').style.display = "none";</script></ul></section></notes></section>