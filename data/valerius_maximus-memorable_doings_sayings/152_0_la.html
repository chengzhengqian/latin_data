<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<p><span class="marginNote left">ext. 4</span>Phidias quoque Homeri versibus egregio dicto allusit:
simulacro enim Iovis Olympii perfecto, quo nullum praestantius
aut admirabilius humanae fabrica&lt;ver&gt;e<a class="footnoteLink" href="#note_LCL492_314_94" id="target_note_LCL492_314_94"><sup>94</sup></a> manus,
interrogatus ab amico quonam mentem suam dirigens
vultum Iovis propemodum ex ipso caelo petitum eboris
liniamentis esset amplexus, illis se versibus quasi magistro
usum respondit:</p>
<blockquote><p><span class="line">ᾖ καὶ κυανέῃσιν ἐπ᾿ ὀφρύσι νεῦσε Κρονίων</span><span class="linebreak"></span>
<span class="line">ἀμβρόσιαι δ᾿ ἄρα χαῖται ἐπερρώσαντο ἄνακτος</span><span class="linebreak"></span>
<span class="line">κρατὸς ἀπ᾿ ἀθανάτοιο, μέγαν δ᾿ ἐλελιξεν Ὄλυμπον.<a class="footnoteLink" href="#note_LCL492_314_95" id="target_note_LCL492_314_95"><sup>95</sup></a></span><span class="linebreak"></span></p></blockquote>
<p><span class="marginNote left">ext. 5</span>Non patiuntur me tenerioribus exemplis diutius insistere
fortissimi duces; si quidem Epaminondas, cum ei
cives irati sternendarum in oppido viarum contumeliae
causa curam mandarent—erat enim illud ministerium
apud eos sordidissimum—, sine ulla cunctatione id recepit,
daturumque se operam ut brevi speciosissimum fieret
adseveravit. mirifica deinde procuratione abiectissimum
negotium pro amplissimo ornamento expetendum Thebis
reddidit.</p>
<p><span class="marginNote left">ext. 6</span>Hannibal vero, cum apud regem Prusiam exsularet
auctorque ei committendi proelii esset, atque is non idem
sibi extis portendi diceret, ‘ain tu?’ inquit; ‘vitulinae carunculae
quam imperatori veteri mavis credere?’ si verba numeres,
breviter et abscise, si sensum aestimes, copiose et
valenter: Hispanias enim dereptas<a class="footnoteLink" href="#note_LCL492_314_96" id="target_note_LCL492_314_96"><sup>96</sup></a> populo Romano, et






</p></section><notes><section class="footnotes"><ul><li class="note" id="note_LCL492_314_94"><a class="footnoteCrossrefLink" href="#target_note_LCL492_314_94" title="Click to highlight in text"><sup class="lineRef">94</sup>fabricavere Ϛ: fabricae* AL</a></li><script type="text/javascript">document.getElementById('note_LCL492_314_94').style.display = "none";</script><li class="note" id="note_LCL492_314_95"><a class="footnoteCrossrefLink" href="#target_note_LCL492_314_95" title="Click to highlight in text"><sup class="lineRef">95</sup><span class="italic">sic Aldus: de</span> AL <span class="italic">vide
Briscoe</span></a></li><script type="text/javascript">document.getElementById('note_LCL492_314_95').style.display = "none";</script><li class="note" id="note_LCL492_314_96"><a class="footnoteCrossrefLink" href="#target_note_LCL492_314_96" title="Click to highlight in text"><sup class="lineRef">96</sup>dereptas <span class="italic">Kempf</span>: dir- AL</a></li><script type="text/javascript">document.getElementById('note_LCL492_314_96').style.display = "none";</script></ul></section></notes></section>