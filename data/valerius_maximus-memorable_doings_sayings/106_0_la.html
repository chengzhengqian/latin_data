<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">
securum se novis<a class="footnoteLink" href="#note_LCL492_222_87" id="target_note_LCL492_222_87"><sup>87</sup></a> spectandum praebere ne gravetur.
haec postquam domestici Scipioni rettulerunt, fores reserari
eosque intromitti iussit. qui, postes ianuae tamquam
aliquam religiosissimam aram sanctumque templum venerati,
cupide Scipionis dexteram apprehenderunt ac diu
osculati, positis ante vestibulum donis quae deorum
immortalium numini consecrari solent, laeti quod Scipionem
vidisse contigisset, ad naves<a class="footnoteLink" href="#note_LCL492_222_88" id="target_note_LCL492_222_88"><sup>88</sup></a> reverterunt. quid hoc
fructu maiestatis excelsius, quid etiam iucundius? hostis
iram admiratione sui placavit, spectaculo praesentiae suae
latronum gestientes oculos vidit. delapsa caelo sidera hominibus
si se offerant, venerationis amplius non recipient.</p>
<span class="br"></span><span class="lineNumber">3</span><span class="br"></span><p>Et haec quidem vivo Scipioni, illud autem Aemilio
Paullo exanimi contigit: nam cum exsequiae eius celebrarentur
ac forte tunc principes Macedoniae legationis
nomine Romae morarentur, funebri lecto sponte sua sese
subiecerunt. quod aliquanto maius videbitur si qui cognoscat
lecti illius frontem Macedonicis triumphis fuisse
adornatam:<a class="footnoteLink" href="#note_LCL492_222_89" id="target_note_LCL492_222_89"><sup>89</sup></a> quantum enim Paullo tribuerunt, propter
quem gentis suae cladium indicia per ora vulgi ferre non
exhorruerunt! quod spectaculum funeri speciem alterius
triumphi adiecit: bis enim te, Paulle, Macedonia urbi
nostrae illustrem ostendit, incolumem spoliis suis, fato
functum umeris.</p>
</section><notes><section class="footnotes"><ul><li class="note" id="note_LCL492_222_87"><a class="footnoteCrossrefLink" href="#target_note_LCL492_222_87" title="Click to highlight in text"><sup class="lineRef">87</sup>novis <span class="italic">SB</span>: nobis AL</a></li><script type="text/javascript">document.getElementById('note_LCL492_222_87').style.display = "none";</script><li class="note" id="note_LCL492_222_88"><a class="footnoteCrossrefLink" href="#target_note_LCL492_222_88" title="Click to highlight in text"><sup class="lineRef">88</sup>naves <span class="italic">Torr.</span>: lares AL; Br</a></li><script type="text/javascript">document.getElementById('note_LCL492_222_88').style.display = "none";</script><li class="note" id="note_LCL492_222_89"><a class="footnoteCrossrefLink" href="#target_note_LCL492_222_89" title="Click to highlight in text"><sup class="lineRef">89</sup>adornatam A <span class="italic">corr.</span>: -tum AL</a></li><script type="text/javascript">document.getElementById('note_LCL492_222_89').style.display = "none";</script></ul></section></notes></section>