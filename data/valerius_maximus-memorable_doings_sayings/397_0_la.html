<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

apud populum contionatus est, servum post se musicae artis
peritum habuit, qui occulte eburnea fistula pronuntiationis
eius modos formabat, aut nimis remissos excitando
aut plus iusto concitatos revocando, quia ipsum calor
atque impetus actionis attentum huiusce temperamenti
aestimatorem esse non patiebatur.</p>
<span class="br"></span><span class="lineNumber">2</span><span class="br"></span><p>Q. autem Hortensius, plurimum in corporis decoro
motu repositum credens, paene plus studii in eo<a class="footnoteLink" href="#note_LCL493_250_72" id="target_note_LCL493_250_72"><sup>72</sup></a> &lt;e&gt;laborando<a class="footnoteLink" href="#note_LCL493_250_73" id="target_note_LCL493_250_73"><sup>73</sup></a>
quam in ipsa eloquentia adfectanda impendit.
itaque nescires utrum cupidius ad audiendum eum an ad
spectandum concurreretur: sic verbis oratoris aspectus et
rursus aspectui verba serviebant. constat Aesopum Rosciumque
ludicrae artis peritissimos illo causas agente in
corona frequenter adstitisse, ut foro petitos gestus in scaenam
referrent.</p>
<span class="br"></span><span class="lineNumber">3</span><span class="br"></span><p>Nam M. Cicero quantum in utraque re de qua loquimur
momenti sit oratione quam pro Gallio habuit
significavit, M. Calidio accusatori exprobrando quod,
praeparatum sibi a reo venenum testibus chirographis
quaestionibus probaturum adfirmans, remisso vultu et
languida voce et soluto genere orationis usus esset, pariterque
et oratoris vitium detexit et causae periclitantis
argumentum adiecit totum hunc locum ita claudendo: ‘tu
istud, M. Calidi, nisi fingeres, sic ageres?’</p>
</section><notes><section class="footnotes"><ul><li class="note" id="note_LCL493_250_72"><a class="footnoteCrossrefLink" href="#target_note_LCL493_250_72" title="Click to highlight in text"><sup class="lineRef">72</sup>eo P: eodem AL</a></li><script type="text/javascript">document.getElementById('note_LCL493_250_72').style.display = "none";</script><li class="note" id="note_LCL493_250_73"><a class="footnoteCrossrefLink" href="#target_note_LCL493_250_73" title="Click to highlight in text"><sup class="lineRef">73</sup><span class="italic">add. Pighius</span></a></li><script type="text/javascript">document.getElementById('note_LCL493_250_73').style.display = "none";</script></ul></section></notes></section>