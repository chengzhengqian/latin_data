<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">
seque super corpus fratris prostratum communibus
flammis cremandum tradidit. licebat ignorantiae
beneficio innocenti vivere, sed ut sua potius pietate quam
aliena venia uteretur, comes fraternae neci non defuit.</p>
<h3>6</h3>
<p><span class="marginNote left">praef.</span>Artissimis sanguinis vinculis pietas satis fecit: restat
nunc ut patriae exhibeatur. cuius maiestati etiam illa quae
deorum numinibus aequatur auctoritas parentium vires
suas subicit,<a class="footnoteLink" href="#note_LCL492_512_68" id="target_note_LCL492_512_68"><sup>68</sup></a> fraterna quoque caritas animo aequo ac
libenter cedit, summa quidem cum ratione, quia eversa
domo integer rei publicae status manere potest, urbis ruina
penates omnium secum trahat necesse est. verum quid
attinet verbis ista complecti quorum tanta vis est ut ali&lt;qui
e&gt;a<a class="footnoteLink" href="#note_LCL492_512_69" id="target_note_LCL492_512_69"><sup>69</sup></a> salutis suae impendio testati sint?</p>
<span class="br"></span><span class="lineNumber">1</span><span class="br"></span><p>Brutus consul primus cum Arrunte, Tarquinii Superbi
regno expulsi filio, in acie ita concurrit ut pariter illatis
hastis uterque mortifero vulnere ictus exanimis prosterneretur.
merito adiecerim populo Romano libertatem suam
magno stetisse.</p>
<span class="br"></span><span class="lineNumber">2</span><span class="br"></span><p>Cum autem in media parte fori vasto ac repentino hiatu
terra subsideret, responsumque esset ea re illum tantummodo
compleri posse qua populus Romanus plurimum valeret,
Curtius, et animi et generis nobilissimus adulescens,
interpretatus urbem nostram virtute armisque praecipue
excellere, militaribus insignibus ornatus equum conscendit,






</p></section><notes><section class="footnotes"><ul><li class="note" id="note_LCL492_512_68"><a class="footnoteCrossrefLink" href="#target_note_LCL492_512_68" title="Click to highlight in text"><sup class="lineRef">68</sup>subicit <span class="italic">Kempf</span>: subiecit AG: <span class="italic">om.</span> L</a></li><script type="text/javascript">document.getElementById('note_LCL492_512_68').style.display = "none";</script><li class="note" id="note_LCL492_512_69"><a class="footnoteCrossrefLink" href="#target_note_LCL492_512_69" title="Click to highlight in text"><sup class="lineRef">69</sup><span class="italic">add</span>. Ïš</a></li><script type="text/javascript">document.getElementById('note_LCL492_512_69').style.display = "none";</script></ul></section></notes></section>