<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

vitae summa sinceritas neque constantissimus erga patriam
amor neque leges salutariter excogitatae auxilio esse
potuerunt quo minus infestos cives experiretur: saepe
enim lapidibus petitus, aliquando foro eiectus, oculo<a class="footnoteLink" href="#note_LCL492_486_47" id="target_note_LCL492_486_47"><sup>47</sup></a>
etiam privatus, ad ultimum ipsa patria pulsus est. quid
aliae faciant urbes, ubi etiam illa quae constantiae et
moderationis et gravitatis eximiam sibi laudem vindicat
tam ingrata adversus tam bene meritum exstitit?</p>
<p><span class="marginNote left">ext. 3a</span>Detrahe Atheniensibus Thesea, nullae aut non tam
clarae Athenae erunt, si quidem ille vicatim dispersos
cives suos in suam<a class="footnoteLink" href="#note_LCL492_486_48" id="target_note_LCL492_486_48"><sup>48</sup></a> unam urbem contraxit, separatimque
et agresti more viventi populo amplissimae civitatis
formam atque imaginem imposuit. idem saeva potentissimi
regis Minois imperia vixdum aetate pubescente
reppulit; idem effrenatam Thebarum insolentiam domuit;
idem opem liberis Herculis tulit et quidquid ubique monstri
aut sceleris fuit virtute animi ac robore dexterae comminuit.
huius tamen summoti ab Atheniensibus Scyros,
exsule minor insula, ossa mortui cepit.</p>
<p><span class="marginNote left">ext. 3b</span>Iam Solon, qui tam praeclaras tamque utiles Atheniensibus
leges tulit ut si iis perpetuo uti voluissent, sempiternum
habituri fuerint imperium, qui Salaminam velut
hostilem arcem ex propinquo saluti eorum imminentem
recuperavit, qui Pisistrati tyrannidem primus vidit orientem,
solus armis opprimi debere palam dictitare ausus,
senectutem Cypri profugus exegit, neque ei in patria, de
qua optime meruerat, humari contigit.</p>
</section><notes><section class="footnotes"><ul><li class="note" id="note_LCL492_486_47"><a class="footnoteCrossrefLink" href="#target_note_LCL492_486_47" title="Click to highlight in text"><sup class="lineRef">47</sup>foro . . . oculo <span class="italic">Kempf</span>: furore . . . publico AL</a></li><script type="text/javascript">document.getElementById('note_LCL492_486_47').style.display = "none";</script><li class="note" id="note_LCL492_486_48"><a class="footnoteCrossrefLink" href="#target_note_LCL492_486_48" title="Click to highlight in text"><sup class="lineRef">48</sup><span class="italic">om</span>. Ïš</a></li><script type="text/javascript">document.getElementById('note_LCL492_486_48').style.display = "none";</script></ul></section></notes></section>