<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


tribunos verecundiae suae exemplum sequi cogendo,
atque unus causa fuit ut amplissimus ordo populusque
tutus esset ab iniusti facti reprehensione.</p>
<span class="br"></span><span class="lineNumber">5</span><span class="br"></span><p>Fabius vero Maximus, cum a se quinquies et a patre
avo proavo maioribusque suis saepenumero consulatum
gestum animadverteret, comitiis, quibus filius eius summo
consensu consul creabatur, quam potuit constanter cum
populo egit ut aliquando vacationem huius honoris Fabiae
genti daret, non quod virtutibus filii diffideret—erat enim
illuster—, sed ne maximum imperium in una familia continuaretur.
quid hac moderatione efficacius aut valentius,
quae etiam patrios adfectus, qui potentissimi habentur, superavit?</p>
<span class="br"></span><span class="lineNumber">6a</span><span class="br"></span><p>Non defuit maioribus grata mens ad praemia superiori
Africano exsolvenda, si quidem maxima eius merita paribus
ornamentis decorare conati sunt. voluerunt illi statuas
in comitio, in rostris, in curia, in ipsa denique Iovis Optimi
Maximi cella ponere, voluerunt imaginem eius triumphali
ornatu indutam Capitolinis pulvinaribus applicare, voluerunt
ei continuum per omnes vitae annos consulatum perpetuamque
dictaturam tribuere: quorum &lt;nihil&gt;<a class="footnoteLink" href="#note_LCL492_340_2" id="target_note_LCL492_340_2"><sup>2</sup></a> sibi
neque plebiscito dari neque senatus consulto decerni
patiendo paene tantum se in recusandis honoribus gessit
quantum egerat in emerendis.</p>
</section><notes><section class="footnotes"><ul><li class="note" id="note_LCL492_340_2"><a class="footnoteCrossrefLink" href="#target_note_LCL492_340_2" title="Click to highlight in text"><sup class="lineRef">2</sup><span class="italic">add.</span> G</a></li><script type="text/javascript">document.getElementById('note_LCL492_340_2').style.display = "none";</script></ul></section></notes></section>