<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<span class="br"></span><span class="lineNumber">7</span><span class="br"></span><p>Maximae vero virginis Aemiliae discipulam exstincto
igne tutam ab omni reprehensione Vestae numen praestitit.
qua adorante, cum carbasum, quem optimum habebat,
foculo imposuisset, subito ignis emicuit.</p>
<span class="br"></span><span class="lineNumber">8</span><span class="br"></span><p>Non mirumigitur si pro eo imperio augendo custodiendoque
pertinax deorum indulgentia<a class="footnoteLink" href="#note_LCL492_20_10" id="target_note_LCL492_20_10"><sup>10</sup></a> semper excubuit
quo<a class="footnoteLink" href="#note_LCL492_20_11" id="target_note_LCL492_20_11"><sup>11</sup></a> tam scrupulosa cura parvula quoque momenta religionis
examinari videntur, quia numquam remotos ab
exactissimo cultu caerimoniarum oculos habuisse nostra
civitas existimanda est. in qua cum &lt;M.&gt;<a class="footnoteLink" href="#note_LCL492_20_12" id="target_note_LCL492_20_12"><sup>12</sup></a> Marcellus quintum
consulatum gerens templum Honori et Virtuti, Clastidio
prius deinde Syracusis potitus, nuncupatis debitum votis
consecrare vellet, a collegio pontificum impeditus est,
negante unam cellam duobus dis recte dicari: futurum
enim, si quid prodigii in ea accidisset, ne dinosceretur utri
rem divinam fieri oporteret, nec duobus nisi certis dis una
sacrificari solere. ea pontificum admonitione effectum est
ut Marcellus separatis aedibus Honoris ac Virtutis simulacra
statueret, neque aut collegio pontificum auctoritas amplissimi
viri aut Marcello adiectio impensae impedimento
fuit quo minus religionibus suus tenor suaque observatio
redderetur.</p>
</section><notes><section class="footnotes"><ul><li class="note" id="note_LCL492_20_10"><a class="footnoteCrossrefLink" href="#target_note_LCL492_20_10" title="Click to highlight in text"><sup class="lineRef">10</sup>deorum indulgentia Ïš: eorum indul- deorum AL</a></li><script type="text/javascript">document.getElementById('note_LCL492_20_10').style.display = "none";</script><li class="note" id="note_LCL492_20_11"><a class="footnoteCrossrefLink" href="#target_note_LCL492_20_11" title="Click to highlight in text"><sup class="lineRef">11</sup>quo <span class="italic">Kempf</span>: quod* AL</a></li><script type="text/javascript">document.getElementById('note_LCL492_20_11').style.display = "none";</script><li class="note" id="note_LCL492_20_12"><a class="footnoteCrossrefLink" href="#target_note_LCL492_20_12" title="Click to highlight in text"><sup class="lineRef">12</sup><span class="italic">add.</span> P</a></li><script type="text/javascript">document.getElementById('note_LCL492_20_12').style.display = "none";</script></ul></section></notes></section>