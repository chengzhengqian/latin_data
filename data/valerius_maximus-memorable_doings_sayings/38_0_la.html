<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


demum ex consilio amicorum lecticula ad tribunal consulum
et inde ad senatum delatus,<a class="footnoteLink" href="#note_LCL492_86_88" id="target_note_LCL492_86_88"><sup>88</sup></a> ordine totius casus sui
exposito, magna cum omnium admiratione recuperata
membrorum firmitate pedibus domum rediit.</p>
<span class="br"></span><span class="lineNumber">5</span><span class="br"></span><p>Ac ne illud quidem involvendum silentio. inimicorum
conspiratione urbe pulsus M. Cicero, cum in villa quadam
campi Atinatis deversaretur, animo in somnum profuso
per loca deserta et invias regiones vaganti sibi C. Marium
consulatus ornatum insignibus putavit obvium factum, interrogantem
eum quid ita tam tristi vultu incerto itinere
ferretur. audito deinde casu quo conflictabatur, comprehendisse
dexteram suam ac se proximo lictori in monumentum
ipsius ducendum tradidisse, quod diceret ibi esse
ei laetioris status spem repositam. nec aliter evenit: nam in
aede Iovis Mariana senatus consultum de reditu est eius
factum.</p>
<span class="br"></span><span class="lineNumber">6</span><span class="br"></span><p>C. autem Graccho imminentis casus atrocitas palam
atque aperte per quietem denuntiata est: somno enim
pressus Tiberii fratris effigiem vidit dicentis sibi nulla
ratione eum vitare posse ne eo fato non periret quo ipse
occidisset. id ex Graccho prius quam tribunatum, in quo
fraternum exitum habuit, iniret multi audierunt. Coelius<a class="footnoteLink" href="#note_LCL492_86_89" id="target_note_LCL492_86_89"><sup>89</sup></a>
etiam, certus Romanae historiae auctor, sermonem de ea






</p></section><notes><section class="footnotes"><ul><li class="note" id="note_LCL492_86_88"><a class="footnoteCrossrefLink" href="#target_note_LCL492_86_88" title="Click to highlight in text"><sup class="lineRef">88</sup>delatus P: perl- AL</a></li><script type="text/javascript">document.getElementById('note_LCL492_86_88').style.display = "none";</script><li class="note" id="note_LCL492_86_89"><a class="footnoteCrossrefLink" href="#target_note_LCL492_86_89" title="Click to highlight in text"><sup class="lineRef">89</sup>Coelius <span class="italic">Briscoe</span>: Cael- AL</a></li><script type="text/javascript">document.getElementById('note_LCL492_86_89').style.display = "none";</script></ul></section></notes></section>