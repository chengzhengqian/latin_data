<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


municipia legiones equestris ordinis maiorem partem trucidantem.
ipsum Marium illo loci statuisses,<a class="footnoteLink" href="#note_LCL492_234_3" id="target_note_LCL492_234_3"><sup>3</sup></a> celerius aliquid
de sua fuga quam de Sullae nece cogitasset.</p>
<span class="br"></span><span class="lineNumber">3</span><span class="br"></span><p>Cuius filium Faustum C. Cassius, condiscipulum suum,
in schola proscriptionem paternam laudantem, ipsumque,
cum per aetatem potuisset, idem facturum minitantem,
colapho percussit. dignam manum quae publico parricidio
se non contaminaret!</p>
<p><span class="marginNote left">ext.1</span>Et ut a Graecis aliquid, Alcibiades ille, cuius nescio
utrum bona an vitia patriae perniciosiora fuerint—illis
enim cives suos decepit, his adflixit—, cum adhuc puer ad
Periclen avunculum suum venisset, eumque secreto tristem
sedentem vidisset, interrogavit quid ita tantam in vultu
confusionem gereret. at illo dicente mandatu se civitatis
propylaea Minervae, quae sunt ianuae arcis, aedificasse,
consumptaque in id opus ingenti pecunia non invenire
quo pacto ministerii rationem redderet, atque ideo conflictari,
‘ergo’ inquit ‘quaere potius quemadmodum rationem
non reddas.’ itaque vir amplissimus et prudentissimus, suo
consilio defectus, puerili usus est, atque id egit ut Athenienses,
finitimo implicati bello, rationibus exigendis non
vacarent. sed viderint Athenae utrum Alcibiadem lamententur
an glorientur, quoniam adhuc inter exsecrationem
hominis et admirationem dubio mentis iudicio fluctuatur.</p>
</section><notes><section class="footnotes"><ul><li class="note" id="note_LCL492_234_3"><a class="footnoteCrossrefLink" href="#target_note_LCL492_234_3" title="Click to highlight in text"><sup class="lineRef">3</sup>statuisses <span class="italic">Lipsius</span>: -et AL</a></li><script type="text/javascript">document.getElementById('note_LCL492_234_3').style.display = "none";</script></ul></section></notes></section>