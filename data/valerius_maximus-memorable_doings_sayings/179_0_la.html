<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


Graeciae &lt;et Asiae&gt;<a class="footnoteLink" href="#note_LCL492_368_27" id="target_note_LCL492_368_27"><sup>27</sup></a> urbes necessaria totius navigationis
deverticula erant. atque id Munatius Rufus, Cypriacae
expeditionis fidus comes, scriptis suis significat. cuius testimonium
non amplector: proprio enim argumento laus ista
nititur, quoniam ex eodem Naturae utero et continentia
nata est et Cato.</p>
<span class="br"></span><span class="lineNumber">3</span><span class="br"></span><p>Drusum etiam Germanicum, eximiam Claudiae familiae
gloriam patriaeque rarum ornamentum et, quod super
omnia est, operum suorum pro habitu aetatis magnitudine
vitrico pariter ac fratri Augustis,<a class="footnoteLink" href="#note_LCL492_368_28" id="target_note_LCL492_368_28"><sup>28</sup></a> duobus rei
publicae divinis oculis, mirifice respondentem, constitit
usum veneris intra coniugis caritatem clausum tenuisse.
Antonia quoque, femina&lt;e&gt;<a class="footnoteLink" href="#note_LCL492_368_29" id="target_note_LCL492_368_29"><sup>29</sup></a> laudibus virilem familiae
suae claritatem supergressa, amorem mariti egregia fide
pensavit; quae post eius excessum, forma et aetate florens,
c&lt;on&gt;vi&lt;c&gt;tum<a class="footnoteLink" href="#note_LCL492_368_30" id="target_note_LCL492_368_30"><sup>30</sup></a> socrus pro coniugio habuit, in eodemque
toro alterius adulescentiae vigor exstinctus est, alterius
viduitatis experientia consenuit. hoc cubiculum talibus experimentis
summam imponat.</p>
<span class="br"></span><span class="lineNumber">4</span><span class="br"></span><p>Deinceps et iis vacemus quorum animus aliquo in momento
[ponendi]<a class="footnoteLink" href="#note_LCL492_368_31" id="target_note_LCL492_368_31"><sup>31</sup></a> pecuniam numquam locavit.<a class="footnoteLink" href="#note_LCL492_368_32" id="target_note_LCL492_368_32"><sup>32</sup></a> Cn.
Marcius, patriciae gentis adulescens, Anci regis clara progenies,
cui Corioli Volscorum oppidum capti<a class="footnoteLink" href="#note_LCL492_368_33" id="target_note_LCL492_368_33"><sup>33</sup></a> cognomen
adiecerunt, cum editis conspicuae fortitudinis operibus, a
Postumo Cominio consule accurata oratione apud milites
laudatus omnibus donis militaribus et agri centum iugeribus







</p></section><notes><section class="footnotes"><ul><li class="note" id="note_LCL492_368_27"><a class="footnoteCrossrefLink" href="#target_note_LCL492_368_27" title="Click to highlight in text"><sup class="lineRef">27</sup><span class="italic">add. SB (coll. 2.8.7)</span></a></li><script type="text/javascript">document.getElementById('note_LCL492_368_27').style.display = "none";</script><li class="note" id="note_LCL492_368_28"><a class="footnoteCrossrefLink" href="#target_note_LCL492_368_28" title="Click to highlight in text"><sup class="lineRef">28</sup>Augustis <span class="italic">Pighius</span>: -to AL: <span class="italic">del.
Briscoe</span></a></li><script type="text/javascript">document.getElementById('note_LCL492_368_28').style.display = "none";</script><li class="note" id="note_LCL492_368_29"><a class="footnoteCrossrefLink" href="#target_note_LCL492_368_29" title="Click to highlight in text"><sup class="lineRef">29</sup><span class="italic">add. SB </span></a></li><script type="text/javascript">document.getElementById('note_LCL492_368_29').style.display = "none";</script><li class="note" id="note_LCL492_368_30"><a class="footnoteCrossrefLink" href="#target_note_LCL492_368_30" title="Click to highlight in text"><sup class="lineRef">30</sup>convictum <span class="italic">Kempf</span>: cuitum* AL</a></li><script type="text/javascript">document.getElementById('note_LCL492_368_30').style.display = "none";</script><li class="note" id="note_LCL492_368_31"><a class="footnoteCrossrefLink" href="#target_note_LCL492_368_31" title="Click to highlight in text"><sup class="lineRef">31</sup>ponendi* <span class="italic">del. SB</span><sup>1</sup></a></li><script type="text/javascript">document.getElementById('note_LCL492_368_31').style.display = "none";</script><li class="note" id="note_LCL492_368_32"><a class="footnoteCrossrefLink" href="#target_note_LCL492_368_32" title="Click to highlight in text"><sup class="lineRef">32</sup>locavit <span class="italic">SB</span><sup>1</sup>: vacavit* AL; Br</a></li><script type="text/javascript">document.getElementById('note_LCL492_368_32').style.display = "none";</script><li class="note" id="note_LCL492_368_33"><a class="footnoteCrossrefLink" href="#target_note_LCL492_368_33" title="Click to highlight in text"><sup class="lineRef">33</sup>capti <span class="italic">Kempf</span>: captivum AL: -tum A <span class="italic">corr.</span></a></li><script type="text/javascript">document.getElementById('note_LCL492_368_33').style.display = "none";</script></ul></section></notes></section>