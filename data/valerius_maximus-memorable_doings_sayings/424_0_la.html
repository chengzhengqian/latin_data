<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<p><span class="marginNote left">ext. 3</span>Age, Xerxes opum regiarum ostentatione eximia eo
usque luxuria gaudens ut edicto praemium ei proponeret
qui novum voluptatis genus repperisset, quanta, dum deliciis
nimi&lt;i&gt;s<a class="footnoteLink" href="#note_LCL493_304_18" id="target_note_LCL493_304_18"><sup>18</sup></a> capitur, amplissimi imperii ruina evasit!</p>
<p><span class="marginNote left">ext. 4</span>Antiochus quoque, Syriae rex, nihilo continentioris
exempli. cuius caecam et amentem luxuriam exercitus
imitatus magna ex parte aureos clavos crepidis subiectos
habuit, argenteaque vasa ad usum culinae comparavit,
et tabernacula textilibus sigillis adornata statuit, avaro
potius hosti praeda optabilis quam ulla ad vincendum
strenuo mora.</p>
<p><span class="marginNote left">ext. 5</span>Nam Ptolomaeus rex accessio vitiorum suorum vixit,
ideoque Physcon appellatus est. cuius nequitia quid nequius?
sororem natu maiorem communi fratri nuptam sibi
nubere coegit. postea deinde filia eius per vim stuprata
ipsam dimisit, ut vacuum locum nuptiis puellae faceret.</p>
<p><span class="marginNote left">ext. 6</span>Consentaneus igitur regibus suis gentis Aegyptiae populus,
qui ductu Archelai adversus A. Gabinium moenibus
urbis egressus, cum castra vallo atque fossa cingere iuberetur,
universus succlamavit ut id opus publica pecunia
faciendum locaretur. quapropter deliciis tam enerves animi
spiritum exercitus nostri sustinere non potuerunt.</p>
<p><span class="marginNote left">ext. 7</span>Sed tamen effeminatior multitudo Cypriorum, qui
reginas suas mulierum corporibus velut gradibus constructis,
quo mollius vestigia pedum ponerent, currus



</p></section><notes><section class="footnotes"><ul><li class="note" id="note_LCL493_304_18"><a class="footnoteCrossrefLink" href="#target_note_LCL493_304_18" title="Click to highlight in text"><sup class="lineRef">18</sup><span class="italic"> add.</span> A <span class="italic">corr.</span></a></li><script type="text/javascript">document.getElementById('note_LCL493_304_18').style.display = "none";</script></ul></section></notes></section>