<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<p><span class="marginNote left">ext. 8</span>At Carthaginiensium dux Hamilcar, cum obsideret Syracusas,
inter somnum exaudisse &lt;se&gt;<a class="footnoteLink" href="#note_LCL492_98_103" id="target_note_LCL492_98_103"><sup>103</sup></a> vocem credidit
nuntiantem futurum ut proximo die in ea urbe cenaret.
laetus igitur perinde ac divinitus promissa victoria exercitum
pugnae comparabat. in quo inter Siculos et Poenos
orta dissensione, castris eius Syracusani subita irruptione
oppressis ipsum intra moenia sua vinctum pertraxerunt.
ita magis spe quam somnio deceptus cenavit Syracusis
captivus, non, ut animo praesumpserat, victor.</p>
<p><span class="marginNote left">Ext. 9</span>Alcibiades quoque miserabilem exitum suum haud fallaci
nocturna imagine speculatus est: quo enim pallio
amicae suae dormiens opertum se viderat, &lt;eo&gt;<a class="footnoteLink" href="#note_LCL492_98_104" id="target_note_LCL492_98_104"><sup>104</sup></a> interfectus
et insepultus iacens contectus est.</p>
<p><span class="marginNote left">ext.10</span>Proximum somnium etsi paulo est longius, propter nimiam
tamen evidentiam ne omittatur impetrat. duo familiares
Arcades iter una facientes Megaram venerunt, quorum
alter se ad hospitem contulit, alter in tabernam
meritoriam devertit. is qui in hospitio erat vidit in somnis
comitem suum orantem ut sibi cauponis insidiis circumvento
subveniret: posse enim celeri eius accursu se imminenti
periculo subtrahi. quo viso excitatus prosiluit, tabernamque
in qua is deversabatur petere conatus est.
pestifero deinde fato eius humanissimum propositum
tamquam supervacuum damnavit, et lectum ac somnum
repetiit. tunc idem ei saucius oblatus obsecravit ut, quoniam




</p></section><notes><section class="footnotes"><ul><li class="note" id="note_LCL492_98_103"><a class="footnoteCrossrefLink" href="#target_note_LCL492_98_103" title="Click to highlight in text"><sup class="lineRef">103</sup>se L: <span class="italic">om.</span> A</a></li><script type="text/javascript">document.getElementById('note_LCL492_98_103').style.display = "none";</script><li class="note" id="note_LCL492_98_104"><a class="footnoteCrossrefLink" href="#target_note_LCL492_98_104" title="Click to highlight in text"><sup class="lineRef">104</sup><span class="italic">add.</span> Ïš</a></li><script type="text/javascript">document.getElementById('note_LCL492_98_104').style.display = "none";</script></ul></section></notes></section>