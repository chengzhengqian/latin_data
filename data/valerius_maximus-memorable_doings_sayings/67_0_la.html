<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


fungeretur, quia quidquid imperio cogitur exigenti magis
quam praestanti acceptum refertur.</p>
<span class="br"></span><span class="lineNumber">7</span><span class="br"></span><p>Illud quoque memoria repetendum est, quod tribunis
plebis intrare curiam non licebat, ante valvas autem positis
subselliis decreta patrum attentissima cura examinabant,
ut si qua ex eis improbassent, rata esse non sinerent.
itaque veteribus senatus consultis T<a class="footnoteLink" href="#note_LCL492_144_11" id="target_note_LCL492_144_11"><sup>11</sup></a> littera subscribi
solebat, eaque nota significabatur illa tribunos quoque
censuisse. qui, quamvis pro commodis plebis excubabant
inque imperiis compescendis occupati erant, instrui tamen
ea argenteis vasis et anulis aureis publice praebitis
patiebantur, quo talium rerum usu auctoritas magistratuum
esset ornatior.</p>
<span class="br"></span><span class="lineNumber">8</span><span class="br"></span><p>Quorum quemadmodum maiestas amplificabatur ita
abstinentia artissime constringebatur: immolatarum enim
ab iis hostiarum exta ad quaestores aerarii delata venibant,
sacrificiisque populi Romani cum deorum immortalium
cultus tum etiam hominum continentia inerat, imperatoribus
nostris quam sanctas manus habere deberent apud
ipsa<a class="footnoteLink" href="#note_LCL492_144_12" id="target_note_LCL492_144_12"><sup>12</sup></a> altaria discentibus: continentiaeque tantum tribuebatur
ut multorum aes alienum, quia provincias sincere
administraverant, a senatu persolutum sit: nam quorum
opera publicam auctoritatem splendorem suum procul
obtinuisse viderant, eorum dignitatem domi collabi indignum
sibique deforme esse arbitrabantur.</p>
</section><notes><section class="footnotes"><ul><li class="note" id="note_LCL492_144_11"><a class="footnoteCrossrefLink" href="#target_note_LCL492_144_11" title="Click to highlight in text"><sup class="lineRef">11</sup>t Ïš: <span class="italic">om.</span> AL: c P</a></li><script type="text/javascript">document.getElementById('note_LCL492_144_11').style.display = "none";</script><li class="note" id="note_LCL492_144_12"><a class="footnoteCrossrefLink" href="#target_note_LCL492_144_12" title="Click to highlight in text"><sup class="lineRef">12</sup>ipsa <span class="italic">SB:</span> ista AL</a></li><script type="text/javascript">document.getElementById('note_LCL492_144_12').style.display = "none";</script></ul></section></notes></section>