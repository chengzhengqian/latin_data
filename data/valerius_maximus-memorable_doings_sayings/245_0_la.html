<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


sordibus pretium carae pietatis evilescit; quin etiam eo
certius quo miserius experimentum habet.</p>
<p>Sanguinis ingenui mulierem praetor apud tribunal
suum capitali crimine damnatam triumviro in carcere necandam
tradidit. quo receptam is qui custodiae praeerat,
misericordia motus, non protinus strangulavit: aditum
quoque ad eam filiae, sed diligenter excussae, ne quid cibi
inferret, dedit, existimans futurum ut inedia consumeretur.
cum autem plures iam dies intercederent, secum ipse
quaerens quidnam esset quo tam diu sustentaretur, curiosius
observata filia animadvertit illam exerto ubere famem
matris lactis sui subsidio lenientem. quae tam admirabilis
spectaculi novitas ab ipso ad triumvirum, a triumviro ad
praetorem, a praetore ad consilium iudicum perlata, remissionem
poenae mulieri impetravit. quo non penetrat
aut quid non excogitat Pietas, quae in carcere servandae
genetricis novam rationem invenit? quid enim tam inusitatum,
quid tam inauditum quam matrem uberibus natae
alitam? putarit aliquis hoc contra rerum naturam factum,
nisi diligere parentes prima Naturae lex esset.</p>
<p><span class="marginNote left">ext. 1</span>Idem praedicatum de pietate Perus existimetur, quae
patrem suum Mycona,<a class="footnoteLink" href="#note_LCL492_500_58" id="target_note_LCL492_500_58"><sup>58</sup></a> consimili fortuna adfectum
parique custodiae traditum, iam ultimae senectutis velut
infantem pectori suo admotum aluit. haerent ac stupent
hominum oculi, cum huius facti pictam imaginem vident,
casusque antiqui condicionem praesentis spectaculi admiratione





</p></section><notes><section class="footnotes"><ul><li class="note" id="note_LCL492_500_58"><a class="footnoteCrossrefLink" href="#target_note_LCL492_500_58" title="Click to highlight in text"><sup class="lineRef">58</sup>Mycona <span class="italic">Muncker</span>: Cimona AL</a></li><script type="text/javascript">document.getElementById('note_LCL492_500_58').style.display = "none";</script></ul></section></notes></section>