<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

suo, quinque pondo argenti ex praeda donaret: taceo enim
quod princeps civitatis filiam ei nuptum dedit cuius pecunia
tam ieiunos penates videbat. qui ipse quoque adeo
inops decessit ut nisi fundus, quem unum reliquerat, venisset,
unde uxor eius dotem reciperet non exstitisset. animi
virorum et feminarum vigebant in civitate, eorumque
bonis dignitatis aestimatio cunctis in rebus ponderabatur.
haec imperia conciliabant, haec iungebant adfinitates,
haec in foro, haec intra privatos parietes plurimum poterant:
patriae enim rem unusquisque, non suam augere
properabat, pauperque in divite quam dives in paupere
imperio versari malebat. atque huic tam praeclaro proposito
illa merces reddebatur, quod nihil eorum quae virtuti
debentur emere pecunia licebat, inopiaeque illustrium virorum
publice succurrebatur.</p>
<span class="br"></span><span class="lineNumber">10</span><span class="br"></span><p>Itaque, cum secundo Punico bello Cn. Scipio ex Hispania
senatui scripsisset, petens ut sibi successor mitteretur,
quia filiam virginem adultae iam aetatis haberet neque ei
sine se dos expediri posset, senatus, ne res publica bono
duce careret, patris sibi partes desumpsit, consilioque uxoris
ac propinquorum Scipionis constituta dote summam
eius ex aerario erogavit ac puellam nuptum dedit. dotis
modus †quadraginta†<a class="footnoteLink" href="#note_LCL492_392_54" id="target_note_LCL492_392_54"><sup>54</sup></a> milia aeris fuit, quo non solum
humanitas patrum conscriptorum sed etiam habitus veterum
patrimoniorum cognosci potest: namque adeo fuerunt



</p></section><notes><section class="footnotes"><ul><li class="note" id="note_LCL492_392_54"><a class="footnoteCrossrefLink" href="#target_note_LCL492_392_54" title="Click to highlight in text"><sup class="lineRef">54</sup>xl(ta) AL: quattuor <span class="italic">SB</span><sup>3</sup></a></li><script type="text/javascript">document.getElementById('note_LCL492_392_54').style.display = "none";</script></ul></section></notes></section>