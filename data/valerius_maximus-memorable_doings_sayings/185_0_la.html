<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


quam feminarum apta usui munera circa domos ferrentur,
nulla cuiquam dono ianua patuit, Tarentinaeque
petulantiae animosus magis quam efficax defensor haud
scio maiore cum gloria huius urbis moribus &lt;an moenibus&gt;<a class="footnoteLink" href="#note_LCL492_380_45" id="target_note_LCL492_380_45"><sup>45</sup></a>
repulsus sit.</p>
<span class="br"></span><span class="lineNumber">14b</span><span class="br"></span><p>In illa quoque procella quam C. Marius et L. Cinna rei
publicae inflixerant, abstinentia populi Romani mirifica
conspecta est: nam cum a se proscriptorum penates vulgi
manibus diripiendos obiecissent, inveniri nemo potuit qui
civili luctu praedam peteret: unus enim quisque se ab his
perinde ac si a sacris aedibus abstinuit. quae quidem tam
misericors continentia plebis tacitum crudelium victorum
convicium fuit.</p>
<p><span class="marginNote left">ext. 1</span>Ac ne eiusdem laudis commemorationem externis invideamus,
Pericles, Atheniensium princeps, cum tragoediarum
scriptorem Sophoclea in praetura collegam haberet,
et is publico officio una districtus pueri ingenui praetereuntis
formam impensioribus verbis laudasset, intemperantiam
eius increpans dixit praetoris non solum manus a
pecuniae lucro sed etiam oculos a libidinoso aspectu continentes
esse debere.</p>
<p><span class="marginNote left">ext. 2</span>Sophocles autem aetate iam senior, cum ab eo quidam
quaereret an etiam nunc rebus veneriis uteretur, ‘di meliora!’
inquit: ‘libenter enim istinc tamquam ex aliqua furiosa
profugi dominatione.’</p>
<p><span class="marginNote left">ext. 3a</span>Aeque abstinentis senectae Xenocraten fuisse accepimus.



</p></section><notes><section class="footnotes"><ul><li class="note" id="note_LCL492_380_45"><a class="footnoteCrossrefLink" href="#target_note_LCL492_380_45" title="Click to highlight in text"><sup class="lineRef">45</sup>m- an moenibus <span class="italic">Halm</span>: moribus moribus A: moribus LG:
armis an moribus A <span class="italic">corr.</span></a></li><script type="text/javascript">document.getElementById('note_LCL492_380_45').style.display = "none";</script></ul></section></notes></section>