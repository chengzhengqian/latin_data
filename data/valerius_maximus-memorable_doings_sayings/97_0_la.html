<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


praecerpens<a class="footnoteLink" href="#note_LCL492_204_70" id="target_note_LCL492_204_70"><sup>70</sup></a> quam acciderunt? nam ut urbem intravit, continuo
quaestione publica adflictus exsilio multatus est, ut si quid
religionis insolentia commisisset, poena expiaret.</p>
<span class="br"></span><span class="lineNumber">4</span><span class="br"></span><p>Sapientiores igitur Q. Fulvius, qui Capua capta, et L.
Opimius, qui Fregellanis ad deditionem compulsis, triumphandi
potestatem a senatu petierunt, uterque editis
operibus magnificus sed neuter petitae rei compos, non
quidem invidia patrum conscriptorum, cui numquam aditum
in curia&lt;m&gt;<a class="footnoteLink" href="#note_LCL492_204_71" id="target_note_LCL492_204_71"><sup>71</sup></a> esse voluerunt, sed summa diligentia
observandi iuris, quo cautum erat ut pro aucto imperio,
non pro recuperatis<a class="footnoteLink" href="#note_LCL492_204_72" id="target_note_LCL492_204_72"><sup>72</sup></a> quae populi Romani fuissent, triumphus
decerneretur: tantum enim interest adicias aliquid an
detractum restituas quantum distat beneficii initium ab
iniuriae fine.</p>
<span class="br"></span><span class="lineNumber">5</span><span class="br"></span><p>Quin etiam ius de quo loquor sic custoditum est ut P.
Scipioni ob recuperatas Hispanias, M. Marcello ob captas
Syracusas triumphus non decerneretur, quod ad eas res
gerendas sine ullo erant missi magistratu. probentur nunc
cuiuslibet gloriae cupidi, qui ex desertis montibus myoparonumque
piraticis rostris laudis inopes laureae ramulos
festinabunda manu decerpserunt: Carthaginis imperio
abrupta Hispania et Siciliae caput abscisum triumphales
iungere currus nequiverunt. et quibus viris? Scipioni et






</p></section><notes><section class="footnotes"><ul><li class="note" id="note_LCL492_204_70"><a class="footnoteCrossrefLink" href="#target_note_LCL492_204_70" title="Click to highlight in text"><sup class="lineRef">70</sup>praecerpens* AL: -cipiens Ϛ</a></li><script type="text/javascript">document.getElementById('note_LCL492_204_70').style.display = "none";</script><li class="note" id="note_LCL492_204_71"><a class="footnoteCrossrefLink" href="#target_note_LCL492_204_71" title="Click to highlight in text"><sup class="lineRef">71</sup><span class="italic">add. Stanger</span></a></li><script type="text/javascript">document.getElementById('note_LCL492_204_71').style.display = "none";</script><li class="note" id="note_LCL492_204_72"><a class="footnoteCrossrefLink" href="#target_note_LCL492_204_72" title="Click to highlight in text"><sup class="lineRef">72</sup>pro recuperatis Ϛ: pro reciperata* AL: ob recuperatum G</a></li><script type="text/javascript">document.getElementById('note_LCL492_204_72').style.display = "none";</script></ul></section></notes></section>