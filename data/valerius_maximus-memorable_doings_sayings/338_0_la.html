<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

demonstrationem dicta sententia, improbo tamen
praestigiarum genere novum civitati nostrae vectigal accessit.</p>
<span class="br"></span><span class="lineNumber">4b</span><span class="br"></span><p>Eundem ferunt, cum a rege Antiocho, quem bello
superaverat, ex foedere icto dimidiam partem navium accipere
deberet, medias omnes secuisse, ut eum tota classe
privaret.</p>
<span class="br"></span><span class="lineNumber">5</span><span class="br"></span><p>Nam M. Antonio remittendum convicium est, qui idcirco
se aiebat nullam orationem scripsisse, ut si quid
superiore iudicio actum ei<a class="footnoteLink" href="#note_LCL493_132_31" id="target_note_LCL493_132_31"><sup>31</sup></a> quem postea defensurus esset
nociturum foret, non dictum a se adfirmare posset, quia
facti vix pudentis causam tolerabilem habuit: pro periclitantium
enim capite non solum eloquentia sua uti, sed
etiam verecundia abuti erat paratus.</p>
<span class="br"></span><span class="lineNumber">6</span><span class="br"></span><p>Sertorius vero, corporis robore atque animi consilio parem
Naturae indulgentiam expertus, proscriptione Sullana
dux Lusitanorum fieri coactus, cum eos oratione flectere
non posset ne cum Romanis universa acie confligere vellent,
vafro consilio ad suam sententiam perduxit: duos
enim in conspectu eorum constituit equos, validissimum
alterum, &lt;alterum&gt;<a class="footnoteLink" href="#note_LCL493_132_32" id="target_note_LCL493_132_32"><sup>32</sup></a> infirmissimum, ac deinde validi caudam
ab imbecillo sene paulatim carpi, infirmi a iuvene eximiarum
virium universam convelli iussit. obtemperatum
imperio est. sed dum adulescentis dextera irrito se labore
fatigat, senio confecta manus ministerium exsecuta est.
tunc barbarae contioni, quorsum ea res tenderet cognoscere




</p></section><notes><section class="footnotes"><ul><li class="note" id="note_LCL493_132_31"><a class="footnoteCrossrefLink" href="#target_note_LCL493_132_31" title="Click to highlight in text"><sup class="lineRef">31</sup>ei P (<span class="italic">de</span> AL <span class="italic">non liquet</span>)</a></li><script type="text/javascript">document.getElementById('note_LCL493_132_31').style.display = "none";</script><li class="note" id="note_LCL493_132_32"><a class="footnoteCrossrefLink" href="#target_note_LCL493_132_32" title="Click to highlight in text"><sup class="lineRef">32</sup><span class="italic">add</span>. P</a></li><script type="text/javascript">document.getElementById('note_LCL493_132_32').style.display = "none";</script></ul></section></notes></section>