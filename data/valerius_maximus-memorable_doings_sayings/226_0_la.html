<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<h3><span class="ac">2. De Gratis</span></h3>
<p><span class="marginNote left">praef.</span>Grati<a class="footnoteLink" href="#note_LCL492_462_24" id="target_note_LCL492_462_24"><sup>24</sup></a> vero animi significationes et ingrata facta libuit
oculis subicere, ut vitio ac virtuti iusta merces aestimationis
ipsa comparatione accederet. sed quoniam contrario
proposito sese distinxerunt, nostro quoque stilo separentur,
prioremque locum obtineant quae laudem quam quae
reprehensionem merentur.</p>
<span class="br"></span><span class="lineNumber">1a</span><span class="br"></span><p>Atque ut a publicis actis ordiar, Marcium patriae &lt;arma
inferre&gt;<a class="footnoteLink" href="#note_LCL492_462_25" id="target_note_LCL492_462_25"><sup>25</sup></a> conantem, admotoque portis urbis ingenti Volscorum
exercitu funus ac tenebras Romano imperio minantem,
Veturia mater et Volumnia uxor nefarium opus exsequi
precibus suis passae non sunt. in quarum honorem
senatus matronarum ordinem benignissimis decretis adornavit:
sanxit namque ut feminis semita viri cederent,
confessus plus salutis rei publicae in stola quam in armis
fuisse, vetustisque aurium insignibus novum vittae discrimen
adiecit. permisit quoque iis purpurea veste et aureis
uti segmentis. super haec aedem et aram Fortunae Muliebri
eo loco quo Coriolanus exoratus fuerat faciendam
curavit, memorem beneficii animum suum exquisito religionis
cultu testando.</p>
<span class="br"></span><span class="lineNumber">1b</span><span class="br"></span><p>Quem secundi etiam Punici belli tempore exhibuit:
cum enim a Fulvio Capua obsideretur ac duae Campanae
mulieres benivolentiam erga Romanos dimittere ex animis
noluissent, Vestia Oppia mater familiae et Cluvia Facula
meretrix, quarum altera cotidie pro salute exercitus nostri


</p></section><notes><section class="footnotes"><ul><li class="note" id="note_LCL492_462_24"><a class="footnoteCrossrefLink" href="#target_note_LCL492_462_24" title="Click to highlight in text"><sup class="lineRef">24</sup>grati <span class="italic">Kempf</span>: -tas AL</a></li><script type="text/javascript">document.getElementById('note_LCL492_462_24').style.display = "none";</script><li class="note" id="note_LCL492_462_25"><a class="footnoteCrossrefLink" href="#target_note_LCL492_462_25" title="Click to highlight in text"><sup class="lineRef">25</sup><span class="italic">add. Halm</span> patriae conantem <span class="italic">intra cruces Briscoe</span></a></li><script type="text/javascript">document.getElementById('note_LCL492_462_25').style.display = "none";</script></ul></section></notes></section>