<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


cedit ergo interdum generosus spiritus utilitati et Fortunae
viribus succumbit, ubi, nisi tutiora consilia legeris,
speciosa sequenti concidendum est.</p>
<span class="br"></span><span class="lineNumber">1b</span><span class="br"></span><p>Cannensis autem clades adeo urbem nostram vehementer
confudit ut M. Iunio Pera dictatore rem publicam
administrante spolia hostium adfixa templis, deorum numini
consecrata, instrumento militiae futura convellerentur,
ac praetextati pueri arma induerent, addictorum etiam
et capitali crimine damnatorum sex milia conscriberentur.
quae si per se aspiciantur, aliquid ruboris habeant, si autem
admotis necessitatis viribus ponderentur, saevitiae
temporis convenientia praesidia videantur.</p>
<span class="br"></span><span class="lineNumber">1c</span><span class="br"></span><p>Propter eandem cladem senatus Otacilio, qui Siciliam,
Cornelio Mammulae, qui Sardiniam pro praetoribus obtinebant,
querentibus quod neque stipendium neque frumentum
classibus eorum et exercitibus socii praeberent,
adfirmantibus etiam ne habere quidem eos unde id praestare
possent, rescripsit aerarium longinquis impensis non
sufficere: proinde quo pacto tantae inopiae succurrendum
esset ipsi viderent. his litteris quid aliud quam imperii sui
gubernacula e manibus abiecit, Siciliamque et Sardiniam,
benignissimas urbis nostrae nutrices, gradus &lt;et&gt;<a class="footnoteLink" href="#note_LCL493_164_60" id="target_note_LCL493_164_60"><sup>60</sup></a> stabilimenta
bellorum, tam multo sudore et sanguine in potestatem
redactas, paucis verbis, te scilicet, Necessitas, iubente,
dimisit.</p>
<span class="br"></span><span class="lineNumber">2</span><span class="br"></span><p>Eadem Casilinates, obsidione Hannibalis clausos alimentorumque
facultate defectos, lora necessariis vinculorum
usibus subducta eque scutis detractas pelles ferventi




</p></section><notes><section class="footnotes"><ul><li class="note" id="note_LCL493_164_60"><a class="footnoteCrossrefLink" href="#target_note_LCL493_164_60" title="Click to highlight in text"><sup class="lineRef">60</sup><span class="italic">add.</span> Ïš</a></li><script type="text/javascript">document.getElementById('note_LCL493_164_60').style.display = "none";</script></ul></section></notes></section>