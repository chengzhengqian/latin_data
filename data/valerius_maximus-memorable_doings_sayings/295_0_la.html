<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


sibi cives vel dedissent collegam vel non dedissent.</p>
<span class="br"></span><span class="lineNumber">2b</span><span class="br"></span><p>Idem, cum Ser. Sulpicius Galba et Aurelius &lt;Cotta&gt;<a class="footnoteLink" href="#note_LCL493_46_51" id="target_note_LCL493_46_51"><sup>51</sup></a>
consules in senatu contenderent uter adversus Viriathum
in Hispaniam mitteretur, ac magna inter patres conscriptos
dissensio esset, omnibus quonam eius sententia inclinaretur
exspectantibus, ‘neutrum’ inquit ‘mihi mitti
placet, quia alter nihil habet, alteri nihil est satis’, aeque
malam licentis imperii magistram iudicans inopiam atque
avaritiam. quo dicto ut neuter in provinciam mitteretur
obtinuit.</p>
<span class="br"></span><span class="lineNumber">3</span><span class="br"></span><p>C. vero Popillius a senatu legatus ad Antiochum missus,
ut bello se quo Ptolomaeum lacessebat abstineret, cum ad
eum venisset atque is prompto animo et amicissimo vultu
dexteram ei porrexisset, invicem illi suam porrigere noluit,
sed tabellas senatus consultum continentes tradidit. quas
ut legit Antiochus, dixit se cum amicis collocuturum. indignatus
Popillius quod aliquam moram interposuisset,
virga solum quo insistebat denotavit, et ‘prius’ inquit
‘quam hoc circulo excedas da responsum quod senatui referam.’
non legatum locutum, sed ipsam curiam ante oculos
positam crederes: continuo enim rex adfirmavit fore ne
amplius de se Ptolomaeus quereretur, ac tum demum Popillius
manum eius tamquam socii apprehendit. quam
efficax est animi sermonisque abscisa gravitas! eodem momento
Syriae regnum terruit, Aegypti texit.</p>
<span class="br"></span><span class="lineNumber">4</span><span class="br"></span><p>P. autem Rutilii verba pluris an facta aestimem nescio:
nam utrisque aeque admirabile inest robur. cum amici





</p></section><notes><section class="footnotes"><ul><li class="note" id="note_LCL493_46_51"><a class="footnoteCrossrefLink" href="#target_note_LCL493_46_51" title="Click to highlight in text"><sup class="lineRef">51</sup><span class="italic">add. Torr.</span></a></li><script type="text/javascript">document.getElementById('note_LCL493_46_51').style.display = "none";</script></ul></section></notes></section>