<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


in urbe nutriri leonem: sin autem sit altus, obsequi ei
convenire: monet enim ut praecipuae nobilitatis et concitati
ingenii iuvenes refrenentur, nimio vero favore ac profusa
indulgentia pasti quo minus potentiam obtineant ne
impediantur, quod stultum et inutile sit eas obtrectare
vires quas ipse foveris.</p>
<p><span class="marginNote left">ext. 8</span>Mirifice etiam Thales: nam interrogatus an facta hominum
deos fallerent ‘ne&lt;c&gt;<a class="footnoteLink" href="#note_LCL493_120_13" id="target_note_LCL493_120_13"><sup>13</sup></a> cogitata’ inquit, ut non solum
manus sed etiam mentes puras habere vellemus, cum secretis
cogitationibus nostris caeleste numen adesse credidissemus.</p>
<p><span class="marginNote left">ext. 9</span>Ac ne quod sequitur quidem minus sapiens. unicae
filiae pater Themistoclen consulebat utrum eam pauperi
sed ornato an locupleti parum probato collocaret. cui is
‘malo’ inquit ‘virum pecunia quam pecuniam viro indigentem.’
quo dicto stultum monuit ut generum potius quam
divitias generi legeret.</p>
<p><span class="marginNote left">ext. 10</span>Age, Philippi quam probabilis epistula, in qua Alexandrum
quorundam Macedonum benivolentiam largitione
ad se adtrahere conatum sic increpuit! ‘quae te, fili, ratio in
hanc tam vanam spem induxit, ut eos tibi fideles futuros
existimares quos pecunia ad amorem tui compulisses?’ a
caritate istud pater, ab usu<a class="footnoteLink" href="#note_LCL493_120_14" id="target_note_LCL493_120_14"><sup>14</sup></a> Philippus, maiore ex parte
mercator Graeciae quam victor.</p>
<p><span class="marginNote left">ext. 11a</span>Aristoteles autem, Callisthenen, auditorem suum, ad
Alexandrum dimittens, monuit cum eo aut quam rarissime






</p></section><notes><section class="footnotes"><ul><li class="note" id="note_LCL493_120_13"><a class="footnoteCrossrefLink" href="#target_note_LCL493_120_13" title="Click to highlight in text"><sup class="lineRef">13</sup>nec G <span class="italic">corr</span>.: ne AL: ne (. . . quidem) P</a></li><script type="text/javascript">document.getElementById('note_LCL493_120_13').style.display = "none";</script><li class="note" id="note_LCL493_120_14"><a class="footnoteCrossrefLink" href="#target_note_LCL493_120_14" title="Click to highlight in text"><sup class="lineRef">14</sup>ab usu <span class="italic">Madvig</span>: avus o AL; Br</a></li><script type="text/javascript">document.getElementById('note_LCL493_120_14').style.display = "none";</script></ul></section></notes></section>