<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


id factum damnare quod ipsi fieri debuisse iudicaverant.</p>
<p><span class="marginNote left">ext. 8</span>Alter<a class="footnoteLink" href="#note_LCL493_144_46" id="target_note_LCL493_144_46"><sup>46</sup></a> Hannibal Fabium Maximum, invictam armorum
suorum vim saluberrimis cunctationibus pugnae
ludificantem, ut aliqua suspicione trahendi belli respergeret,
totius Italiae agros ferro atque igni vastando unius eius
fundum immunem ab hoc iniuriae genere reliquit. profecisset
aliquid tanti beneficii insidiosa adumbratio eius, nisi
Romanae urbi et Fabii pietas et Hannibalis vafri mores
fuissent notissimi.</p>
<p><span class="marginNote left">ext. 9</span>Tusculanis etiam acumine consilii incolumitas parta
est. cum enim crebris rebellationibus meruissent ut eorum
urbem funditus Romani evertere vellent atque ad id
exsequendum Furius Camillus, maximus dux, validissimo
instructus exercitu venisset, universi ei togati obviam processerunt,
commeatusque et cetera pacis munia benignissime
praestiterunt, armatum etiam intrare moenia passi
sunt, nec vultu nec habitu mutato. qua constantia tranquillitatis
non solum ad amicitiae nostrae ius sed etiam ad communionem
civitatis usque penetrarunt, sagaci hercule usi
simplicitate, quoniam aptius esse intellexerant metum
officiis dissimulare quam armis protegere.</p>
<p><span class="marginNote left">ext. 10</span>At Volscorum ducis Tulli exsecrabile consilium. qui ad
bellum inferendum Romanis maxima cupiditate accensus,
cum aliquot adversis proeliis contusos animos suorum et
ob id paci proniores animadverteret, insidiosa ratione quo
volebat compulit: nam cum spectandorum ludorum gratia
magna Volscorum multitudo Romam convenisset, consulibus

</p></section><notes><section class="footnotes"><ul><li class="note" id="note_LCL493_144_46"><a class="footnoteCrossrefLink" href="#target_note_LCL493_144_46" title="Click to highlight in text"><sup class="lineRef">46</sup>alter <span class="italic">SB</span>: item AL: alter item Ïš</a></li><script type="text/javascript">document.getElementById('note_LCL493_144_46').style.display = "none";</script></ul></section></notes></section>