<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


fidei inopem esse maluit, eo quidem maiore cum commendatione
quod proni studii certius indicium est supra vires
niti quam viribus ex facili uti: alter enim quod potest
praestat, alter plus etiam quam potest.</p>
<span class="br"></span><span class="lineNumber">2</span><span class="br"></span><p>Itaque eiusdem temporis femina Busa nomine, regionis
autem Apulae ditissima, merito quidem liberalitatis
testimonium receperit, sed excellentes opes suas Fabianis
rei familiaris angustiis non comparaverit: nam etsi circa
decem milia civium nostrorum, Cannensis proelii reliquias,
benignissime intra Canusina moenia alimentis sustentavit,
salvo tamen statu fortunarum suarum munificam
se populo Romano praestitit: Fabius in honorem patriae
paupertatem inopia mutavit.</p>
<span class="br"></span><span class="lineNumber">3</span><span class="br"></span><p>In Q. quoque Considio saluberrimi exempli nec
[sine]<a class="footnoteLink" href="#note_LCL492_430_79" id="target_note_LCL492_430_79"><sup>79</sup></a> parvo ipsius fructu liberalitas adnotata est. qui
Catilinae furore ita consternata re publica ut ne a locupletibus
quidem debitae pecuniae propter tumultum, pretiis
possessionum deminutis, solvi creditoribus possent, cum
centies atque quinquagies sestertii summam in faenore
haberet, neque de sorte quemquam debitorum suorum
neque de usura appellari a suis passus est, quantumque in
ipso fuit, amaritudinem publicae confusionis privata tranquillitate
mitigavit, opportune mirificeque testatus se
nummorum suorum, non civilis sanguinis esse faeneratorem:
nam qui nunc praecipue negotiatione delectantur
cum pecuniam domum cruentam rettulerunt, quam improbando
gaudio exsultent cognoscent, si diligenter senatus

</p></section><notes><section class="footnotes"><ul><li class="note" id="note_LCL492_430_79"><a class="footnoteCrossrefLink" href="#target_note_LCL492_430_79" title="Click to highlight in text"><sup class="lineRef">79</sup><span class="italic">del. SB</span><sup>1</sup></a></li><script type="text/javascript">document.getElementById('note_LCL492_430_79').style.display = "none";</script></ul></section></notes></section>