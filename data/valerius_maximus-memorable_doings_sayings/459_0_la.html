<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

fratrem fuisse: is enim ad &lt;P.&gt;<a class="footnoteLink" href="#note_LCL493_374_95" id="target_note_LCL493_374_95"><sup>95</sup></a> Rupilium consulem Hennam,
quam praedones tenuerant, in potestatem nostram
redactam perductus, cum de viribus et conatibus fugitivorum
interrogaretur, sumpto tempore ad se colligendum,
caput operuit innixusque genibus compresso spiritu inter
ipsas custodum manus inque conspectu summi imperii
exoptata securitate acquievit. torqueant se miseri, quibus
exstingui quam superesse utilius est, [in]<a class="footnoteLink" href="#note_LCL493_374_96" id="target_note_LCL493_374_96"><sup>96</sup></a> trepido et anxio
consilio quanam ratione vita exeant quaerentes: ferrum
acuant, venena temperent, laqueos apprehendant, vastas
altitudines circumspiciant, tamquam magno apparatu aut
exquisita molitione opus sit ut corporis atque animi
infirmo vinculo cohaerens societas dirimatur. nihil horum
Coma, sed intra pectus inclusa anima finem sui repperit:
enimvero non<a class="footnoteLink" href="#note_LCL493_374_97" id="target_note_LCL493_374_97"><sup>97</sup></a> nimio studio retinendum bonum, cuius caduca
possessio tam levi adflatu violentiae concussa dilabi
potuit.</p>
<p><span class="marginNote left">ext. 2</span>Aeschyli vero poetae excessus quem ad modum non
voluntarius sic propter novitatem casus referendus. in Sicilia
moenibus urbis, in qua morabatur, egressus aprico in
loco resedit. super quem aquila testudinem ferens elusa
splendore capitis—erat enim capillis vacuum—perinde
atque lapidi eam illisit, ut fractae carne vesceretur, eoque
ictu origo et principium &lt;per&gt;fectioris<a class="footnoteLink" href="#note_LCL493_374_98" id="target_note_LCL493_374_98"><sup>98</sup></a> tragoediae exstinctum
est.</p>
<p><span class="marginNote left">ext. 3</span>Non vulgaris etiam Homeri mortis causa fertur, qui in
&lt;Io&gt;<a class="footnoteLink" href="#note_LCL493_374_99" id="target_note_LCL493_374_99"><sup>99</sup></a> insula, quia quaestionem a piscatoribus positam sol





</p></section><notes><section class="footnotes"><ul><li class="note" id="note_LCL493_374_95"><a class="footnoteCrossrefLink" href="#target_note_LCL493_374_95" title="Click to highlight in text"><sup class="lineRef">95</sup><span class="italic">add.</span> P</a></li><script type="text/javascript">document.getElementById('note_LCL493_374_95').style.display = "none";</script><li class="note" id="note_LCL493_374_96"><a class="footnoteCrossrefLink" href="#target_note_LCL493_374_96" title="Click to highlight in text"><sup class="lineRef">96</sup>in A: <span class="italic">om.</span> G</a></li><script type="text/javascript">document.getElementById('note_LCL493_374_96').style.display = "none";</script><li class="note" id="note_LCL493_374_97"><a class="footnoteCrossrefLink" href="#target_note_LCL493_374_97" title="Click to highlight in text"><sup class="lineRef">97</sup>non <span class="italic">Vorst:</span> in* G (<span class="italic">ras.</span> A)</a></li><script type="text/javascript">document.getElementById('note_LCL493_374_97').style.display = "none";</script><li class="note" id="note_LCL493_374_98"><a class="footnoteCrossrefLink" href="#target_note_LCL493_374_98" title="Click to highlight in text"><sup class="lineRef">98</sup>perf- <span class="italic">Watt</span><sup>2</sup>: fortioris A: politioris <span class="italic">Kempf</span></a></li><script type="text/javascript">document.getElementById('note_LCL493_374_98').style.display = "none";</script><li class="note" id="note_LCL493_374_99"><a class="footnoteCrossrefLink" href="#target_note_LCL493_374_99" title="Click to highlight in text"><sup class="lineRef">99</sup><span class="italic">hic add. Kempf, post</span> insula <span class="italic">Vielhaber</span></a></li><script type="text/javascript">document.getElementById('note_LCL493_374_99').style.display = "none";</script></ul></section></notes></section>