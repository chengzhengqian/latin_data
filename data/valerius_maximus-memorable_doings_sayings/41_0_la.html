<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

enim ab illo se interfici, cum eum numquam vidisset.
interposito deinde tempore postquam in conspectum
venit, nocturni metus patefacta imagine, ut Antipatri
filium esse cognovit, adiecto versu Graeco qui fidem
somniorum elevat, praeparati iam adversus caput suum
veneficii, quo occidisse Cassandri manu creditur, suspicionem
animo rep&lt;p&gt;ulit.<a class="footnoteLink" href="#note_LCL492_92_96" id="target_note_LCL492_92_96"><sup>96</sup></a></p>
<p><span class="marginNote left">ext. 3</span>Longe indulgentius di in poeta Simonide, cuius salutarem
inter quietem admonitionem consilii firmitate roborarunt:
is enim, cum ad litus navem appulisset inhumatumque
corpus iacens sepulturae mandasset, admonitus ab eo
ne proximo die navigaret, in terra remansit. qui inde solverant,
fluctibus et procellis in conspectu eius obruti sunt:
ipse laetatus est quod vitam suam somnio quam navi credere
maluisset. memor&lt;iam&gt;<a class="footnoteLink" href="#note_LCL492_92_97" id="target_note_LCL492_92_97"><sup>97</sup></a> autem beneficii elegantissimo
carmine aeternitati consecravit, melius illi et diuturnius
in animis hominum sepulcrum constituens quam in
desertis et ignotis harenis struxerat.</p>
<p><span class="marginNote left">Ext. 4</span>Efficax et illa quietis imago quae Croesi regis animum
maximo prius metu deinde etiam dolore confecit: nam e
duobus filiis et ingenii agilitate et corporis dotibus praestantiorem
imperiique successioni destinatum Atym existimavit
ferro sibi ereptum. itaque quidquid ad evitandam
denuntiatae cladis acerbitatem pertinebat, nulla ex parte
patria cura cessavit [avertere].<a class="footnoteLink" href="#note_LCL492_92_98" id="target_note_LCL492_92_98"><sup>98</sup></a> solitus erat iuvenis ad bella






</p></section><notes><section class="footnotes"><ul><li class="note" id="note_LCL492_92_96"><a class="footnoteCrossrefLink" href="#target_note_LCL492_92_96" title="Click to highlight in text"><sup class="lineRef">96</sup>repulit Ϛ: retu-* AL</a></li><script type="text/javascript">document.getElementById('note_LCL492_92_96').style.display = "none";</script><li class="note" id="note_LCL492_92_97"><a class="footnoteCrossrefLink" href="#target_note_LCL492_92_97" title="Click to highlight in text"><sup class="lineRef">97</sup><span class="italic">add. Gudius;</span> Br</a></li><script type="text/javascript">document.getElementById('note_LCL492_92_97').style.display = "none";</script><li class="note" id="note_LCL492_92_98"><a class="footnoteCrossrefLink" href="#target_note_LCL492_92_98" title="Click to highlight in text"><sup class="lineRef">98</sup><span class="italic">del. Novák</span></a></li><script type="text/javascript">document.getElementById('note_LCL492_92_98').style.display = "none";</script></ul></section></notes></section>