<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


quod convictus a patrono libertus ingratus iure libertatis
exuitur! ‘supersedeo te’ inquit ‘habere civem tanti
muneris impium aestimatorem, nec adduci possum ut credam
urbi utilem quem domui scelestum cerno. abi igitur et
esto servus, quoniam liber esse nescisti.’</p>
<p><span class="marginNote left">7a</span>Idem<a class="footnoteLink" href="#note_LCL492_168_33" id="target_note_LCL492_168_33"><sup>33</sup></a> Massilienses quoque ad hoc tempus usurpant,
disciplinae gravitate, prisci moris observantia, caritate populi
Romani praecipue conspicui, qui tres in eodem manumissiones
rescindere permittunt; si ter ab eodem deceptum
dominum cognoverunt, quarto errori subveniendum
non putant, quia sua iam culpa iniuriam accepit qui ei se
totiens obiecit.</p>
<p><span class="marginNote left">7b</span>Eadem civitas severitatis custos acerrima est, nullum
aditum in scaenam mimis dando, quorum argumenta maiore
ex parte stuprorum continent actus, ne talia spectandi
consuetudo etiam imitandi licentiam sumat. omnibus
autem qui per aliquam religionis simulationem alimenta
inertiae quaerunt clausas portas habet, [et]<a class="footnoteLink" href="#note_LCL492_168_34" id="target_note_LCL492_168_34"><sup>34</sup></a> mendacem et
fucosam superstitionem summovendam esse existimans.</p>
<p><span class="marginNote left">7c</span>Ceterum a condita urbe gladius est ibi quo noxii iugulantur,
rubigine quidem exesus et vix sufficiens ministerio,
sed index in minimis quoque rebus omnia antiquae consuetudinis
mo&lt;nu&gt;menta<a class="footnoteLink" href="#note_LCL492_168_35" id="target_note_LCL492_168_35"><sup>35</sup></a> servantium.</p>
<p><span class="marginNote left">7d</span>Duae etiam ante portas eorum arcae iacent, altera qua
liberorum, altera qua servorum corpora ad sepulturae
locum plaustro devehuntur, sine lamentatione, sine planctu.






</p></section><notes><section class="footnotes"><ul><li class="note" id="note_LCL492_168_33"><a class="footnoteCrossrefLink" href="#target_note_LCL492_168_33" title="Click to highlight in text"><sup class="lineRef">33</sup>idem <span class="italic">Gertz:</span> inde AL</a></li><script type="text/javascript">document.getElementById('note_LCL492_168_33').style.display = "none";</script><li class="note" id="note_LCL492_168_34"><a class="footnoteCrossrefLink" href="#target_note_LCL492_168_34" title="Click to highlight in text"><sup class="lineRef">34</sup><span class="italic">del. Stanger</span></a></li><script type="text/javascript">document.getElementById('note_LCL492_168_34').style.display = "none";</script><li class="note" id="note_LCL492_168_35"><a class="footnoteCrossrefLink" href="#target_note_LCL492_168_35" title="Click to highlight in text"><sup class="lineRef">35</sup><span class="italic">add.</span> P</a></li><script type="text/javascript">document.getElementById('note_LCL492_168_35').style.display = "none";</script></ul></section></notes></section>