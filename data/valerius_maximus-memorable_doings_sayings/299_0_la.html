<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<span class="br"></span><span class="lineNumber">1b</span><span class="br"></span><p>Eadem civitas aliquotiens rebellando &lt;pervicax&gt;<a class="footnoteLink" href="#note_LCL493_54_53" id="target_note_LCL493_54_53"><sup>53</sup></a>
semperque adversis contusa proeliis tandem se Q. Lutatio
consuli dedere coacta est. adversum quam saevire cupiens
populus Romanus, postquam a Papirio, cuius manu iubente
consule verba deditionis scripta erant, doctus est
Faliscos non potestati sed fidei se Romanorum commisisse,
omnem iram placida mente deposuit, pariterque et
viribus odii, non sane facile vinci adsuetis, et victoriae
obsequio, quae promptissime licentiam sumministrat, ne
iustitiae suae deesset obstitit.</p>
<span class="br"></span><span class="lineNumber">1c</span><span class="br"></span><p>Idem, cum P. Claudius Camerinos ductu atque auspiciis
suis captos sub hasta vendidisset, etsi aerarium pecunia,
fines agris auctos animadvertebat, tamen, quod parum
liquida fide id gestum ab imperatore videbatur, maxima
cura conquisitos redemit, iisque habitandi gratia locum in
Aventino adsignavit et praedia restituit. pecuniam etiam
non ad curiam sed sacraria aedificanda sacrificiaque facienda
tribuit, iustitiaeque promptissimo tenore effecit ut
exitio suo laetari possent, quia sic renati erant.</p>
<span class="br"></span><span class="lineNumber">1d</span><span class="br"></span><p>Moenibus nostris et finitimis regionibus &lt;inclusa&gt;<a class="footnoteLink" href="#note_LCL493_54_54" id="target_note_LCL493_54_54"><sup>54</sup></a>
quae adhuc rettuli; quod sequitur per totum terrarum orbem
manavit. Timochares Ambraciensis Fabricio consuli







</p></section><notes><section class="footnotes"><ul><li class="note" id="note_LCL493_54_53"><a class="footnoteCrossrefLink" href="#target_note_LCL493_54_53" title="Click to highlight in text"><sup class="lineRef">53</sup><span class="italic">add. SB</span> (<span class="italic">cf. supra</span> belli gerendi pertinacia <span class="italic">et Flor. 4.12.47</span>
pertinax in rebellando)</a></li><script type="text/javascript">document.getElementById('note_LCL493_54_53').style.display = "none";</script><li class="note" id="note_LCL493_54_54"><a class="footnoteCrossrefLink" href="#target_note_LCL493_54_54" title="Click to highlight in text"><sup class="lineRef">54</sup><span class="italic">add. SB</span><sup>1</sup></a></li><script type="text/javascript">document.getElementById('note_LCL493_54_54').style.display = "none";</script></ul></section></notes></section>