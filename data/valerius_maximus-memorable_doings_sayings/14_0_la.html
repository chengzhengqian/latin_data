<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<span class="marginNote left">ext. 6</span><div class="sp"><span class="speaker">(<span class="italic">Par.</span>)</span><p class="lineGroup">Persae, mille navium numero Delum compulsi
[complexi]<a class="footnoteLink" href="#note_LCL492_38_33" id="target_note_LCL492_38_33"><sup>33</sup></a> templo Apollinis religiosas potius manus
quam rapaces adhibuerunt.</p></div>
<div class="sp"><span class="speaker">(<span class="italic">Nepot</span>.)</span><p class="lineGroup">Persae mille navibus implevere Delum, et
cum divitiae in praedas possent allicere victores, omnibus
spoliis temperatum est in dei honorem.</p></div>
<span class="marginNote left">ext. 7</span><div class="sp"><span class="speaker">(<span class="italic">Par.</span>)</span><p class="lineGroup">Athenienses Protagoram philosophum pepulerunt,
quia scribere ausus fuerat primum ignorare se an di
essent, deinde, si sint, quales. iidem Socratem damnaverunt,
quod novam religionem introducere videbatur.
iidem Phidiam tulerunt quam diu marmore potius quam
ebore Minervam fieri debere dicebat, quod diutius nitorem
mansurum, sed ut adiecit et vilius, tacere iusserunt.</p></div>
<div class="sp"><span class="speaker">(<span class="italic">Nepot.</span>)</span><p class="lineGroup">Pythagoras philosophus ab Atheniensibus pulsus
est librique eius publice exusti, quod scripserat ignora&lt;ri&gt;<a class="footnoteLink" href="#note_LCL492_38_34" id="target_note_LCL492_38_34"><sup>34</sup></a>
an di essent, ac si essent, quales essent non posse
sciri. Socrates in eadem urbe damnatus est, quod contra
religiones nonnumquam disputaret. Phidias ibidem eboris
scalptor ait sumptu minore marmore incipere diis simulacra
fieri; quod aspernati<a class="footnoteLink" href="#note_LCL492_38_35" id="target_note_LCL492_38_35"><sup>35</sup></a> ex ebore Athenienses iusserunt.</p></div>
<span class="marginNote left">ext. 8</span><div class="sp"><span class="speaker">(<span class="italic">Par.</span>)</span><p class="lineGroup">Diomedon unus e decem ducibus quibus Argennusae eadem pugna et victoriam et damnationem pepererunt,
cum ad immeritum supplicium duceretur, nihil aliud







</p></div></section><notes><section class="footnotes"><ul><li class="note" id="note_LCL492_38_33"><a class="footnoteCrossrefLink" href="#target_note_LCL492_38_33" title="Click to highlight in text"><sup class="lineRef">33</sup><span class="italic">del.</span> A <span class="italic">corr.</span>*</a></li><script type="text/javascript">document.getElementById('note_LCL492_38_33').style.display = "none";</script><li class="note" id="note_LCL492_38_34"><a class="footnoteCrossrefLink" href="#target_note_LCL492_38_34" title="Click to highlight in text"><sup class="lineRef">34</sup><span class="italic">add. Halm</span></a></li><script type="text/javascript">document.getElementById('note_LCL492_38_34').style.display = "none";</script><li class="note" id="note_LCL492_38_35"><a class="footnoteCrossrefLink" href="#target_note_LCL492_38_35" title="Click to highlight in text"><sup class="lineRef">35</sup>aspernati <span class="italic">Christ</span>: ipse ratum <span class="italic">Nepot.</span></a></li><script type="text/javascript">document.getElementById('note_LCL492_38_35').style.display = "none";</script></ul></section></notes></section>