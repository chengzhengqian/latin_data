<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">
Rhodiis navali pugna excepto omnes hostium captivos
permutavit, satius esse existimans ab invisissimis circumiri
quam bene merito gratiam non referre.</p>
<p><span class="marginNote left">ext. 3</span>Liberalis populus Romanus magnitudine muneris,
quod Attalo regi Asiam dono dedit. sed Attalus etiam testamenti
aequitate gratus, qui eandem Asiam populo Romano
legavit. itaque nec huius munificentia nec illius tam
memor beneficii animus tot verbis laudari potest quot amplissimae
civitates vel amice datae vel pie redditae sunt.</p>
<p><span class="marginNote left">ext. 4</span>Ceterum nescio an praecipue Masinissae regis pectus
grati animi pignoribus fuerit refertum: beneficio enim Scipionis
et populi Romani iussu<a class="footnoteLink" href="#note_LCL492_472_34" id="target_note_LCL492_472_34"><sup>34</sup></a> regni modo liberalius
auctus, memoriam incliti muneris ad ultimum vitae
finem, longa etiam a dis immortalibus senectute donatus,
constantissima fide perduxit, adeo ut eum non solum Africa
sed etiam cunctae gentes scirent amiciorem Corneliae
familiae atque urbi Romanae quam sibimet ipsi semper
esse.<a class="footnoteLink" href="#note_LCL492_472_35" id="target_note_LCL492_472_35"><sup>35</sup></a> ille cum gravi Carthaginiensium bello premeretur
ac vix tutelae imperii sui sufficeret, tamen Scipioni Aemiliano,
quia nepos Africani erat, bonam magnamque partem
Numidici exercitus, quam &lt;ad&gt;<a class="footnoteLink" href="#note_LCL492_472_36" id="target_note_LCL492_472_36"><sup>36</sup></a> Lucullum consulem,
a quo ad auxilia petenda missus fuerat, in Hispaniam duceret,
promptissima mente tradidit, praesentique periculo
respectum pristini beneficii anteposuit. ille, cum iam
aetate deficiente, magnas regni opes quattuor et quinquaginta







</p></section><notes><section class="footnotes"><ul><li class="note" id="note_LCL492_472_34"><a class="footnoteCrossrefLink" href="#target_note_LCL492_472_34" title="Click to highlight in text"><sup class="lineRef">34</sup>p. R. iussu <span class="italic">Per</span>.: per sua* AL</a></li><script type="text/javascript">document.getElementById('note_LCL492_472_34').style.display = "none";</script><li class="note" id="note_LCL492_472_35"><a class="footnoteCrossrefLink" href="#target_note_LCL492_472_35" title="Click to highlight in text"><sup class="lineRef">35</sup>semper esse A <span class="italic">corr</span>., G: superesse* AL</a></li><script type="text/javascript">document.getElementById('note_LCL492_472_35').style.display = "none";</script><li class="note" id="note_LCL492_472_36"><a class="footnoteCrossrefLink" href="#target_note_LCL492_472_36" title="Click to highlight in text"><sup class="lineRef">36</sup><span class="italic">add</span>. A <span class="italic">corr.</span></a></li><script type="text/javascript">document.getElementById('note_LCL492_472_36').style.display = "none";</script></ul></section></notes></section>