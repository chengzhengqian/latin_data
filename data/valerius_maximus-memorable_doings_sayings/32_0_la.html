<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


plurimis et evidentissimis ante tantam ruinam monstrorumpulsatus
ictibus. ducturus erat a Carrhis adversus Parthos
exercitum: pullum ei traditum est paludamentum,
cum in proelium exeuntibus album aut purpureum dari soleat;
maesti et taciti milites ad principia convenerunt, qui
vetere instituto cum clamore alacri accurrere debebant;
aquilarum altera vix convelli a primo pilo potuit, altera aegerrime
extracta in contrariam ac ferebatur partem se ipsa
convertit. magna haec prodigia, sed et illae clades aliquanto
maiores, tot pulcherrimarum legionum interitus, tam
multa signa hostilibus intercepta manibus, tantum Romanae
militiae decus barbarorum obtritum equitatu, optimae
indolis filii cruore paterni respersi oculi, corpus imperatoris
inter promiscuas cadaverum strues avium ferarumque
laniatibus obiectum. vellem quidem placidius, sed quod
relatu&lt;m&gt;<a class="footnoteLink" href="#note_LCL492_74_73" id="target_note_LCL492_74_73"><sup>73</sup></a> verum est. sic deorum spreti monitus excandescunt,
sic humana consilia castigantur, ubi se caelestibus
praeferunt.</p>
<span class="br"></span><span class="lineNumber">12</span><span class="br"></span><p>Cn. etiam Pompeium Iuppiter omnipotens abunde
monuerat ne cum C. Caesare ultimam belli fortunam experiri
contenderet, egresso a Dyrrachio adversa agmini
eius fulmina iaciens, examinibus apium signa obscurando,
subita tristitia implicatis militum animis, nocturnis totius
exercitus terroribus, ab ipsis altaribus hostiarum fuga. sed
invictae leges necessitudinis pectus alioquin procul amentia
remotum prodigia ista iusta aestimatione perpendere
passae non sunt. itaque, dum illa elevat, auctoritatem amplissimam




</p></section><notes><section class="footnotes"><ul><li class="note" id="note_LCL492_74_73"><a class="footnoteCrossrefLink" href="#target_note_LCL492_74_73" title="Click to highlight in text"><sup class="lineRef">73</sup>relatum <span class="italic">Torr.</span>: -tu* (revel- L) AL</a></li><script type="text/javascript">document.getElementById('note_LCL492_74_73').style.display = "none";</script></ul></section></notes></section>