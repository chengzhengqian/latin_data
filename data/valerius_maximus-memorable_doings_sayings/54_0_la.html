<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


novumque spectaculum patriae praebuit, tantum non ex
ipso genetricis rogo lucem et cunas adsecutus: eodem
enim momento temporis altera iam fato functa peperit,
alter ante elatus quam natus est.</p>
<p><span class="marginNote left">ext.6</span>Divinae Fortunae vulnus Pheraeo Iasoni exitii eius cupidus
intulit: nam cum inter insidias gladio eum percussisset,
vomicam, quae a nullo medicorum sanari potuerat, ita
rupit ut hominem pestifero malo liberaret.</p>
<p><span class="marginNote left">Ext.7</span>Aeque dis immortalibus acceptus Simonides, cuius
salus ab imminenti naufragio<a class="footnoteLink" href="#note_LCL492_118_122" id="target_note_LCL492_118_122"><sup>122</sup></a> defensa ruinae quoque
subtracta est: cenanti enim apud Scopam Crannone, quod
est in Thessalia oppidum, nuntiatum est duos iuvenes ad
ianuam venisse magnopere rogantes ut ad eos continuo
prodiret. ad quos egressus neminem repperit ibi. ceterum
eo momento temporis triclinium in quo Scopas epulabatur
collapsum et ipsum et omnes convivas oppressit. quid hac
felicitate locupletius, quam nec mare nec terra saeviens
exstinguere valuit?</p>
<p><span class="marginNote left">Ext.8</span>Non invitus huic subnecto Daphnitem, ne quis ignoret
quantum interfuerit cecinisse deorum laudes et numen
obtrectasse. hic, cum eius studii esset cuius professores
sophistae vocantur, ineptae et mordacis opinationis, Apollinem
Delphis irridendi causa consuluit an equum invenire
posset, cum omnino nullum habuisset. cuius ex oraculo



</p></section><notes><section class="footnotes"><ul><li class="note" id="note_LCL492_118_122"><a class="footnoteCrossrefLink" href="#target_note_LCL492_118_122" title="Click to highlight in text"><sup class="lineRef">122</sup>naufragio Ïš: officio* AL</a></li><script type="text/javascript">document.getElementById('note_LCL492_118_122').style.display = "none";</script></ul></section></notes></section>