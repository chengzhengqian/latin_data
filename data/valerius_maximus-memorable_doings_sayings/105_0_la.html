<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


relata erat<a class="footnoteLink" href="#note_LCL492_220_86" id="target_note_LCL492_220_86"><sup>86</sup></a> videretur dubitasse. non in tabulis sed in vita
Q. Metelli argumenta sincere administratae provinciae legenda
sibi iudices crediderunt, indignum rati integritatem
tanti viri exigua cera et paucis litteris perpendi.</p>
<p><span class="marginNote left">2a</span>Sed quid mirum si debitus honos a civibus Metello tributus
est, quem superiori Africano etiam hostis praestare
non dubitavit? si quidem rex Antiochus, bello quod cum
Romanis gerebat, filium eius a militibus suis interceptum
honoratissime excepit, regiisque muneribus donatum
ultro et celeriter patri remisit, quamquam ab eo tum
maxime finibus imperii pellebatur. sed et rex et lacessitus
maiestatem excellentissimi viri venerari quam dolorem
suum ulcisci maluit.</p>
<p><span class="marginNote left">2b</span>Ad eundem Africanum in Liternina villa se continentem
complures praedonum duces videndum eodem tempore
forte confluxerunt. quos cum ad vim faciendam venire
existimasset, praesidium domesticorum in tecto
collocavit, eratque in iis repellendis et animo et apparatu
occupatus. quod ut praedones animadverterunt, dimissis
militibus abiectisque armis ianuae appropinquant, et clara
voce nuntiant Scipioni non vitae eius hostes, sed virtutis
admiratores venisse, conspectum et congressum tanti viri
quasi caeleste aliquod beneficium expetentes; proinde




</p></section><notes><section class="footnotes"><ul><li class="note" id="note_LCL492_220_86"><a class="footnoteCrossrefLink" href="#target_note_LCL492_220_86" title="Click to highlight in text"><sup class="lineRef">86</sup>relata (<span class="italic">Torr.</span>) erat <span class="italic">SB</span>: -tae erant AL</a></li><script type="text/javascript">document.getElementById('note_LCL492_220_86').style.display = "none";</script></ul></section></notes></section>