<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


dignitatis eius quam candidae togae suae respectum agens.</p>
<span class="br"></span><span class="lineNumber">5</span><span class="br"></span><p>Pompeius autem Magnus Pharsalica acie victus a Caesare,
cum postero die Larisam intraret, oppidique illius
universus populus obviam ei processisset, ‘ite’ inquit ‘et
istud officium praestate victori.’ dicerem non dignus qui
vinceretur, nisi a Caesare esset superatus; certe modestus
in calamitate: nam quia dignitate sua uti iam non poterat,
usus est verecundia.</p>
<span class="br"></span><span class="lineNumber">6</span><span class="br"></span><p>Quam praecipuam in C. quoque Caesare fuisse et saepenumero
apparuit et ultimus eius dies significavit: compluribus
enim parricidarum violatus mucronibus, inter ipsum
illud tempus quo divinus spiritus mortali discernebatur
a corpore, ne tribus quidem et viginti vulneribus quin
verecundiae obsequeretur absterreri potuit, si quidem
utraque togam manu demisit, ut inferior pars corporis tecta
collaberetur. in hunc modum non homines exspirant sed
di immortales sedes suas repetunt.</p>
<p><span class="marginNote left">ext. 1</span>Quod sequitur externis adnectam, quia ante gestum est
quam Etruriae civitas daretur. excellentis in ea regione
pulchritudinis adulescens nomine Spurinna, cum mira
specie complurium feminarum illustrium sollicitaret oculos,
ideoque viris ac parentibus earum se suspectum esse
sentiret, oris decorem vulneribus confudit, deformitatemque
sanctitatis suae fidem quam formam irritamentum
alienae libidinis esse maluit.</p>
<p><span class="marginNote left">ext. 2</span>Athenis quidam ultimae senectutis, cum spectatum ludos
in theatrum venisset, eumque nemo e civibus sessum





</p></section><notes></notes></section>