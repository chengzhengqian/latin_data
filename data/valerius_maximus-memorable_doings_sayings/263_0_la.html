<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

iuvenis coactus est fortius adversus semet ipsum gladio uti
quam adversus hostes usus fuerat.</p>
<span class="br"></span><span class="lineNumber">5</span><span class="br"></span><p>Nec minus animose A. Fulvius, vir senatorii ordinis,
euntem in aciem filium retraxit quam Scaurus e proelio fugientem
increpuit: namque iuvenem et ingenio et litteris
et forma inter aequales nitentem, pravo consilio amicitiam
Catilinae secutum inque castra eius temerario impetu
ruentem, medio itinere abstractum supplicio mortis adfecit,
praefatus non se Catilinae illum adversus patriam sed
patriae adversus Catilinam genuisse. licuit, donec belli
civilis rabies praeteriret, inclusum arcere: verum illud
cauti patris narraretur opus, hoc severi refertur.</p>
<h3>9</h3>
<p><span class="marginNote left">praef.</span>Sed ut hanc incitatam et asperam severitatem mitiores
relati patrum mores clementiae suae mixtura temperent,
exactae poenae concessa venia iungatur.</p>
<span class="label"><span class="sc">se parentum adversus suspectos liberos moderatione</span></span>
<span class="br"></span><span class="lineNumber">1</span><span class="br"></span><p>L. Gellius, omnibus honoribus ad censuram defunctus,
cum gravissima crimina de filio, in novercam commissum
stuprum et parricidium cogitatum, propemodum explorata
haberet, non tamen ad vindictam continuo procucurrit,
sed paene universo senatu adhibito in consilium, expositis
suspicionibus, defendendi se adulescenti potestatem fecit,
inspectaque diligentissime causa absolvit eum cum consilii





</p></section><notes></notes></section>