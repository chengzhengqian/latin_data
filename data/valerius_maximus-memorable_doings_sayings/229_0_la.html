<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

adsecutus, non dubitavit consul pro Q. Calidio praeturae
candidato supplicare populo, quod tribunus plebis legem
qua pater eius in civitatem restitueretur tulerat. quin
etiam patronum eum domus et familiae suae semper dictitavit.
nec hac re de principatu, quem procul dubio obtinebat,
quicquam decerpsit, quia non humili sed grato animo
longe inferioris hominis maximo merito eximiam summittebat
dignitatem.</p>
<span class="br"></span><span class="lineNumber">8</span><span class="br"></span><p>Nam C. quidem Marii non solum praecipuus sed etiam
praepotens gratae mentis fuit impetus: duas enim Camertium
cohortes, mira virtute vim Cimbrorum sustinentes,
in ipsa acie adversus condicionem foederis civitate
donavit. quod quidem factum et vere et egregie excusavit
dicendo inter armorum strepitum verba se iuris civilis
exaudire non potuisse. et sane id tempus tunc erat quo
magis defendere quam audire leges oportebat.</p>
<span class="br"></span><span class="lineNumber">9</span><span class="br"></span><p>C. Marii vestigia ubique L. Sulla certamine laudis subsequitur:
dictator enim privato [et]<a class="footnoteLink" href="#note_LCL492_468_30" id="target_note_LCL492_468_30"><sup>30</sup></a> Pompeio et caput
adaperuit et sella adsurrexit et equo descendit, eaque se
libenter facere in contione praedicavit, memor ab eo
duodeviginti annis nato partes suas exercitu paterno adiutas.
multa insignia Pompeio, sed nescio an hoc quicquam
admirabilius contigerit, quod magnitudine beneficii sui
oblivisci Sullam coegit.</p>
<span class="br"></span><span class="lineNumber">10</span><span class="br"></span><p>Sit aliquis in summo splendore etiam sordibus gratis
locus. M. Cornuto praetore funus Hirtii et Pansae iussu






</p></section><notes><section class="footnotes"><ul><li class="note" id="note_LCL492_468_30"><a class="footnoteCrossrefLink" href="#target_note_LCL492_468_30" title="Click to highlight in text"><sup class="lineRef">30</sup><span class="italic">om</span>. Ïš</a></li><script type="text/javascript">document.getElementById('note_LCL492_468_30').style.display = "none";</script></ul></section></notes></section>