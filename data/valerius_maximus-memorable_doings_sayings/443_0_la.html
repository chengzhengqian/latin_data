<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

hortatus esset, per colloquii simulationem arcessitum hospitioque
exceptum vinxit ac Romam nave deportandum
curavit. cuius factum senatus neque probare potuit neque
rescindere voluit, ne remissus in patriam Bituitus bellum
renovaret. igitur eum Albam custodiae causa relegavit.</p>
<span class="br"></span><span class="lineNumber">4</span><span class="br"></span><p>Viriathi etiam caedes duplicem perfidiae accusationem
recipit,<a class="footnoteLink" href="#note_LCL493_342_62" id="target_note_LCL493_342_62"><sup>62</sup></a> in amicis quod eorum manibus interemptus est,
in Q. Servilio Caepione consule quia is sceleris huius auctor
impunitate promissa fuit, victoriamque non meruit sed
emit.</p>
<p><span class="marginNote left">ext. 1</span>Verum ut ipsum fontem perfidiae contemplemur, Carthaginienses
Xanthippum Lacedaemonium, cuius optima
opera primo Punico bello usi fuerant et quo iuvante Atilium
Regulum ceperant, simulantes domum se revehere,
in alto merserunt, quid tanto facinore petentes? an ne victoriae
eorum socius superesset? exstat nihilo minus, et
quidem cum opprobrio, quem sine ulla gloriae iactura
inviolatum reliquissent.</p>
<p><span class="marginNote left">ext. 2</span>Hannibal porro Nucerinos, hortatu suo cum binis vestimentis
urbem inexpugnabilibus muris cinctam egressos,
vapore et fumo balnearum strangulando, et Acerranorum
senatum eadem ratione extra moenia evocatum in profunda<a class="footnoteLink" href="#note_LCL493_342_63" id="target_note_LCL493_342_63"><sup>63</sup></a>
puteorum abiciendo, nonne bellum adversus populum






</p></section><notes><section class="footnotes"><ul><li class="note" id="note_LCL493_342_62"><a class="footnoteCrossrefLink" href="#target_note_LCL493_342_62" title="Click to highlight in text"><sup class="lineRef">62</sup>recipit <span class="italic">Kempf:</span> recepit A</a></li><script type="text/javascript">document.getElementById('note_LCL493_342_62').style.display = "none";</script><li class="note" id="note_LCL493_342_63"><a class="footnoteCrossrefLink" href="#target_note_LCL493_342_63" title="Click to highlight in text"><sup class="lineRef">63</sup>profunda <span class="italic">Eberhard:</span> -do A: -dum (puteum) P</a></li><script type="text/javascript">document.getElementById('note_LCL493_342_63').style.display = "none";</script></ul></section></notes></section>