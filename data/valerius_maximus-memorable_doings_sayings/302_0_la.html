<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


iustitia vicit odium: continuo enim, et suis auribus
obseratis et indicis ore clauso, duci eum ad Scaurum iussit.
accusatorem etiam reo suo, ne dicam diligendum, certe
laudandum! quem populus cum propter alias virtutes tum
hoc nomine libentius et consulem et censorem et pontificem
maximum fecit.</p>
<span class="br"></span><span class="lineNumber">6</span><span class="br"></span><p>Nec aliter &lt;se&gt;<a class="footnoteLink" href="#note_LCL493_60_61" id="target_note_LCL493_60_61"><sup>61</sup></a> L. Crassus in eodem iustitiae experimento
gessit. Cn. Carbonis nomen infesto animo utpote
inimicissimi sibi detulerat, sed tamen scrinium eius a servo
allatum ad se, complura continens quibus facile opprimi
posset, ut erat signatum cum servo catenato ad eum remisit.
quo pacto igitur inter amicos viguisse tunc iustitiam
credimus, cum inter accusatores quoque et reos tantum
virium obtinuisse videamus?</p>
<span class="br"></span><span class="lineNumber">7</span><span class="br"></span><p>Iam L. Sulla non se tam incolumem quam Sulpicium
Rufum perditum voluit tribunicio furore eius sine ullo fine
vexatus. ceterum cum eum proscriptum et in villa latentem
a servo proditum comperisset, manumissum parricidam,
ut fides edicti sui exstaret, praecipitari protinus saxo
Tarpeio cum illo scelere parto pilleo iussit, victor alioquin
insolens, hoc imperio iustissimus.</p>
<p><span class="marginNote left">ext. 1</span>Verumne alienigenae iustitiae obliti videamur, Pittacus
Mitylenaeus, cuius aut meritis tantum cives debuerunt aut





</p></section><notes><section class="footnotes"><ul><li class="note" id="note_LCL493_60_61"><a class="footnoteCrossrefLink" href="#target_note_LCL493_60_61" title="Click to highlight in text"><sup class="lineRef">61</sup><span class="italic">add</span>. A <span class="italic">corr</span>., G</a></li><script type="text/javascript">document.getElementById('note_LCL493_60_61').style.display = "none";</script></ul></section></notes></section>