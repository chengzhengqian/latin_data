<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

sacrificavit, altera captis militibus Romanorum alimenta
subministrare non destitit, urbe illa oppressa senatus iis et
libertatem et bona restituit, et si quid amplius praemii petissent,
libenter se daturum adseveravit. vacasse &lt;in&gt;<a class="footnoteLink" href="#note_LCL492_464_26" id="target_note_LCL492_464_26"><sup>26</sup></a>
tanto gaudio patribus conscriptis duabus humillimis feminis
referre gratiam, nedum tam prompte &lt;ret&gt;tulisse,<a class="footnoteLink" href="#note_LCL492_464_27" id="target_note_LCL492_464_27"><sup>27</sup></a>
mirandum.</p>
<span class="br"></span><span class="lineNumber">2</span><span class="br"></span><p>Quid illa quoque iuventute Romana gratius, quae
Nautio et Minucio consulibus ultro nomina sua militari
sacramento obtulit, ut Tusculanis, quorum fines Aequi
occupaverant, praesidium ferrent, quia paucis ante mensibus
constantissime et fortissime imperium populi Romani
defenderant? ergo, quod auditu novum est, ne patriae
grata voluntas cessasse videretur, exercitus se ipse conscripsit.<a class="footnoteLink" href="#note_LCL492_464_28" id="target_note_LCL492_464_28"><sup>28</sup></a></p>
<span class="br"></span><span class="lineNumber">3</span><span class="br"></span><p>Magnum grati populi specimen in Q. Fabio Maximo
enituit: nam cum quinque consulatibus salutariter rei publicae
administratis decessisset, certatim aes contulit, quo
maior ac speciosior funeris eius pompa duceretur. elevet
aliquis praemia virtutis, cum animadvertat fortes viros felicius
sepeliri quam vivere ignavos.</p>
<span class="br"></span><span class="lineNumber">4</span><span class="br"></span><p>Fabio autem etiam incolumi summa cum gloria gratia
relata est. dictatori ei magister equitum Minucius scito
plebis, quod numquam antea factum fuerat, aequatus partito







</p></section><notes><section class="footnotes"><ul><li class="note" id="note_LCL492_464_26"><a class="footnoteCrossrefLink" href="#target_note_LCL492_464_26" title="Click to highlight in text"><sup class="lineRef">26</sup> <span class="italic">add.</span> Ϛ</a></li><script type="text/javascript">document.getElementById('note_LCL492_464_26').style.display = "none";</script><li class="note" id="note_LCL492_464_27"><a class="footnoteCrossrefLink" href="#target_note_LCL492_464_27" title="Click to highlight in text"><sup class="lineRef">27</sup>prompte retulisse <span class="italic">Torr</span>.: propter se tul(l)isse
AL: propense <span class="italic">L corr.</span></a></li><script type="text/javascript">document.getElementById('note_LCL492_464_27').style.display = "none";</script><li class="note" id="note_LCL492_464_28"><a class="footnoteCrossrefLink" href="#target_note_LCL492_464_28" title="Click to highlight in text"><sup class="lineRef">28</sup>conscripsit Ϛ: combussit LG; conduxit A <span class="italic">corr.</span></a></li><script type="text/javascript">document.getElementById('note_LCL492_464_28').style.display = "none";</script></ul></section></notes></section>