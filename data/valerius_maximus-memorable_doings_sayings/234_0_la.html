<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


habes.’ quid ista aut necessitate indignius aut querella
iustius aut ultione moderatius? cineres ei suos negavit
quam in cinerem collabi passus non fuerat. igitur hanc
unam Scipionis vindictam ingrati animi urbs Romana sensit,
maiorem me hercule Coriolani violentia: ille enim
patriam metu pulsavit, hic verecundia. de qua [re]<a class="footnoteLink" href="#note_LCL492_478_41" id="target_note_LCL492_478_41"><sup>41</sup></a> ne
queri quidem—tanta verae pietatis constantia—nisi post
fata sustinuit.</p>
<span class="br"></span><span class="lineNumber">2c</span><span class="br"></span><p>Talia passo, credo, quae fratri eius accidere solacio esse
potuerunt. cui rex Antiochus devictus et Asia imperio
populi Romani adiecta speciosissimusque triumphus ut
peculatus reus fieret et in carcerem duci iuberetur causam
praebuit.</p>
<span class="br"></span><span class="lineNumber">2d</span><span class="br"></span><p>Nihilo virtute posterior Africanus avo<a class="footnoteLink" href="#note_LCL492_478_42" id="target_note_LCL492_478_42"><sup>42</sup></a> minor, sed ne
exitu quidem felicior: duabus enim urbibus, Numantia
atque Carthagine, imperio Romano imminentibus ex
rerum natura depulsis, raptorem spiritus domi invenit,
mortis punitorem in foro non repperit.</p>
<span class="br"></span><span class="lineNumber">2e</span><span class="br"></span><p>Quis ignorat tantum laudis Scipionem Nasicam toga
quantum armis utrumque Africanum meruisse, qui pestifera
Ti. Gracchi manu faucibus apprensam<a class="footnoteLink" href="#note_LCL492_478_43" id="target_note_LCL492_478_43"><sup>43</sup></a> rem publicam
strangulari passus non est? sed is quoque propter iniquissimam
virtutum suarum apud cives aestimationem sub titulo
legationis Pergamum secessit, et quod vitae superfuit
ibi sine ullo ingratae patriae desiderio peregit.</p>
</section><notes><section class="footnotes"><ul><li class="note" id="note_LCL492_478_41"><a class="footnoteCrossrefLink" href="#target_note_LCL492_478_41" title="Click to highlight in text"><sup class="lineRef">41</sup><span class="italic">del. Aldus</span></a></li><script type="text/javascript">document.getElementById('note_LCL492_478_41').style.display = "none";</script><li class="note" id="note_LCL492_478_42"><a class="footnoteCrossrefLink" href="#target_note_LCL492_478_42" title="Click to highlight in text"><sup class="lineRef">42</sup>avo <span class="italic">Kempf:</span> aut AL</a></li><script type="text/javascript">document.getElementById('note_LCL492_478_42').style.display = "none";</script><li class="note" id="note_LCL492_478_43"><a class="footnoteCrossrefLink" href="#target_note_LCL492_478_43" title="Click to highlight in text"><sup class="lineRef">43</sup>apprensam <span class="italic">Halm</span> (apprehen- <span class="italic">Pighius</span>): oppressam AL</a></li><script type="text/javascript">document.getElementById('note_LCL492_478_43').style.display = "none";</script></ul></section></notes></section>