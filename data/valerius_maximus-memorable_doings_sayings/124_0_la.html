<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


et magno militum numero ad id<a class="footnoteLink" href="#note_LCL492_258_33" id="target_note_LCL492_258_33"><sup>33</sup></a> capiendum niteretur,
omnes qui propius accesserant interemit, ac sine ullo regressu
pedis<a class="footnoteLink" href="#note_LCL492_258_34" id="target_note_LCL492_258_34"><sup>34</sup></a> pugnans super ingentem stragem, quam
ipse fecerat, corruit. cuius capite umero femine saucio,
oculo eruto, scutum centum et viginti ictibus perfossum
apparuit.</p>
<p>Tales in castris divi Iulii disciplina milites aluit, quorum
alter dextera, alter oculo amisso hostibus inhaesit, ille post
hanc iacturam victor, hic ne hac quidem iactura victus.</p>
<span class="br"></span><span class="lineNumber">23b</span><span class="br"></span><p>Tuum vero, Scaevi,<a class="footnoteLink" href="#note_LCL492_258_35" id="target_note_LCL492_258_35"><sup>35</sup></a> inexsuperabilem spiritum in utra
parte rerum naturae admiratione prosequar nescio, quoniam
excellenti virtute dubium reliquisti inter undasne
pugnam fortiorem edideris an in terra vocem miseris. bello
namque quo C. Caesar, non contentus opera sua litoribus
Oceani claudere, Britannicae insulae caelestes iniecit
manus, cum quattuor commilitonibus rate transvectus in
scopulum vicinum insulae quam hostium ingentes copiae
obtinebant, postquam aestus regressu suo spatium quo
scopulus et insula dividebantur in vadum transitu facile
redegit, ingenti multitudine barbarorum adfluente, ceteris
rate ad litus regressis solus immobilem stationis gradum
retinens, undique ruentibus telis et &lt;hostibus&gt;<a class="footnoteLink" href="#note_LCL492_258_36" id="target_note_LCL492_258_36"><sup>36</sup></a> ab omni
parte acri studio ad te invadendum nitentibus, quinque
militum diurno proelio suffectura pila una dextera hostium
corporibus adegisti. ad ultimum destricto gladio,
audacissimum quemque modo umbonis impulsu, modo
mucronis ictu depellens, hinc Romanis, illinc Britannicis




</p></section><notes><section class="footnotes"><ul><li class="note" id="note_LCL492_258_33"><a class="footnoteCrossrefLink" href="#target_note_LCL492_258_33" title="Click to highlight in text"><sup class="lineRef">33</sup>id <span class="italic">Torr.</span>: eum AL</a></li><script type="text/javascript">document.getElementById('note_LCL492_258_33').style.display = "none";</script><li class="note" id="note_LCL492_258_34"><a class="footnoteCrossrefLink" href="#target_note_LCL492_258_34" title="Click to highlight in text"><sup class="lineRef">34</sup>pedis <span class="italic">Gelbcke, Halm</span>: pedes AL</a></li><script type="text/javascript">document.getElementById('note_LCL492_258_34').style.display = "none";</script><li class="note" id="note_LCL492_258_35"><a class="footnoteCrossrefLink" href="#target_note_LCL492_258_35" title="Click to highlight in text"><sup class="lineRef">35</sup>Scaevi <span class="italic">Kempf</span>: -va AL</a></li><script type="text/javascript">document.getElementById('note_LCL492_258_35').style.display = "none";</script><li class="note" id="note_LCL492_258_36"><a class="footnoteCrossrefLink" href="#target_note_LCL492_258_36" title="Click to highlight in text"><sup class="lineRef">36</sup><span class="italic">add. SB</span></a></li><script type="text/javascript">document.getElementById('note_LCL492_258_36').style.display = "none";</script></ul></section></notes></section>