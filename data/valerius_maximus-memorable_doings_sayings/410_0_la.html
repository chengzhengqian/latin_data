<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<p><span class="marginNote left">ext. 3</span>Regis et iuvenis flagrantissimae cupiditati similem
Aristotelis in capessenda laude sitim subnectam: is namque
Theodecti discipulo oratoriae artis libros quos &lt;pro
suis&gt;<a class="footnoteLink" href="#note_LCL493_276_93" id="target_note_LCL493_276_93"><sup>93</sup></a> ederet donaverat, molesteque postea ferens titulum
eorum sic alii cessisse, proprio volumine quibusdam
rebus insistens, plenius<a class="footnoteLink" href="#note_LCL493_276_94" id="target_note_LCL493_276_94"><sup>94</sup></a> sibi de his in Theodectis libris
dictum esse adiecit. nisi me tantae et tam late patentis
scientiae verecundia teneret, dicerem dignum philosophum
cuius stabiliendi mores altioris animi philosopho
traderentur.</p>
<p>Ceterum gloria ne ab iis quidem qui contemptum eius
introducere conantur neglegitur, quoniam quidem &lt;iis&gt;<a class="footnoteLink" href="#note_LCL493_276_95" id="target_note_LCL493_276_95"><sup>95</sup></a>
ipsis voluminibus nomina sua diligenter adiciunt, ut quod
professione elevant usurpatione memoriae adsequantur.
sed qualiscumque horum dissimulatio proposito illorum
longe tolerabilior qui, dum aeternam memoriam adsequerentur,
etiam sceleribus innotescere non dubitarunt.</p>
<p><span class="marginNote left">ext. 4</span>Quorum e numero nescio an in primis Pausanias debeat
referri: nam cum Hermoclen percontatus esset quonam
modo subito clarus posset evadere atque is respondisset,
si aliquem illustrem virum occidisset, futurum ut
gloria eius ad ipsum redundaret, continuo Philippum interemit,
et quidem quod petierat adsecutus est: tam enim se
parricidio quam Philippus virtute notum posteris reddidit.</p>
<p><span class="marginNote left">ext. 5</span>Illa vero gloriae cupiditas sacrilega: inventus est enim
qui Dianae Ephesiae templum incendere vellet, ut opere





</p></section><notes><section class="footnotes"><ul><li class="note" id="note_LCL493_276_93"><a class="footnoteCrossrefLink" href="#target_note_LCL493_276_93" title="Click to highlight in text"><sup class="lineRef">93</sup><span class="italic">add.</span> P</a></li><script type="text/javascript">document.getElementById('note_LCL493_276_93').style.display = "none";</script><li class="note" id="note_LCL493_276_94"><a class="footnoteCrossrefLink" href="#target_note_LCL493_276_94" title="Click to highlight in text"><sup class="lineRef">94</sup>plenius <span class="italic">SB</span><sup>3</sup>: plan- AL</a></li><script type="text/javascript">document.getElementById('note_LCL493_276_94').style.display = "none";</script><li class="note" id="note_LCL493_276_95"><a class="footnoteCrossrefLink" href="#target_note_LCL493_276_95" title="Click to highlight in text"><sup class="lineRef">95</sup><span class="italic">add. SB</span><sup>3</sup></a></li><script type="text/javascript">document.getElementById('note_LCL493_276_95').style.display = "none";</script></ul></section></notes></section>