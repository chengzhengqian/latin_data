<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<h3><span class="ac">4. De Humili Loco Natis Qui Clari Evaserunt</span></h3>
<span class="br"></span><span class="lineNumber">1</span><span class="br"></span><p>Incunabula Tulli Hostilii agreste tugurium cepit; eiusdem
adulescentia in pecore pascendo fuit occupata; validior
aetas imperium Romanum rexit et duplicavit; senectus
excellentissimis &lt;ornamentis&gt;<a class="footnoteLink" href="#note_LCL492_282_57" id="target_note_LCL492_282_57"><sup>57</sup></a> decorata in altissimo
maiestatis fastigio fulsit.</p>
<span class="br"></span><span class="lineNumber">2</span><span class="br"></span><p>Verum Tullus, etsi magnum<a class="footnoteLink" href="#note_LCL492_282_58" id="target_note_LCL492_282_58"><sup>58</sup></a> admirabilis incrementi,
domesticum tamen exemplum est: Tarquinium autem ad
Romanum imperium occupandum Fortuna in urbem nostram
advexit, alienum quod ex Etruria,<a class="footnoteLink" href="#note_LCL492_282_59" id="target_note_LCL492_282_59"><sup>59</sup></a> alieniorem quod
ortum Corintho, fastidiendum quod mercatore genitum,
erubescendum quod etiam exsule [Demorato]<a class="footnoteLink" href="#note_LCL492_282_60" id="target_note_LCL492_282_60"><sup>60</sup></a> natum
patre. ceterum tam prosperum condicionis suae eventum
industria sua pro invidioso gloriosum reddidit: dilatavit
enim fines, cultum deorum novis sacerdotiis auxit, numerum
senatus amplificavit, equestrem ordinem uberiorem
reliquit, quaeque laudum eius consummatio est, praeclaris
virtutibus effecit ne haec civitas paenitentiam ageret quod
regem a finitimis potius mutuata esset quam de suis legisset.</p>
<span class="br"></span><span class="lineNumber">3</span><span class="br"></span><p>In Tullio vero Fortuna praecipue vires suas ostendit,
vernam huic urbi natum regem dando. cui quidem diutissime
imperium obtinere, quater lustrum condere, ter
triumphare contigit. ad summam autem unde processerit




</p></section><notes><section class="footnotes"><ul><li class="note" id="note_LCL492_282_57"><a class="footnoteCrossrefLink" href="#target_note_LCL492_282_57" title="Click to highlight in text"><sup class="lineRef">57</sup><span class="italic">add.</span> A <span class="italic">corr.</span>; Br</a></li><script type="text/javascript">document.getElementById('note_LCL492_282_57').style.display = "none";</script><li class="note" id="note_LCL492_282_58"><a class="footnoteCrossrefLink" href="#target_note_LCL492_282_58" title="Click to highlight in text"><sup class="lineRef">58</sup>magnum <span class="italic">Halm</span>: -nus AL</a></li><script type="text/javascript">document.getElementById('note_LCL492_282_58').style.display = "none";</script><li class="note" id="note_LCL492_282_59"><a class="footnoteCrossrefLink" href="#target_note_LCL492_282_59" title="Click to highlight in text"><sup class="lineRef">59</sup>ex Etruria <span class="italic">SB</span><sup>1</sup>: exacta* AL</a></li><script type="text/javascript">document.getElementById('note_LCL492_282_59').style.display = "none";</script><li class="note" id="note_LCL492_282_60"><a class="footnoteCrossrefLink" href="#target_note_LCL492_282_60" title="Click to highlight in text"><sup class="lineRef">60</sup><span class="italic">om.</span> Ïš</a></li><script type="text/javascript">document.getElementById('note_LCL492_282_60').style.display = "none";</script></ul></section></notes></section>