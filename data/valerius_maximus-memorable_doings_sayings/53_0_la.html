<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<p><span class="marginNote left">ext.2</span>Et quoniam ad externa transgressi sumus, quidam Athenis
vir eruditissimus, cum ictum lapidis capite excepisset,
cetera omnia tenacissima memoria retinens litterarum
tantummodo, quibus praecipue inservierat, oblitus est. dirum
malignumque vulnus in animo percussi quasi de industria
scrutatis sensibus, in eum potissimum quo maxime
laetabatur [et]<a class="footnoteLink" href="#note_LCL492_116_119" id="target_note_LCL492_116_119"><sup>119</sup></a> acerbitate nocendi erupit, singularem
doctrinam hominis pleno invidiae funere efferendo. cui si
talibus studiis perfrui fas non erat, utilius aliquanto fuit ad
illa aditum non impetrasse quam iam percepta eorum dulcedine
caruisse.</p>
<p><span class="marginNote left">Ext.3</span>Miserabilior tamen sequentis casus narratio: Nausimenis
enim Atheniensis uxor, cum filii ac filiae suae stupro intervenisset,
inopinati monstri perculsa conspectu et in
praesens tempus ad indignandum et in posterum ad loquendum
obmutuit. illi nefarium concubitum voluntaria
morte pensarunt.</p>
<p><span class="marginNote left">Ext.4</span>Hoc modo Fortuna saeviens vocem ademit, illo propitia
dona&lt;vi&gt;t:<a class="footnoteLink" href="#note_LCL492_116_120" id="target_note_LCL492_116_120"><sup>120</sup></a> Echecles Samius, athleta mutus, cum ei
victoriae quam adeptus erat titulus et praemium eriperetur,
indignatione accensus vocalis evasit.</p>
<p><span class="marginNote left">Ext.5</span>Gorgiae quoque Epirotae, fortis et clari viri, origo admirabilis
&lt;fuit&gt;,<a class="footnoteLink" href="#note_LCL492_116_121" id="target_note_LCL492_116_121"><sup>121</sup></a> quod in funere matris suae utero elapsus
inopinato vagitu suo lectum ferentes consistere coegit






</p></section><notes><section class="footnotes"><ul><li class="note" id="note_LCL492_116_119"><a class="footnoteCrossrefLink" href="#target_note_LCL492_116_119" title="Click to highlight in text"><sup class="lineRef">119</sup>et* <span class="italic">del.</span> A <span class="italic">corr.</span></a></li><script type="text/javascript">document.getElementById('note_LCL492_116_119').style.display = "none";</script><li class="note" id="note_LCL492_116_120"><a class="footnoteCrossrefLink" href="#target_note_LCL492_116_120" title="Click to highlight in text"><sup class="lineRef">120</sup><span class="italic">add. Kempf</span></a></li><script type="text/javascript">document.getElementById('note_LCL492_116_120').style.display = "none";</script><li class="note" id="note_LCL492_116_121"><a class="footnoteCrossrefLink" href="#target_note_LCL492_116_121" title="Click to highlight in text"><sup class="lineRef">121</sup><span class="italic">add.</span> P</a></li><script type="text/javascript">document.getElementById('note_LCL492_116_121').style.display = "none";</script></ul></section></notes></section>