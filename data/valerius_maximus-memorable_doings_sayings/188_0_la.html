<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


abundet? quod melius personis quam verbis repraesentabitur.</p>
<span class="br"></span><span class="lineNumber">1</span><span class="br"></span><p>Regio imperio propter nimiam Tarquinii superbiam
finito, consulatus initium Valerius Publicola cum Iunio
Bruto auspicatus est, idemque postea tres consulatus acceptissimos
populo Romano gessit et plurimorum ac maximorum
operum praetexto titulum imaginum suarum amplificavit,
cum interim fastorum illud columen patrimonio
ne ad exsequiarum quidem impensam sufficiente decessit,
ideoque publica pecunia ductae sunt. non attinet ulteriore
disputatione tanti viri paupertatem scrutari: abunde enim
patet quid vivus possederit, cui mortuo lectus funebris et
rogus defuit.</p>
<span class="br"></span><span class="lineNumber">2</span><span class="br"></span><p>Quantae amplitudinis Menenium Agrippam fuisse arbitremur,
quem senatus et plebs pacis inter se faciendae
auctorem legit? quantae scilicet esse debuit arbiter publicae
salutis. hic, nisi a populo collatis in capita sextantibus
funeratus esset, ita pecuniae inops decessit ut sepulturae
honore caruisset. verum idcirco perniciosa seditione
dividua civitas manibus Agrippae in unum contrahi voluit
quia eas pauperes quidem sed sanctas animadverterat.
cuius ut superstitis nullum fuit quod in censum deferretur
ita exstincti hodieque amplissimum est patrimonium Romana
concordia.</p>
<span class="br"></span><span class="lineNumber">3</span><span class="br"></span><p>In C. vero Fabricii et Q. Aemilii Papi, principum saeculi
sui, domibus argentum fuisse confitear oportet: uterque
enim patellam deorum &lt;causa&gt;<a class="footnoteLink" href="#note_LCL492_386_50" id="target_note_LCL492_386_50"><sup>50</sup></a> et salinum habuit, sed eo

</p></section><notes><section class="footnotes"><ul><li class="note" id="note_LCL492_386_50"><a class="footnoteCrossrefLink" href="#target_note_LCL492_386_50" title="Click to highlight in text"><sup class="lineRef">50</sup><span class="italic">add. SB</span><sup>1</sup></a></li><script type="text/javascript">document.getElementById('note_LCL492_386_50').style.display = "none";</script></ul></section></notes></section>