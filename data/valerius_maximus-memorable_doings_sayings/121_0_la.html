<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

confectum et paene dilapsum corpus induit, spiculoque
innixus ante fores curiae constitit, &lt;ictuque saxi vulneratus
est,&gt;<a class="footnoteLink" href="#note_LCL492_252_23" id="target_note_LCL492_252_23"><sup>23</sup></a> ac parvulis extremi<a class="footnoteLink" href="#note_LCL492_252_24" id="target_note_LCL492_252_24"><sup>24</sup></a> spiritus reliquiis ne res publica
exspiraret effecit: praesentia enim animi sui senatum et
equestrem ordinem ad vindictam exigendam impulit.</p>
<span class="br"></span><span class="lineNumber">19</span><span class="br"></span><p>Sed ut armorum et togae superius, nunc etiam siderum
clarum decus, divum Iulium, certissimam verae virtutis
effigiem, repraesentemus, cum innumerabili multitudine
et feroci impetu Nerviorum inclinari aciem suam videret,
timidius pugnanti militi scutum detraxit eoque tectus acerrime
proeliari coepit. quo facto fortitudinem per totum
exercitum diffudit, labentemque belli fortunam divino
animi ardore restituit. idem alio proelio legionis Martiae
aquiliferum, ineundae fugae gratia iam conversum faucibus
comprehensum, in contrariam partem retraxit<a class="footnoteLink" href="#note_LCL492_252_25" id="target_note_LCL492_252_25"><sup>25</sup></a> dexteramque
ad hostem tendens ‘quorsum tu’ inquit ‘abis? illic
sunt cum quibus dimicamus.’ et manibus quidem unum
militem, adhortatione vero tam acri omnium legionum trepidationem
correxit, vincique paratas vincere docuit.</p>
<span class="br"></span><span class="lineNumber">20</span><span class="br"></span><p>Ceterum ut humanae virtutis actum exsequamur, cum
Hannibal Capuam, in qua Romanus exercitus erat, obsideret,
Vibius Accaus,<a class="footnoteLink" href="#note_LCL492_252_26" id="target_note_LCL492_252_26"><sup>26</sup></a> Paelignae cohortis praefectus, vexillum








</p></section><notes><section class="footnotes"><ul><li class="note" id="note_LCL492_252_23"><a class="footnoteCrossrefLink" href="#target_note_LCL492_252_23" title="Click to highlight in text"><sup class="lineRef">23</sup><span class="italic">add.</span> P; Br</a></li><script type="text/javascript">document.getElementById('note_LCL492_252_23').style.display = "none";</script><li class="note" id="note_LCL492_252_24"><a class="footnoteCrossrefLink" href="#target_note_LCL492_252_24" title="Click to highlight in text"><sup class="lineRef">24</sup>extremi A <span class="italic">corr.</span>: et extremi A, L <span class="italic">corr.,</span> G: et extremis L</a></li><script type="text/javascript">document.getElementById('note_LCL492_252_24').style.display = "none";</script><li class="note" id="note_LCL492_252_25"><a class="footnoteCrossrefLink" href="#target_note_LCL492_252_25" title="Click to highlight in text"><sup class="lineRef">25</sup>retraxit <span class="italic">Per.</span>: detr-* AL</a></li><script type="text/javascript">document.getElementById('note_LCL492_252_25').style.display = "none";</script><li class="note" id="note_LCL492_252_26"><a class="footnoteCrossrefLink" href="#target_note_LCL492_252_26" title="Click to highlight in text"><sup class="lineRef">26</sup>Accaus P: Acceus AL; Br</a></li><script type="text/javascript">document.getElementById('note_LCL492_252_26').style.display = "none";</script></ul></section></notes></section>