<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


rogaretur, testatus est se poenam illam non Fabio sed populo
et tribuniciae concedere potestati.</p>
<span class="br"></span><span class="lineNumber">9</span><span class="br"></span><p>L. quoque Calpurnius Piso consul, cum in Sicilia bellum
adversus fugitivos gereret et C. Titius equitum praefectus
[fugitivorum]<a class="footnoteLink" href="#note_LCL492_188_52" id="target_note_LCL492_188_52"><sup>52</sup></a> multitudine hostium circumventus
arma iis tradidisset, his praefectum ignominiae generibus
adfecit: iussit eum toga laciniis abscisis amictum, discinctaque
tunica indutum, nudis pedibus a mane in noctem
usque ad principia per omne tempus militiae adesse; interdixit
etiam ei convictum hominum usumque balnearum,
turmasque equitum quibus praefuerat ademptis equis in
funditorum alas transcripsit. magnum profecto dedecus
patriae p&lt;ar&gt;i sontium<a class="footnoteLink" href="#note_LCL492_188_53" id="target_note_LCL492_188_53"><sup>53</sup></a> dedecore vindicatum est, quoniam
quidem id egit Piso ut qui cupiditate vitae adducti
cruce dignissimis fugitivis tropaea de se statuere concesserant,
libertatique suae servili manu flagitiosum imponi
iugum non erubuerant, amarum lucis usum experirentur,
mortemque quam effeminate timuerant<a class="footnoteLink" href="#note_LCL492_188_54" id="target_note_LCL492_188_54"><sup>54</sup></a> viriliter optarent.</p>
<span class="br"></span><span class="lineNumber">10</span><span class="br"></span><p>Nec minus Pisone acriter Q. Metellus. qui, cum apud
Contrebiam res gereretur, collocatas a se in quadam statione
quinque cohortes atque ex ea viribus hostium depulsas
repetere eandem stationem e vestigio iussit, non quod
speraret ab iis amissum locum recuperari posse, sed ut
praeteritae culpam pugnae insequentis certaminis manifesto
periculo puniret. edixit etiam ut si quis ex iis fugiens





</p></section><notes><section class="footnotes"><ul><li class="note" id="note_LCL492_188_52"><a class="footnoteCrossrefLink" href="#target_note_LCL492_188_52" title="Click to highlight in text"><sup class="lineRef">52</sup><span class="italic">del.</span> A <span class="italic">corr.</span></a></li><script type="text/javascript">document.getElementById('note_LCL492_188_52').style.display = "none";</script><li class="note" id="note_LCL492_188_53"><a class="footnoteCrossrefLink" href="#target_note_LCL492_188_53" title="Click to highlight in text"><sup class="lineRef">53</sup>pari sontium <span class="italic">Kempf</span>: pisonium* AL</a></li><script type="text/javascript">document.getElementById('note_LCL492_188_53').style.display = "none";</script><li class="note" id="note_LCL492_188_54"><a class="footnoteCrossrefLink" href="#target_note_LCL492_188_54" title="Click to highlight in text"><sup class="lineRef">54</sup>timuerant Ïš: -runt AL</a></li><script type="text/javascript">document.getElementById('note_LCL492_188_54').style.display = "none";</script></ul></section></notes></section>