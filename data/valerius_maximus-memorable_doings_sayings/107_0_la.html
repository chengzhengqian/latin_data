<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<span class="br"></span><span class="lineNumber">4</span><span class="br"></span><p>Ne filii quidem tui Scipionis Aemiliani, quem in adoptionem
dando duarum familiarum ornamentum esse voluisti,
maiestati parum honoris tributum est, cum eum
adulescentem admodum a Lucullo consule petendi auxilii
gratia ex Hispania in Africam missum Carthaginienses et
Masinissa rex de pace disceptatorem velut consulem et
imperatorem habuerunt. ignara quidem fatorum suorum
Carthago: orientis enim illud iuventae decus deorum
atque hominum indulgentia ad excidium eius alebatur, ut
superius cognomen Africanum capta, posterius eversa
Corneliae genti daret.</p>
<span class="br"></span><span class="lineNumber">5</span><span class="br"></span><p>Quid damnatione, quid exsilio miserius? atqui P. Rutilio
conspiratione publicanorum perculso auctoritatem adimere
non valuerunt. cui Asiam petenti omnes provinciae
illius civitates legatos secessum eius occupantes<a class="footnoteLink" href="#note_LCL492_224_90" id="target_note_LCL492_224_90"><sup>90</sup></a> obviam
miserunt. exsulare aliquis, rogo, hoc an<a class="footnoteLink" href="#note_LCL492_224_91" id="target_note_LCL492_224_91"><sup>91</sup></a> triumphare iustius
dixerit.</p>
<span class="br"></span><span class="lineNumber">6</span><span class="br"></span><p>C. etiam Marius, in profundum ultimarum miseriarum
abiectus, ex ipso vitae discrimine beneficio maiestatis
emersit: missus enim ad eum occidendum in privata domo
Minturnis clausum servus publicus, natione Cimber, et
senem et inermem et squalore obsitum, strictum gladium
tenens, adgredi non sustinuit, et claritate viri occaecatus,
abiecto ferro, attonitus inde ac tremens fugit. Cimbrica
nimirum calamitas oculos hominis praestrinxit,<a class="footnoteLink" href="#note_LCL492_224_92" id="target_note_LCL492_224_92"><sup>92</sup></a> devictaeque
gentis suae interitus animum comminuit, etiam dis



</p></section><notes><section class="footnotes"><ul><li class="note" id="note_LCL492_224_90"><a class="footnoteCrossrefLink" href="#target_note_LCL492_224_90" title="Click to highlight in text"><sup class="lineRef">90</sup>occupantes <span class="italic">Watt</span><sup>2</sup>: operientes AL; Br</a></li><script type="text/javascript">document.getElementById('note_LCL492_224_90').style.display = "none";</script><li class="note" id="note_LCL492_224_91"><a class="footnoteCrossrefLink" href="#target_note_LCL492_224_91" title="Click to highlight in text"><sup class="lineRef">91</sup>rogo, hoc an <span class="italic">Heraeus</span>: loco hoc aut* AL</a></li><script type="text/javascript">document.getElementById('note_LCL492_224_91').style.display = "none";</script><li class="note" id="note_LCL492_224_92"><a class="footnoteCrossrefLink" href="#target_note_LCL492_224_92" title="Click to highlight in text"><sup class="lineRef">92</sup>praestrinxit <span class="italic">Halm</span>: perst- AL</a></li><script type="text/javascript">document.getElementById('note_LCL492_224_92').style.display = "none";</script></ul></section></notes></section>