<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<p>Eiusdem generis monstra alio tumultu credita sunt:
puerum infantem semenstrem in foro Boario triumphum
&lt;clamasse&gt;,<a class="footnoteLink" href="#note_LCL492_68_66" id="target_note_LCL492_68_66"><sup>66</sup></a> alium cum elephantino capite natum, in Piceno
lapidibus pluisse, in Gallia lupum vigili e vagina gladium
abstulisse, in Sicilia<a class="footnoteLink" href="#note_LCL492_68_67" id="target_note_LCL492_68_67"><sup>67</sup></a> scuta duo sanguinem sudasse,
Antii<a class="footnoteLink" href="#note_LCL492_68_68" id="target_note_LCL492_68_68"><sup>68</sup></a> metentibus cruentas spicas in corbem decidisse,
Caerites aquas sanguine mixtas fluxisse. bello etiam Punico
secundo constitit Cn. Domitii bovem dixisse ‘cave tibi,
Roma.’</p>
<span class="br"></span><span class="lineNumber">6</span><span class="br"></span><p>C. autem Flaminius inauspicato consul creatus cum
apud lacum Trasumennum cum Hannibale conflicturus
convelli signa iussisset, lapso equo super caput eius humi
prostratus est, nihilque eo prodigio inhibitus, signiferis
negantibus signa moveri sua sede posse, malum, ni ea
continuo effodissent, minatus est. verum huius temeritatis
utinam sua tantum, non etiam populi Romani, maxima
clade poenas pependisset! in ea namque acie quindecim
milia Romanorum caesa, sex milia capta, decem<a class="footnoteLink" href="#note_LCL492_68_69" id="target_note_LCL492_68_69"><sup>69</sup></a> milia
fugata sunt. consulis obtruncati corpus ad funerandum ab
Hannibale quaesitum, qui, quantum in ipso fuerat, Romanum
sepelierat imperium.</p>
<span class="br"></span><span class="lineNumber">7</span><span class="br"></span><p>Flaminii autem praecipitem audaciam C. Hostilius
Mancinus vesana perseverantia subsequitur. cui consuli






</p></section><notes><section class="footnotes"><ul><li class="note" id="note_LCL492_68_66"><a class="footnoteCrossrefLink" href="#target_note_LCL492_68_66" title="Click to highlight in text"><sup class="lineRef">66</sup><span class="italic">add. Kempf</span></a></li><script type="text/javascript">document.getElementById('note_LCL492_68_66').style.display = "none";</script><li class="note" id="note_LCL492_68_67"><a class="footnoteCrossrefLink" href="#target_note_LCL492_68_67" title="Click to highlight in text"><sup class="lineRef">67</sup><span class="italic">Sardinia Nepot. (sic Livius</span>)</a></li><script type="text/javascript">document.getElementById('note_LCL492_68_67').style.display = "none";</script><li class="note" id="note_LCL492_68_68"><a class="footnoteCrossrefLink" href="#target_note_LCL492_68_68" title="Click to highlight in text"><sup class="lineRef">68</sup>Antii <span class="italic">Halm</span>: etiam AL: apud Antium <span class="italic">Nepot. (sic Oros.</span>)</a></li><script type="text/javascript">document.getElementById('note_LCL492_68_68').style.display = "none";</script><li class="note" id="note_LCL492_68_69"><a class="footnoteCrossrefLink" href="#target_note_LCL492_68_69" title="Click to highlight in text"><sup class="lineRef">69</sup>x <span class="italic">Nepot. (cf. Livius</span>): xx AL</a></li><script type="text/javascript">document.getElementById('note_LCL492_68_69').style.display = "none";</script></ul></section></notes></section>