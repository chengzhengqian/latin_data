<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


pollicitus est se Pyrrhum veneno per filium suum, qui potionibus
eius praeerat, necaturum. ea res cum ad senatum
esset delata, missis legatis Pyrrhum monuit ut adversus
huius generis insidias cautius se gereret, memor urbem a
filio Martis conditam armis bella, non venenis gerere debere.
Timocharis autem nomen suppressit, utroque modo
aequitatem amplexus, quia nec hostem malo exemplo tollere
neque eum qui bene mereri paratus fuerat prodere
voluit.</p>
<span class="br"></span><span class="lineNumber">2</span><span class="br"></span><p>Summa iustitia in quattuor quoque tribunis plebis eodem
tempore conspecta est: nam cum L. Atratino, sub quo
duce aciem nostram apud Verruginem a Volscis inclinatam
cum ceteris equitibus correxerant, diem ad populum L.
Hortensius collega eorum dixisset, pro rostris iuraverunt
in squalore se esse<a class="footnoteLink" href="#note_LCL493_56_55" id="target_note_LCL493_56_55"><sup>55</sup></a> quoad imperator ipsorum reus esset
futuros:<a class="footnoteLink" href="#note_LCL493_56_56" id="target_note_LCL493_56_56"><sup>56</sup></a> non sustinuerunt enim egregii iuvenes, cuius armati
periculum vulneribus et sanguine suo defenderant,
eius togati ultimum discrimen potestatis insignia retinentes
intueri. qua iustitia mota contio actione Hortensium
desistere coegit: nec se&lt;cus se&gt;<a class="footnoteLink" href="#note_LCL493_56_57" id="target_note_LCL493_56_57"><sup>57</sup></a> eo facto quod sequitur
exhibuit.</p>
<span class="br"></span><span class="lineNumber">3</span><span class="br"></span><p>Cum Ti. Gracchus et C. Claudius ob nimis severe gestam
censuram maiorem partem civitatis exasperassent,
diem iis P. Popillius tribunus plebis perduellionis ad populum
dixit, praeter communem consternationem privata
etiam ira accensus, quia necessarium eius Rutilium ex publico






</p></section><notes><section class="footnotes"><ul><li class="note" id="note_LCL493_56_55"><a class="footnoteCrossrefLink" href="#target_note_LCL493_56_55" title="Click to highlight in text"><sup class="lineRef">55</sup>se esse <span class="italic">intra cruces Briscoe</span></a></li><script type="text/javascript">document.getElementById('note_LCL493_56_55').style.display = "none";</script><li class="note" id="note_LCL493_56_56"><a class="footnoteCrossrefLink" href="#target_note_LCL493_56_56" title="Click to highlight in text"><sup class="lineRef">56</sup>futuros Ïš: -rus AL</a></li><script type="text/javascript">document.getElementById('note_LCL493_56_56').style.display = "none";</script><li class="note" id="note_LCL493_56_57"><a class="footnoteCrossrefLink" href="#target_note_LCL493_56_57" title="Click to highlight in text"><sup class="lineRef">57</sup><span class="italic">add. Kempf</span>: se* AL</a></li><script type="text/javascript">document.getElementById('note_LCL493_56_57').style.display = "none";</script></ul></section></notes></section>