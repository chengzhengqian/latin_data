<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

filium; quem ut agnosceret uxor eius nulla vi compelli
potuit.</p>
<span class="br"></span><span class="lineNumber">4</span><span class="br"></span><p>Quid? Trebellius Calcha quam adseveranter se Clodium
tulit! et quidem dum de bonis eius contendit, in centumvirale
iudicium adeo favorabilis descendit ut vix iustis
et aequis sententiis consternatio populi ullum relinqueret
locum. in illa tamen quaestione neque calumniae petitoris
neque violentiae plebis iudicantium religio cessit.</p>
<span class="br"></span><span class="lineNumber">5</span><span class="br"></span><p>Multo fortius ille qui Cornelio Sulla rerum potiente in
domum Cn. Asinii Dionis irrupit, filiumque eius patris penatibus
expulit, vociferando non illum sed se Dione esse
procreatum. verum postquam a Sullana violentia Caesariana
aequitas rem publicam<a class="footnoteLink" href="#note_LCL493_394_118" id="target_note_LCL493_394_118"><sup>118</sup></a> reduxit, gubernacula Romani
imperii iustiore principe obtinente, in publica custodia
spiritum posuit.</p>
<p><span class="marginNote left">ext. 1</span>Eodem praeside rei publicae in consimili mendacio
muliebris temeritas Mediolani repressa est; si quidem cum
se pro Rubria quadam,<a class="footnoteLink" href="#note_LCL493_394_119" id="target_note_LCL493_394_119"><sup>119</sup></a> perinde ac falso credita esset incendio
perisse, nihil ad se pertinentibus bonis insereret,
neque ei aut tractus eius splendidi testes aut cohortis Augustae
favor deesset, propter inexpugnabilem Caesaris
constantiam irrita nefarii propositi abiit.</p>
<p><span class="marginNote left">ext. 2</span>Idem barbarum quendam ob eximiam similitudinem
Cappadociae regnum adfectantem, tamquam Ariarathes




</p></section><notes><section class="footnotes"><ul><li class="note" id="note_LCL493_394_118"><a class="footnoteCrossrefLink" href="#target_note_LCL493_394_118" title="Click to highlight in text"><sup class="lineRef">118</sup>rem publicam <span class="italic">hic Kempf, ante</span> in A <span class="italic">corr.</span></a></li><script type="text/javascript">document.getElementById('note_LCL493_394_118').style.display = "none";</script><li class="note" id="note_LCL493_394_119"><a class="footnoteCrossrefLink" href="#target_note_LCL493_394_119" title="Click to highlight in text"><sup class="lineRef">119</sup>quadam <span class="italic">SB</span><sup>3</sup>: quaedam AL</a></li><script type="text/javascript">document.getElementById('note_LCL493_394_119').style.display = "none";</script></ul></section></notes></section>