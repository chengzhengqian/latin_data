<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

penates suos ingrata fugere coegisti, cum interim cineribus
nostris foede ac miserabiliter dispersis Oedipodis ossa,
caede patris, nuptiis matris contaminata, inter ipsum
Arium pagum, divini atque humani certaminis venerabile
domicilium, et excelsam praesidis<a class="footnoteLink" href="#note_LCL492_492_53" id="target_note_LCL492_492_53"><sup>53</sup></a> Minervae arcem honore
arae decorata sacrosancti herois more<a class="footnoteLink" href="#note_LCL492_492_54" id="target_note_LCL492_492_54"><sup>54</sup></a> colis. adeo
tibi aliena mala tuis bonis gratiora sunt. lege itaque legem
quae te iure iurando obstrictam tenet, et quia bene meritis
debita reddere praemia noluisti, laesis iusta piacula exsolve.’
tacent mutae illorum umbrae, fati necessitate constrictae:
at, immemores beneficiorum Athenae, reprehensionis<a class="footnoteLink" href="#note_LCL492_492_55" id="target_note_LCL492_492_55"><sup>55</sup></a>
lingua sermone licenti soluta non tacet.</p>
<h3>4</h3>
<p><span class="marginNote left">praef.</span>Sed omittamus ingratos et potius de piis loquamur: aliquanto
enim satius est favorabili quam invisae rei vacare.
venite igitur in manus nostras, prospera parentium vota,
felicibus auspiciis propagatae suboles, quae efficitis ut et
genuisse iuvet et generare libeat.</p>
<span class="label"><span class="sc">de pietate erga parentes et fratres
et patriam</span></span>
<span class="br"></span><span class="lineNumber">1</span><span class="br"></span><p>Coriolanus, maximi vir animi et altissimi consilii optimeque
de re publica meritus, iniquissimae damnationis
ruina prostratus ad Volscos, infestos tunc Romanis, confugit.
magno ubique pretio virtus aestimatur: itaque quo
latebras quaesitum venerat, ibi brevi summum est adeptus



</p></section><notes><section class="footnotes"><ul><li class="note" id="note_LCL492_492_53"><a class="footnoteCrossrefLink" href="#target_note_LCL492_492_53" title="Click to highlight in text"><sup class="lineRef">53</sup>excelsam praesidis <span class="italic">Mitalerius</span>: -sis -diis AL</a></li><script type="text/javascript">document.getElementById('note_LCL492_492_53').style.display = "none";</script><li class="note" id="note_LCL492_492_54"><a class="footnoteCrossrefLink" href="#target_note_LCL492_492_54" title="Click to highlight in text"><sup class="lineRef">54</sup>decorata <span class="italic">(Madvig)</span> sacrosancti herois (<span class="italic">Reifferscheid</span>) more
(<span class="italic">SB</span>): -atos sacrosancti(h)ores AL</a></li><script type="text/javascript">document.getElementById('note_LCL492_492_54').style.display = "none";</script><li class="note" id="note_LCL492_492_55"><a class="footnoteCrossrefLink" href="#target_note_LCL492_492_55" title="Click to highlight in text"><sup class="lineRef">55</sup>-onis Ϛ: -one* AL</a></li><script type="text/javascript">document.getElementById('note_LCL492_492_55').style.display = "none";</script></ul></section></notes></section>