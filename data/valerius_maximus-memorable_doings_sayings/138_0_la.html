<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


in pristinas sedes coegerunt. ita M. Perpernae nomen
adumbratum, falsus consulatus, caliginis simile imperium,
caducus triumphus aliena in urbe improbe peregrinatus
est.</p>
<span class="br"></span><span class="lineNumber">6</span><span class="br"></span><p>M. vero Porcii Catonis incrementa publicis votis expetenda
fuerunt, qui nomen suum Tusculi ignobile Romae
nobilissimum reddidit: ornata sunt enim ab eo litterarum
Latinarum monumenta, adiuta disciplina militaris, aucta
maiestas senatus, prorogata familia, in qua maximum
decus posterior ortus est Cato.</p>
<p><span class="marginNote left">ext. 1</span>Sed ut Romanis externa iungamus, Socrates, non solum
hominum consensu verum etiam Apollinis oraculo sapientissimus
iudicatus, Phaenarete matre obstetrice et Sophronisco
patre marmorario genitus ad clarissimum gloriae lumen
excessit. neque immerito: nam cum eruditissimorum
virorum ingenia in disputatione caeca vagarentur, mensurasque
solis ac lunae et ceterorum siderum loquacibus
magis quam certis argumentis explicare conarentur, totius
etiam mundi habitum complecti auderent, primus ab his
[in]doctis<a class="footnoteLink" href="#note_LCL492_286_66" id="target_note_LCL492_286_66"><sup>66</sup></a> erroribus abductum animum suum [in]<a class="footnoteLink" href="#note_LCL492_286_67" id="target_note_LCL492_286_67"><sup>67</sup></a> intima
condicionis humanae et in secessu pectoris repositos
adfectus scrutari coegit, si<a class="footnoteLink" href="#note_LCL492_286_68" id="target_note_LCL492_286_68"><sup>68</sup></a> virtus per se ipsa aestimetur,
vitae magister optimus.</p>
</section><notes><section class="footnotes"><ul><li class="note" id="note_LCL492_286_66"><a class="footnoteCrossrefLink" href="#target_note_LCL492_286_66" title="Click to highlight in text"><sup class="lineRef">66</sup>doctis <span class="italic">Lipsius</span>: ind- AL</a></li><script type="text/javascript">document.getElementById('note_LCL492_286_66').style.display = "none";</script><li class="note" id="note_LCL492_286_67"><a class="footnoteCrossrefLink" href="#target_note_LCL492_286_67" title="Click to highlight in text"><sup class="lineRef">67</sup>intima Ïš: in int- AL: vim intimam <span class="italic">Gertz</span></a></li><script type="text/javascript">document.getElementById('note_LCL492_286_67').style.display = "none";</script><li class="note" id="note_LCL492_286_68"><a class="footnoteCrossrefLink" href="#target_note_LCL492_286_68" title="Click to highlight in text"><sup class="lineRef">68</sup>si . . . aestimetur <span class="italic">intra cruces Briscoe</span></a></li><script type="text/javascript">document.getElementById('note_LCL492_286_68').style.display = "none";</script></ul></section></notes></section>