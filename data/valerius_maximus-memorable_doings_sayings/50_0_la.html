<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


collocasse: inde ab Ascanio filio eius Albam, quam ipse
condiderat, translatos pristinum sacrarium repetisse, et
quia id humana manu factum existimari poterat, relatos
Albam voluntatem suam altero transitu significasse.</p>
<p>Nec me praeterit de motu et voce deorum immortalium
humanis oculis auribusque percepto quam in ancipiti
opinione aestimatio versetur, sed quia non nova dicuntur,
sed tradita repetuntur, fidem auctores vindicent: nostrum
sit inclitis litterarum monumentis consecrata perinde ac
vana non refugisse.</p>
<span class="br"></span><span class="lineNumber">8</span><span class="br"></span><p>Facta mentione urbis e qua primordia civitas nostra
traxit, divus Iulius, fausta proles eius, se nobis offert. quem
C. Cassius, numquam sine praefatione publici parricidii
nominandus, cum &lt;in&gt;<a class="footnoteLink" href="#note_LCL492_110_112" id="target_note_LCL492_110_112"><sup>112</sup></a> acie Philippensi ardentissimo
animo perstaret, vidit humano habitu augustiorem, purpureo
paludamento amictum, minaci vultu et concitato
equo in se impetum facientem. quo aspectu perterritus
tergum hosti dedit, voce illa prius emissa: ‘quid enim amplius
agas,<a class="footnoteLink" href="#note_LCL492_110_113" id="target_note_LCL492_110_113"><sup>113</sup></a> si occidisse parum est?’ non occideras tu quidem,
Cassi, Caesarem, neque enim ulla exstingui divinitas
potest, sed mortali adhuc corpore utentem violando meruisti
ut tam infestum haberes deum.</p>
<span class="br"></span><span class="lineNumber">9</span><span class="br"></span><p>Iam quod L. Lentulus litus praenavigans in quo Cn.
Pompeii Magni perfidia Ptolomaei regis interempti corpus
concisae scaphae lignis comburebatur, ignarus casus eius,







</p></section><notes><section class="footnotes"><ul><li class="note" id="note_LCL492_110_112"><a class="footnoteCrossrefLink" href="#target_note_LCL492_110_112" title="Click to highlight in text"><sup class="lineRef">112</sup><span class="italic">add</span>.P</a></li><script type="text/javascript">document.getElementById('note_LCL492_110_112').style.display = "none";</script><li class="note" id="note_LCL492_110_113"><a class="footnoteCrossrefLink" href="#target_note_LCL492_110_113" title="Click to highlight in text"><sup class="lineRef">113</sup>agas LG: agam P</a></li><script type="text/javascript">document.getElementById('note_LCL492_110_113').style.display = "none";</script></ul></section></notes></section>