<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


Pompeii venditionem exprobrando ut a tribunali summoveretur
meruerat. sed illud ipsa mansuetudine mitius
pectus aes alienum Pompeii ex suo fisco solvi iussit.</p>
<span class="br"></span><span class="lineNumber">12</span><span class="br"></span><p>Age, Cascellius, vir iuris civilis scientia clarus, quam
periculose contumax! nullius enim aut gratia aut auctoritate
compelli potuit ut de aliqua earum rerum quas triumviri
&lt;dono&gt;<a class="footnoteLink" href="#note_LCL493_26_24" id="target_note_LCL493_26_24"><sup>24</sup></a> dederant formulam componeret, hoc
animi iudicio universa victoriae<a class="footnoteLink" href="#note_LCL493_26_25" id="target_note_LCL493_26_25"><sup>25</sup></a> eorum beneficia extra
omnem ordinem legum ponens. idem cum multa de temporibus
liberius loqueretur, amicique ne id faceret monerent,
duas res, quae hominibus amarissimae viderentur,
magnam sibi licentiam praebere respondit, senectutem et
orbitatem.</p>
<p><span class="marginNote left">ext. 1</span>Inserit se tantis viris mulier alienigeni sanguinis, quae a
Philippo rege temulento immerens damnata, &lt;provocare
se iudicium vociferata est, eoque interrogante ad quem&gt;<a class="footnoteLink" href="#note_LCL493_26_26" id="target_note_LCL493_26_26"><sup>26</sup></a>
provocaret,<a class="footnoteLink" href="#note_LCL493_26_27" id="target_note_LCL493_26_27"><sup>27</sup></a> ‘ad Philippum’ inquit, ‘sed sobrium.’ excussit
crapulam oscitanti, ac praesentia animi ebrium resipiscere
causaque diligentius inspecta iustiorem sententiam ferre
coegit. igitur aequitatem, quam impetrare non potuerat,
extorsit, potius praesidium a libertate quam ab innocentia
mutuata.</p>
<p><span class="marginNote left">ext. 2</span>Iam illa non solum fortis sed etiam urbana libertas.
senectutis ultimae quaedam Syracusis, omnibus Dionysii
tyranni exitium propter nimiam morum acerbitatem et intolerabilia







</p></section><notes><section class="footnotes"><ul><li class="note" id="note_LCL493_26_24"><a class="footnoteCrossrefLink" href="#target_note_LCL493_26_24" title="Click to highlight in text"><sup class="lineRef">24</sup><span class="italic">add. coni. Briscoe</span></a></li><script type="text/javascript">document.getElementById('note_LCL493_26_24').style.display = "none";</script><li class="note" id="note_LCL493_26_25"><a class="footnoteCrossrefLink" href="#target_note_LCL493_26_25" title="Click to highlight in text"><sup class="lineRef">25</sup>uni- vic- <span class="italic">Torr</span>.: uni- A: vic- LG</a></li><script type="text/javascript">document.getElementById('note_LCL493_26_25').style.display = "none";</script><li class="note" id="note_LCL493_26_26"><a class="footnoteCrossrefLink" href="#target_note_LCL493_26_26" title="Click to highlight in text"><sup class="lineRef">26</sup><span class="italic">add.</span> P</a></li><script type="text/javascript">document.getElementById('note_LCL493_26_26').style.display = "none";</script><li class="note" id="note_LCL493_26_27"><a class="footnoteCrossrefLink" href="#target_note_LCL493_26_27" title="Click to highlight in text"><sup class="lineRef">27</sup>provocaret P: -rem AG: -re L</a></li><script type="text/javascript">document.getElementById('note_LCL493_26_27').style.display = "none";</script></ul></section></notes></section>