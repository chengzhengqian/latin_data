<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

mulierculae, cuius amore tenebatur, electo. et
poterat inhiberi respectu consulatus, quem is gesserat,
atque auctoritate fratris eius T. Flaminini; sed et censor et
Cato, duplex severitatis exemplum, eo magis illum notandum
statuit quod amplissimi honoris maiestatem tam
taetro facinore inquinaverat, nec pensi duxerat iisdem
imaginibus ascribi meretricis oculos humano sanguine
delectatos et regis Philippi supplices manus.</p>
<span class="br"></span><span class="lineNumber">4</span><span class="br"></span><p>Quid de Fabricii Luscini censura loquar? narravit omnis
aetas et deinceps narrabit ab eo Cornelium Rufinum,
duobus consulatibus et dictatura speciosissime functum,
quod decem pondo vasa argentea comparasset, perinde ac
malo exemplo luxuriosum in ordine senatorio retentum
non esse. ipsae medius fidius mihi litterae saeculi nostri
obstupescere videntur, cum ad tantam severitatem referendam
ministerium accommodare coguntur, ac vereri ne
non nostrae urbis acta commemorare existimentur: vix
enim credibile est intra idem pomerium decem pondo
argenti et invidiosum fuisse censum et inopiam haberi
contemptissimam.</p>
<span class="br"></span><span class="lineNumber">5</span><span class="br"></span><p>M. autem Antonius et L. Flaccus censores Duronium
senatu moverunt, quod legem de coercendis conviviorum
sumptibus latam tribunus plebi abrogaverat. mirifica
notae causa: quam enim impudenter Duronius rostra
conscendit illa dicturus! â€˜freni sunt iniecti vobis, Quirites,
nullo modo perpetiendi. alligati et constricti estis amaro



</p></section><notes></notes></section>