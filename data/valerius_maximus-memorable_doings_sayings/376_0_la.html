<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


principibus civitatis, prudentia et religione sua mulierem
reppulit. quod si eadem formula Varro et damnari et
adversariae<a class="footnoteLink" href="#note_LCL493_208_20" id="target_note_LCL493_208_20"><sup>20</sup></a> absolvi potuisset, eius quoque non dubito
quin turpem et inconcessum ardorem<a class="footnoteLink" href="#note_LCL493_208_21" id="target_note_LCL493_208_21"><sup>21</sup></a> libenter castigaturus
fuerit: nunc privatae actionis calumniam ipse compescuit,
adulterii crimen publicae quaestioni vindicandum
reliquit.</p>
<span class="br"></span><span class="lineNumber">3</span><span class="br"></span><p>Multo animosius et ut militari spiritu dignum erat se in
consimili genere iudicii C. Marius gessit: nam cum C. Titinius
Minturnensis Fanniam uxorem, quam impudicam de
industria duxerat, eo crimine repudiatam dote spoliare
conaretur, sumptus inter eos iudex, in conspectu habita
quaestione, seductum Titinium monuit ut incepto desisteret
ac mulieri dotem redderet. quod cum saepius frustra
fecisset, coactus ab eo sententiam pronuntiare, mulierem
impudicitiae sestertio nummo, Titinium summa totius dotis
damnavit, praefatus idcirco se hunc iudicandi modum
secutum, cum liqueret sibi Titinium patrimonio Fanniae
insidias struentem impudicae coniugium expetisse. Fannia
autem haec est quae postea Marium hostem a senatu
iudicatum caenoque paludis, qua extractus erat, oblitum et
iam<a class="footnoteLink" href="#note_LCL493_208_22" id="target_note_LCL493_208_22"><sup>22</sup></a> in domum suam custodiendum Minturnis deductum,
ope quantacumque potuit adiuvit, memor quod impudica
iudicata esset suis moribus, quod dotem servasset
illius religioni acceptum ferri debere.</p>
<span class="br"></span><span class="lineNumber">4</span><span class="br"></span><p>Multus sermo eo etiam iudicio manavit in quo quidam





</p></section><notes><section class="footnotes"><ul><li class="note" id="note_LCL493_208_20"><a class="footnoteCrossrefLink" href="#target_note_LCL493_208_20" title="Click to highlight in text"><sup class="lineRef">20</sup>-ri(a)e AL (<span class="italic">cf. Cic. Verr. 2.2.22 hominem Veneri absolvit</span>).</a></li><script type="text/javascript">document.getElementById('note_LCL493_208_20').style.display = "none";</script><li class="note" id="note_LCL493_208_21"><a class="footnoteCrossrefLink" href="#target_note_LCL493_208_21" title="Click to highlight in text"><sup class="lineRef">21</sup>ardorem <span class="italic">Gertz</span>: errorem AL</a></li><script type="text/javascript">document.getElementById('note_LCL493_208_21').style.display = "none";</script><li class="note" id="note_LCL493_208_22"><a class="footnoteCrossrefLink" href="#target_note_LCL493_208_22" title="Click to highlight in text"><sup class="lineRef">22</sup>et iam <span class="italic">Kempf</span>: etiam AL</a></li><script type="text/javascript">document.getElementById('note_LCL493_208_22').style.display = "none";</script></ul></section></notes></section>