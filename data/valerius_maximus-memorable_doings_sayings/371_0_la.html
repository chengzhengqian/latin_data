<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


homines verebantur ne praecipuae accusatoris amplitudini
damnatio eius donata existimaretur. quos haec secum
locutos crediderim: ‘nolumus caput alterius petentem in
iudicium triumphos et tropaea spoliaque et devictarum
navium rostra deferre: terribilis sit &lt;h&gt;is<a class="footnoteLink" href="#note_LCL493_198_10" id="target_note_LCL493_198_10"><sup>10</sup></a> adversus hostem,
civis vero salutem tanto fragore gloriae subnixus ne
insequatur.’</p>
<p><span class="marginNote left">absol. 12</span>Tam vehementes iudices adversus excellentissimum
accusatorem quam mites in longe inferioris fortunae reo.
Calidius Bononiensis in cubiculo mariti noctu deprehensus,
cum ob id causam adulterii diceret, inter maximos et
gravissimos infamiae fluctus emersit, tamquam fragmentum
naufragii leve admodum genus defensionis amplexus:
adfirmavit enim se ob amorem pueri servi eo esse perductum.
suspectus erat locus, suspectum tempus, suspecta
matris familiae persona, suspecta etiam adulescentia
ipsius, sed crimen libidinis confessio intemperantiae liberavit.</p>
<p><span class="marginNote left">absol. 13</span>Remissioris hoc, illud aliquanto gravioris materiae
exemplum. cum parricidii causam fratres C&lt;l&gt;oelii<a class="footnoteLink" href="#note_LCL493_198_11" id="target_note_LCL493_198_11"><sup>11</sup></a> dicerent,
splendido Tarracinae loco nati, quorum pater T.
C&lt;l&gt;oelius in cubiculo quiescens, filiis altero cubantibus
lecto, erat interemptus, neque aut servus quisquam aut
liber inveniretur ad quem suspicio caedis pertineret, hoc
uno nomine absoluti sunt, quia iudicibus planum factum
est illos aperto ostio inventos esse dormientes. somnus,
innoxiae securitatis certissimus index, miseris opem tulit:
iudicatum est enim Rerum Naturam non recipere ut occiso


</p></section><notes><section class="footnotes"><ul><li class="note" id="note_LCL493_198_10"><a class="footnoteCrossrefLink" href="#target_note_LCL493_198_10" title="Click to highlight in text"><sup class="lineRef">10</sup><span class="italic">add. Gertz</span></a></li><script type="text/javascript">document.getElementById('note_LCL493_198_10').style.display = "none";</script><li class="note" id="note_LCL493_198_11"><a class="footnoteCrossrefLink" href="#target_note_LCL493_198_11" title="Click to highlight in text"><sup class="lineRef">11</sup>Cloelii . . . Cloelius <span class="italic">Pighius</span> (<span class="italic">cf. SB</span><sup>4</sup>, <span class="italic">p. 14</span>): Caelii . . . Coelius
ALP</a></li><script type="text/javascript">document.getElementById('note_LCL493_198_11').style.display = "none";</script></ul></section></notes></section>