<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

sederet, ad primum conspectum redeuntis exanimata est.
genus casus inusitatum! quas dolor &lt;non&gt;<a class="footnoteLink" href="#note_LCL493_370_90" id="target_note_LCL493_370_90"><sup>90</sup></a> exstinxerat,
laetitia consumpsit. sed minus miror, quod mulieres.</p>
<span class="br"></span><span class="lineNumber">3</span><span class="br"></span><p>Mâ€™. Iuventius Thalna consul, collega Ti. Gracchi consulis
iterum, cum in Corsica, quam nuper subegerat,
sacrificaret, receptis litteris decretas ei a senatu supplicationes
nuntiantibus, intento illas animo legens caligine
&lt;ob&gt;orta<a class="footnoteLink" href="#note_LCL493_370_91" id="target_note_LCL493_370_91"><sup>91</sup></a> ante foculum collapsus, mortuus humi iacuit.
quem quid aliud quam nimio gaudio enectum putemus?
en cui Numantia aut Carthago excidenda traderetur!</p>
<span class="br"></span><span class="lineNumber">4</span><span class="br"></span><p>Maioris aliquanto spiritus dux Q. Catulus, Cimbrici
triumphi C. Mario particeps a senatu datus, sed exitus violentioris:
namque ab hoc eodem Mario postea propter
civiles dissensiones mori iussus, recenti calce illito multoque
igni percalefacto cubiculo se inclusum peremit.
cuius tam dira necessitas maximus Marianae gloriae rubor
exstitit.</p>
<span class="br"></span><span class="lineNumber">5</span><span class="br"></span><p>Qua tempestate rei publicae L. quoque Cornelius
Merula, consularis et flamen Dialis, ne ludibrio insolentissimis
victoribus esset, in Iovis sacrario venis incisis contumeliosae
mortis denuntiationem effugit, sacerdotisque sui
sanguine vetustissimi foci maduerunt.</p>
<span class="br"></span><span class="lineNumber">6</span><span class="br"></span><p>Acer etiam et animosus vitae exitus Herennii Siculi,
quo C. Gracchus et haruspice et amico usus fuerat: nam
cum eo nomine in carcerem duceretur, in postem eius illiso






</p></section><notes><section class="footnotes"><ul><li class="note" id="note_LCL493_370_90"><a class="footnoteCrossrefLink" href="#target_note_LCL493_370_90" title="Click to highlight in text"><sup class="lineRef">90</sup><span class="italic">add. A corr.</span></a></li><script type="text/javascript">document.getElementById('note_LCL493_370_90').style.display = "none";</script><li class="note" id="note_LCL493_370_91"><a class="footnoteCrossrefLink" href="#target_note_LCL493_370_91" title="Click to highlight in text"><sup class="lineRef">91</sup><span class="italic">add.</span> P</a></li><script type="text/javascript">document.getElementById('note_LCL493_370_91').style.display = "none";</script></ul></section></notes></section>