<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<p><span class="marginNote left">ext. 3c</span>Bene egissent Athenienses cum Miltiade si eum post
trecenta milia Persarum Marathone devicta in exsilium
protinus misissent ac non in carcere et vinculis mori coegissent.
at, puto, hactenus saevire adversus optime meritum
abunde duxerunt. immo ne corpus quidem eius sic
exspirare coacti sepulturae prius mandari passi sunt quam
Cimo filius eius eisdem se vinculis constringendum traderet.
hanc hereditatem paternam maximi ducis filius et
futurus ipse aetatis suae dux maximus solam se crevisse,
catenas et carcerem, gloriari potuit.</p>
<p><span class="marginNote left">ext. 3d</span>Aristides etiam, quo totius Graeciae iustitia censetur,
continentiae quoque eximium specimen, patria iussus
excedere est. felices Athenas, quae post illius exsilium
invenire aliquem aut virumbonum aut amantem sui civem
potuerunt, cum quo tunc ipsa sanctitas migravit!</p>
<p><span class="marginNote left">ext. 3e</span>Themistocles, eorum qui ingratam patriam experti sunt
celeberrimum exemplum, cum illam incolumem, claram,
opulentam, principem Graeciae reddidisset, eo usque sensit
inimicam ut ad Xerxis,<a class="footnoteLink" href="#note_LCL492_488_49" id="target_note_LCL492_488_49"><sup>49</sup></a> quem paulo ante destruxerat,
non debitam sibi misericordiam perfugere necesse haberet.</p>
<p><span class="marginNote left">ext. 3f</span>Phocion vero, iis dotibus quae ad pariendum homin&lt;
um amor&gt;em<a class="footnoteLink" href="#note_LCL492_488_50" id="target_note_LCL492_488_50"><sup>50</sup></a> potentissimae iudicantur, clementia et
liberalitate, instructissimus, tantum non in eculeum ab
Atheniensibus impositus est. certe post obitum nullam
Atticae regionis quae ossibus eius iniceretur glebulam






</p></section><notes><section class="footnotes"><ul><li class="note" id="note_LCL492_488_49"><a class="footnoteCrossrefLink" href="#target_note_LCL492_488_49" title="Click to highlight in text"><sup class="lineRef">49</sup>ad Xerxis A <span class="italic">corr.</span>, LG: Arxerxis A: ad Artaxe- <span class="italic">Halm</span></a></li><script type="text/javascript">document.getElementById('note_LCL492_488_49').style.display = "none";</script><li class="note" id="note_LCL492_488_50"><a class="footnoteCrossrefLink" href="#target_note_LCL492_488_50" title="Click to highlight in text"><sup class="lineRef">50</sup><span class="italic">add. Kempf*</span></a></li><script type="text/javascript">document.getElementById('note_LCL492_488_50').style.display = "none";</script></ul></section></notes></section>