<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

iam creatis tribunis unoque loco duobus candidatis restante,
vi prius in aedes privatas compulit, extractum
deinde interemit, ut caede integerrimi civis facultas
a&lt;di&gt;piscendae<a class="footnoteLink" href="#note_LCL493_346_68" id="target_note_LCL493_346_68"><sup>68</sup></a> potestatis taeterrimo homini<a class="footnoteLink" href="#note_LCL493_346_69" id="target_note_LCL493_346_69"><sup>69</sup></a> daretur.</p>
<span class="br"></span><span class="lineNumber">4</span><span class="br"></span><p>Creditorum quoque consternatio adversus Sempronii
Asellionis praetoris urbani caput intolerabili modo exarsit.
quem, quia causam debitorum susceperat, concitati a L.
Cassio tribuno plebis, pro aede Concordiae sacrificium
facientem ab ipsis altaribus fugere extra forum coactum
inque tabernula latitantem praetextatum discerpserunt.</p>
<p><span class="marginNote left">mil.</span>Detestanda fori condicio, sed si castra respicias, aeque
<span class="marginNote left">Rom. 1</span>magna orietur indignatio. cum C. Mario lege Sulpicia
provincia Asia, ut adversus Mithridatem bellum gereret,
privato decreta esset, missum ab eo Gratidium legatum ad
L. Sullam consulem accipiendarum legionum causa milites
trucidarunt, procul dubio indignati quod a summo
imperio ad eum qui nullo in honore versaretur transire
cogerentur. sed quis ferat militem scita plebis exitio legati
corrigentem?</p>
<p><span class="marginNote left">mil.</span>Pro consule istud tam violenter exercitus, illud adversus
<span class="marginNote left">Rom. 2</span>consulem: Q. enim Pompeium, Sullae collegam, senatus
iussu ad exercitum Cn. Pompeii, quem aliquamdiu
invita civitate obtinebat, contendere ausum, ambitiosi






</p></section><notes><section class="footnotes"><ul><li class="note" id="note_LCL493_346_68"><a class="footnoteCrossrefLink" href="#target_note_LCL493_346_68" title="Click to highlight in text"><sup class="lineRef">68</sup>adipisc- GP: apisc- A</a></li><script type="text/javascript">document.getElementById('note_LCL493_346_68').style.display = "none";</script><li class="note" id="note_LCL493_346_69"><a class="footnoteCrossrefLink" href="#target_note_LCL493_346_69" title="Click to highlight in text"><sup class="lineRef">69</sup>homini P: civi A: <span class="italic">del Kempf</span></a></li><script type="text/javascript">document.getElementById('note_LCL493_346_69').style.display = "none";</script></ul></section></notes></section>