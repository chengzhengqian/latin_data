<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


esse, occasionemque nanctum mercennarium amoto
inde rustico instrumento discessisse, ideoque petere ut
sibi successor mitteretur, ne deserto agro non esset unde
uxor ac liberi sui alerentur. quae postquam senatus a
consulibus accepit, et agrum Atilii ilico colendum locari, et
alimenta coniugi eius ac liberis praeberi, resque quas amiserat
redimi publice iussit. tanti aerario nostro virtutis Atilianae
exemplum, quo omnis aetas Romana gloriabitur,
stetit.</p>
<span class="br"></span><span class="lineNumber">7</span><span class="br"></span><p>Aeque magna latifundia L. Quinctii Cincinnati fuerunt:
septem enim iugera agri possedit ex hisque tria, quae pro
amico ad aerarium obsignaverat, multae nomine amisit.
poenam quoque pro filio Caesone, quod ad causam dicendam
non occurrisset, huius agelli reditu solvit. et tamen ei
quattuor iugera aranti non solum dignitas patris familiae
constitit sed etiam dictatura delata est. anguste se habitare
nunc putat cuius domus tantum patet quantum Cincinnati
rura patuerunt.</p>
<span class="br"></span><span class="lineNumber">8</span><span class="br"></span><p>Quid? Aelia familia quam locuples! sedecim eodem
tempore Aelii fuerunt, quibus una domuncula erat eodem
loci quo nunc sunt Mariana monumenta, et unus in agro
Veiente fundus minus multos cultores desiderans quam
dominos habebat, inque &lt;circo&gt;<a class="footnoteLink" href="#note_LCL492_390_52" id="target_note_LCL492_390_52"><sup>52</sup></a> Maximo et Flaminio
spectaculi locus; quae quidem loca<a class="footnoteLink" href="#note_LCL492_390_53" id="target_note_LCL492_390_53"><sup>53</sup></a> ob virtutem publice
donata possidebant.</p>
<span class="br"></span><span class="lineNumber">9</span><span class="br"></span><p>Eadem gens nullum ante scripulum argenti habuit
quam Paullus, Perse devicto, Q. Aelio Tuberoni, genero




</p></section><notes><section class="footnotes"><ul><li class="note" id="note_LCL492_390_52"><a class="footnoteCrossrefLink" href="#target_note_LCL492_390_52" title="Click to highlight in text"><sup class="lineRef">52</sup><span class="italic">add.</span> A <span class="italic">corr.</span></a></li><script type="text/javascript">document.getElementById('note_LCL492_390_52').style.display = "none";</script><li class="note" id="note_LCL492_390_53"><a class="footnoteCrossrefLink" href="#target_note_LCL492_390_53" title="Click to highlight in text"><sup class="lineRef">53</sup>loca A <span class="italic">corr.</span>, G: locus AL</a></li><script type="text/javascript">document.getElementById('note_LCL492_390_53').style.display = "none";</script></ul></section></notes></section>