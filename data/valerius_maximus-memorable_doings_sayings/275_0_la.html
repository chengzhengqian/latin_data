<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<span class="br"></span><span class="lineNumber">5</span><span class="br"></span><p>Dicerem censorium virum nimis atrocem exstitisse,
nisi P. Atilium Philiscum, in pueritia corpore quaestum a
domino facere coactum, tam severum postea patrem cernerem:
filiam enim suam, quia<a class="footnoteLink" href="#note_LCL493_6_3" id="target_note_LCL493_6_3"><sup>3</sup></a> stupri se crimine coinquinaverat,
interemit. quam sanctam igitur in civitate nostra
pudicitiam fuisse existimare debemus, in qua etiam institores
libidinis tam severos eius vindices evasisse animadvertimus?</p>
<span class="br"></span><span class="lineNumber">7</span><span class="br"></span><p>Sequitur excellentis nominis ac memorabilis facti
exemplum. M. Claudius Marcellus aedilis curulis C. Scantinio
Capitolino tribuno plebis diem ad populum dixit
quod filium suum de stupro appellasset, eoque adseverante
se cogi non posse ut adesset quia sacrosanctam
potestatem haberet, et ob id tribunicium auxilium implorante,
totum collegium tribunorum negavit se intercedere
quo minus pudicitiae quaestio perageretur. citatus itaque
Scantinius reus uno teste qui temptatus erat damnatus est.
constat iuvenem productum in rostra defixo in terram
vultu perseveranter tacuisse, verecundoque silentio plurimum
in ultionem suam valuisse.</p>
<span class="br"></span><span class="lineNumber">8</span><span class="br"></span><p>Metellus quoque Celer stuprosae mentis acer poenitor
exstitit, Cn. Sergio Silo promissorum matri familiae nummorum
gratia diem ad populum dicendo eumque hoc uno
crimine damnando: non enim factum tunc sed animus in




</p></section><notes><section class="footnotes"><ul><li class="note" id="note_LCL493_6_3"><a class="footnoteCrossrefLink" href="#target_note_LCL493_6_3" title="Click to highlight in text"><sup class="lineRef">3</sup>quia <span class="italic">Gertz</span>: quod ita* AG: quo dita L</a></li><script type="text/javascript">document.getElementById('note_LCL493_6_3').style.display = "none";</script></ul></section></notes></section>