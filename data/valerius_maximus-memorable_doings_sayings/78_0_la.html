<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<span class="br"></span><span class="lineNumber">2</span><span class="br"></span><p>Eiusdem civitatis exercitus non ante ad dimicandum
descendere soleba&lt;n&gt;t quam tibiae concentu et anapaesti
pedis modulo cohortationis calorem animo traxissent,
vegeto et crebro ictus sono strenue hostem invadere admoniti.
idem ad dissimulandum et occultandum vulnerum
suorum cruorem punicis in proelio tunicis utebantur, non
ne ipsis aspectus eorum terrorem, sed ne hostibus fiduciae
aliquid adferret.</p>
<span class="br"></span><span class="lineNumber">3</span><span class="br"></span><p>Egregios virtutis bellicae spiritus Lacedaemoniorum
prudentissimi pacis moribus Athenienses subsequuntur,
apud quos inertia e latebris suis languore marcens in forum
perinde ac delictum aliquod protrahitur, fitque ut
&lt;non&gt;<a class="footnoteLink" href="#note_LCL492_166_30" id="target_note_LCL492_166_30"><sup>30</sup></a> facinorosae ita erubescendae rea culpae.</p>
<span class="br"></span><span class="lineNumber">4</span><span class="br"></span><p>Eiusdem urbis &lt;vetustissimum&gt;<a class="footnoteLink" href="#note_LCL492_166_31" id="target_note_LCL492_166_31"><sup>31</sup></a> et sanctissimum
consilium Areos pagus quid quisque Atheniensium ageret
aut quonam quaestu sustentaretur diligentissime inquirere
solebat, ut homines honestatem, vitae rationem memores
reddendam esse, sequerentur.</p>
<span class="br"></span><span class="lineNumber">5</span><span class="br"></span><p>Eadem bonos cives corona decorandi primo consuetudinem
introduxit, duobus oleae conexis ramulis clarum
Periclis cingendo caput, probabile institutum, si&lt;ve&gt;<a class="footnoteLink" href="#note_LCL492_166_32" id="target_note_LCL492_166_32"><sup>32</sup></a>
rem sive personam intueri velis: nam et virtutis uberrimum
alimentum est honos et Pericles dignus a quo talis
muneris dandi potestatis potissimum initium caperetur.</p>
<span class="br"></span><span class="lineNumber">6</span><span class="br"></span><p>Age, quid illud institutum Athenarum, quam memorabile,





</p></section><notes><section class="footnotes"><ul><li class="note" id="note_LCL492_166_30"><a class="footnoteCrossrefLink" href="#target_note_LCL492_166_30" title="Click to highlight in text"><sup class="lineRef">30</sup><span class="italic">add. Per.</span></a></li><script type="text/javascript">document.getElementById('note_LCL492_166_30').style.display = "none";</script><li class="note" id="note_LCL492_166_31"><a class="footnoteCrossrefLink" href="#target_note_LCL492_166_31" title="Click to highlight in text"><sup class="lineRef">31</sup>vetustissimum <span class="italic">add. SB</span>; Br</a></li><script type="text/javascript">document.getElementById('note_LCL492_166_31').style.display = "none";</script><li class="note" id="note_LCL492_166_32"><a class="footnoteCrossrefLink" href="#target_note_LCL492_166_32" title="Click to highlight in text"><sup class="lineRef">32</sup><span class="italic">add.</span> A <span class="italic">corr.</span></a></li><script type="text/javascript">document.getElementById('note_LCL492_166_32').style.display = "none";</script></ul></section></notes></section>