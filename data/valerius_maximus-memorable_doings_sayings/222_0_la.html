<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

opes Darei adflixerat corpus frigore duplicatum in suam
sedem imposuit: id ei salutare futurum &lt;dicens&gt;<a class="footnoteLink" href="#note_LCL492_454_15" id="target_note_LCL492_454_15"><sup>15</sup></a> quod
apud Persas capital exstitisset, solium regium occupasse.
quid ergo mirum est si sub eo duce tot annis militare iucundum
ducebant cui gregarii militis incolumitas proprio
fastigio carior erat?</p>
<p><span class="marginNote left">ext. 1b</span> Idem non hominum ulli sed Naturae Fortunaeque cedens,
quamquam violentia morbi dilabebatur, in cubitum
tamen erectus dexteram omnibus qui eam contingere
vellent porrexit. quis autem illam osculari non curreret,
quae iam fato oppressa maximi exercitus complexui humanitate
quam spiritu vividior suffecit?</p>
<p><span class="marginNote left">ext. 2a</span> Non tam robusti generis humanitas, sed et ipsa tamen
memoria prosequenda Pisistrati, Atheniensium tyranni,
narrabitur. qui, cum adulescens quidam amore filiae eius
virginis accensus in publico obviam sibi factam osculatus
esset, hortante uxore ut ab eo capitale supplicium sumeret,
respondit ‘si eos qui nos amant interficiemus, quid iis
faciemus quibus odio sumus?’ minime digna vox cui adiciatur
eam ex tyranni ore [de humanitate]<a class="footnoteLink" href="#note_LCL492_454_16" id="target_note_LCL492_454_16"><sup>16</sup></a> manasse.</p>
<p><span class="marginNote left">ext. 2b</span> In hunc modum filiae iniuriam tulit, suam multo laudabilius.
a Thrasippo amico inter cenam sine fine convicio
laceratus, ita et animum et vocem ab ira cohibuit ut putares
satellitem a tyranno male audire. abeuntem quoque,
veritus ne propter metum maturius se convivio subtraheret,
invitatione familiari coepit retinere. Thrasippus,







</p></section><notes><section class="footnotes"><ul><li class="note" id="note_LCL492_454_15"><a class="footnoteCrossrefLink" href="#target_note_LCL492_454_15" title="Click to highlight in text"><sup class="lineRef">15</sup><span class="italic">add</span>. A <span class="italic">corr.</span></a></li><script type="text/javascript">document.getElementById('note_LCL492_454_15').style.display = "none";</script><li class="note" id="note_LCL492_454_16"><a class="footnoteCrossrefLink" href="#target_note_LCL492_454_16" title="Click to highlight in text"><sup class="lineRef">16</sup><span class="italic">om</span>. G</a></li><script type="text/javascript">document.getElementById('note_LCL492_454_16').style.display = "none";</script></ul></section></notes></section>