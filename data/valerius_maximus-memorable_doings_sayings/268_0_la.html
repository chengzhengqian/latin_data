<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

reposuit, numina quibus sacrificabat testatus maiorem se
ex virtute filii voluptatem quam ex morte amaritudinem
sentire. alius removisset hostiam, abiecisset altaria, lacrimis
respersa tura disiecisset: Xenophontis corpus religione<a class="footnoteLink" href="#note_LCL492_546_99" id="target_note_LCL492_546_99"><sup>99</sup></a>
immobile stetit et animus in consilio prudentiae
stabilis mansit, ac dolori succumbere ipsa clade quae nuntiata
erat tristius duxit.</p>
<p><span class="marginNote left">ext. 3</span>Ne Anaxagoras quidem supprimendus est: audita
namque morte filii ‘nihil mihi’ inquit ‘inexspectatum aut
novum nuntias: ego enim illum ex me natum sciebam esse
mortalem.’ has voces utilissimis praeceptis imbuta&lt;s&gt;<a class="footnoteLink" href="#note_LCL492_546_100" id="target_note_LCL492_546_100"><sup>100</sup></a>
virtus mittit. quas si quis efficaciter auribus receperit, non
ignorabit ita liberos esse procreandos ut meminerit iis a
Rerum Natura et accipiendi spiritus et reddendi eodem
momento temporis legem dici, atque ut mori neminem solere
qui non vixerit, ita ne vivere aliquem quidem posse
qui non sit moriturus.</p>
</section><notes><section class="footnotes"><ul><li class="note" id="note_LCL492_546_99"><a class="footnoteCrossrefLink" href="#target_note_LCL492_546_99" title="Click to highlight in text"><sup class="lineRef">99</sup>reli(e)gione L <span class="italic">corr</span>., G: reli(e)gioni* A <span class="italic">corr</span>., L: regioni A</a></li><script type="text/javascript">document.getElementById('note_LCL492_546_99').style.display = "none";</script><li class="note" id="note_LCL492_546_100"><a class="footnoteCrossrefLink" href="#target_note_LCL492_546_100" title="Click to highlight in text"><sup class="lineRef">100</sup><span class="italic">add. Gertz</span></a></li><script type="text/javascript">document.getElementById('note_LCL492_546_100').style.display = "none";</script></ul></section></notes></section>