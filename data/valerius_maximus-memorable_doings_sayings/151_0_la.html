<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<p><span class="marginNote left">ext. 1b</span>Itaque etiam quod Alcestidi<a class="footnoteLink" href="#note_LCL492_312_91" id="target_note_LCL492_312_91"><sup>91</sup></a> tragico poetae respondit
probabile. apud quem cum quereretur quod eo triduo non
ultra tres versus maximo impenso labore deducere potuisset,
atque is se centum perfacile scripsisse gloriaretur, ‘sed
hoc’ inquit ‘interest, quod tui in triduum tantummodo, mei
vero in omne tempus sufficient’: alterius enim fecundi
cursus scripta intra primas memoriae metas corruerunt,
alterius cunctante stilo elucubratum opus per omne aevi
tempus plenis gloriae velis feretur.</p>
<p><span class="marginNote left">ext. 2</span>Adiciam scaenae eiusdem exemplum. Antigenidas tibicen
discipulo suo, magni profectus sed parum feliciter populo
se approbanti, cunctis audientibus dixit ‘mihi cane et
Musis,’ quia videlicet perfecta ars Fortunae lenocinio defecta
iusta fiducia non exuitur, quamque se scit laudem
mereri, eam si ab aliis non impetrat, domestico tamen
acceptam iudicio refert.</p>
<p><span class="marginNote left">ext. 3</span>Zeuxis autem, cum Helenam pinxisset, quid de eo
opere homines sensuri essent exspectandum non putavit,
sed protinus &lt;ip&gt;se<a class="footnoteLink" href="#note_LCL492_312_92" id="target_note_LCL492_312_92"><sup>92</sup></a> hos versus adiecit:</p>
<blockquote><p><span class="line">οὐ νέμεσις Τρῶας καὶ ἐυκνήμιδας Ἀχαιοὺς</span><span class="linebreak"></span>
<span class="line">τοιῇδ᾿ ἀμφὶ γυναικὶ πολὺν χρόνον ἄλγεα πάσχειν.</span><span class="linebreak"></span></p></blockquote>
<p class="noindent">adeone dextrae suae multum pictor arrogavit ut ea tantum
forma&lt;e&gt;<a class="footnoteLink" href="#note_LCL492_312_93" id="target_note_LCL492_312_93"><sup>93</sup></a> comprehensum crederet quantum aut Leda
caelesti partu edere aut Homerus divino ingenio exprimere
potuit?</p>
</section><notes><section class="footnotes"><ul><li class="note" id="note_LCL492_312_91"><a class="footnoteCrossrefLink" href="#target_note_LCL492_312_91" title="Click to highlight in text"><sup class="lineRef">91</sup>Acestori <span class="italic">Bergk</span></a></li><script type="text/javascript">document.getElementById('note_LCL492_312_91').style.display = "none";</script><li class="note" id="note_LCL492_312_92"><a class="footnoteCrossrefLink" href="#target_note_LCL492_312_92" title="Click to highlight in text"><sup class="lineRef">92</sup>ipse <span class="italic">Watt</span><sup>3</sup>: se ad LG: <span class="italic">del. (?)</span> A <span class="italic">corr.</span>;
Br</a></li><script type="text/javascript">document.getElementById('note_LCL492_312_92').style.display = "none";</script><li class="note" id="note_LCL492_312_93"><a class="footnoteCrossrefLink" href="#target_note_LCL492_312_93" title="Click to highlight in text"><sup class="lineRef">93</sup><span class="italic">add. Aldus</span></a></li><script type="text/javascript">document.getElementById('note_LCL492_312_93').style.display = "none";</script></ul></section></notes></section>