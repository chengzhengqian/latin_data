<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<span class="br"></span><span class="lineNumber">3</span><span class="br"></span><p>C. etiam Pisonem mirifice et constanter turbulento rei
publicae statu egisse consulem narratione insequenti patebit.
M. Palicani, seditiosissimi hominis, pestiferis blanditiis
praereptus populi favor consularibus comitiis summum
dedecus admittere conabatur, amplissimum ei
deferre imperium cupiens cuius taeterrimis actis exquisitum
potius supplicium quam ullus honos debebatur. nec
deerat consternatae multitudini furialis fax tribunicia,
quae temeritatem eius et ruentem comitaretur et languentem
actionibus suis inflammaret. in hoc miserando pariter
atque erubescendo statu civitatis tantum non manibus tribunorum
pro rostris Piso collocatus, cum hinc atque illinc
ambissent ac<a class="footnoteLink" href="#note_LCL492_322_108" id="target_note_LCL492_322_108"><sup>108</sup></a> Palicanum &lt;num&gt;<a class="footnoteLink" href="#note_LCL492_322_109" id="target_note_LCL492_322_109"><sup>109</sup></a> suffragiis populi consulem
creatum renuntiaturus esset interrogaretur, primo
respondit non existimare se tantis tenebris offusam esse
rem publicam ut huc indignitatis veniretur. deinde, cum
perseveranter instarent ac dicerent ‘age, si ventum fuerit?’
‘non renuntiabo’ inquit. quo quidem tam absciso responso
consulatum Palicano prius quam illum adipisceretur eripuit.
multa et terribilia Piso contempsit, dum speciosum
mentis suae flecti non vult rigorem.</p>
<span class="br"></span><span class="lineNumber">4</span><span class="br"></span><p>Metellus autem Numidicus propter consimile perseverantiae
genus excepit [quoque] indignam maiestate ac moribus
suis procellam: cum enim animadverteret quo tenderent
Saturnini tribuni plebis funesti conatus, quantoque
malo rei publicae, nisi iis occurreretur, erupturi essent, in
exsilium quam in legem eius ire maluit. potest aliquis hoc





</p></section><notes><section class="footnotes"><ul><li class="note" id="note_LCL492_322_108"><a class="footnoteCrossrefLink" href="#target_note_LCL492_322_108" title="Click to highlight in text"><sup class="lineRef">108</sup>ac* AL: an A <span class="italic">corr.</span></a></li><script type="text/javascript">document.getElementById('note_LCL492_322_108').style.display = "none";</script><li class="note" id="note_LCL492_322_109"><a class="footnoteCrossrefLink" href="#target_note_LCL492_322_109" title="Click to highlight in text"><sup class="lineRef">109</sup><span class="italic">add. Kempf</span></a></li><script type="text/javascript">document.getElementById('note_LCL492_322_109').style.display = "none";</script></ul></section></notes></section>