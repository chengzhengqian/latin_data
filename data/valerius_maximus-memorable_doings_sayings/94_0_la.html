<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


in militiae negotiis procurandis violentiam intueri
velimus; a quo duces bella pravo consilio gerentes, etiam
si prospera fortuna subsecuta esset, cruci tamen suffigebantur,
quod bene gesserant deorum immortalium adiutorio,
quod male commiserant ipsorum culpae imputante.<a class="footnoteLink" href="#note_LCL492_198_64" id="target_note_LCL492_198_64"><sup>64</sup></a></p>
<p><span class="marginNote left">ext.2 </span>Clearchus vero Lacedaemoniorum dux egregio dicto
disciplinam militiae continebat, identidem exercitus sui
auribus inculcando a militibus imperatorem potius quam
hostem metui debere. quo aperte denuntiabat futurum ut
spiritum poenae impenderent quem pugnae [acceptum
ferre]<a class="footnoteLink" href="#note_LCL492_198_65" id="target_note_LCL492_198_65"><sup>65</sup></a> dubitassent. idque a duce praecipi non mirabantur,
maternarum blanditiarum memores quibus exituri<a class="footnoteLink" href="#note_LCL492_198_66" id="target_note_LCL492_198_66"><sup>66</sup></a>
ad proeliandum monebantur ut aut vivi cum armis in conspectum
earum venirent aut mortui in armis referrentur.
hoc intra domesticos parietes accepto signo Spartanae
acies dimicabant. sed aliena prospexisse tantummodo satis
est, cum propriis multoque uberioribus et felicioribus
exemplis gloriari liceat.</p>
<h3>8</h3>
<p><span class="marginNote left">praef.</span>Disciplina militaris acriter retenta principatum Italiae
Romano imperio peperit, multarum urbium, magnorum
regum, validissimarum gentium, regimen largita est, fauces
Pontici sinus patefecit, Alpium Taurique montis convulsa
claustra tradidit, ortumque e parvula Romuli casa totius



</p></section><notes><section class="footnotes"><ul><li class="note" id="note_LCL492_198_64"><a class="footnoteCrossrefLink" href="#target_note_LCL492_198_64" title="Click to highlight in text"><sup class="lineRef">64</sup>inputante <span class="italic">Foertsch</span>: -ntes* AL: -ndo ς</a></li><script type="text/javascript">document.getElementById('note_LCL492_198_64').style.display = "none";</script><li class="note" id="note_LCL492_198_65"><a class="footnoteCrossrefLink" href="#target_note_LCL492_198_65" title="Click to highlight in text"><sup class="lineRef">65</sup>acceptum ferre* <span class="italic">om.</span> ς</a></li><script type="text/javascript">document.getElementById('note_LCL492_198_65').style.display = "none";</script><li class="note" id="note_LCL492_198_66"><a class="footnoteCrossrefLink" href="#target_note_LCL492_198_66" title="Click to highlight in text"><sup class="lineRef">66</sup>quibus exituri Ϛ: quae eis (quaeis A) exituris AL; Br</a></li><script type="text/javascript">document.getElementById('note_LCL492_198_66').style.display = "none";</script></ul></section></notes></section>