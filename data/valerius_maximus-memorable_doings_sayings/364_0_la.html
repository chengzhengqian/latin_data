<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<span class="br"></span><span class="lineNumber">6</span><span class="br"></span><p>Neque aliis dignus fuit T. Marius Urbinas, qui ab infimo
militiae loco beneficiis divi Augusti imperatoris ad summos
castrenses honores perductus eorumque uberrimis
quaestibus locuples factus, non solum ceteris vitae temporibus
ei se fortunas suas relinquere a quo acceperat praedicavit,
sed etiam pridie quam exspiraret idem istud ipsi Augusto
dixit, cum interim ne nomen quidem eius tabulis
testamenti adiecit.</p>
<span class="br"></span><span class="lineNumber">7</span><span class="br"></span><p>L. autem Valerius, cui cognomen Heptachordo fuit,
togatum hostem Cornelium Balbum expertus, utpote
ope&lt;ra&gt; eius et consilio compluribus privatis litibus vexatus,
ad ultimumque subiecto accusatore capitali crimine
accusatus, praeteritis advocatis et patronis suis solum
heredem reliquit. nimirum consternatio quae&lt;dam&gt;<a class="footnoteLink" href="#note_LCL493_184_84" id="target_note_LCL493_184_84"><sup>84</sup></a>
animum eius transversum egit: amavit enim sordes suas et
dilexit pericula et damnationem votis expetivit, auctorem
harum rerum benivolentia, propulsatores<a class="footnoteLink" href="#note_LCL493_184_85" id="target_note_LCL493_184_85"><sup>85</sup></a> odio insecutus.</p>
<span class="br"></span><span class="lineNumber">8</span><span class="br"></span><p>T. Barrus Lentulo Spintheri, cuius amantissimum
animum liberalissimamque amicitiam senserat, decedens
anulos suos perinde atque unico heredi tradidit, quem nulla
ex parte heredem relinquebat. quantum illo momento
temporis conscientia, si modo vires quas habere creditur
possidet, a taeterrimo homine supplicium exegit! inter ipsam





</p></section><notes><section class="footnotes"><ul><li class="note" id="note_LCL493_184_84"><a class="footnoteCrossrefLink" href="#target_note_LCL493_184_84" title="Click to highlight in text"><sup class="lineRef">84</sup><span class="italic">add.* Madvig</span></a></li><script type="text/javascript">document.getElementById('note_LCL493_184_84').style.display = "none";</script><li class="note" id="note_LCL493_184_85"><a class="footnoteCrossrefLink" href="#target_note_LCL493_184_85" title="Click to highlight in text"><sup class="lineRef">85</sup>-res <span class="italic">Pighius</span>: -rum AL: -rem A <span class="italic">corr</span>., G</a></li><script type="text/javascript">document.getElementById('note_LCL493_184_85').style.display = "none";</script></ul></section></notes></section>