<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

eumque vehementer admotis calcaribus praecipitem
in illud profundum egit, super quem universi cives honoris
gratia certatim fruges iniecerunt, continuoque terra
pristinum habitum recuperavit. magna postea decora in
foro Romano fulserunt, nullum tamen hodieque pietate
Curtii erga patriam clarius obversatur exemplum. cui principatum
gloriae obtinenti consimile factum subnectam.</p>
<span class="br"></span><span class="lineNumber">3</span><span class="br"></span><p>Genucio Cipo praetori paludato portam egredienti
novi atque inauditi generis prodigium incidit: namque in
capite eius subito veluti cornua erepserunt, responsumque
est regem eum fore, si in urbem revertisset. quod ne
accideret, voluntarium ac perpetuum sibimet indixit exsilium.
dignam pietatem quae, quod ad solidam gloriam attinet,
septem regibus praeferatur! cuius testandae gratia
&lt;cornuti&gt;<a class="footnoteLink" href="#note_LCL492_514_70" id="target_note_LCL492_514_70"><sup>70</sup></a> capitis effigies aerea portae qua excesserat inclusa
est, dictaque Rauduscula: na&lt;m&gt;<a class="footnoteLink" href="#note_LCL492_514_71" id="target_note_LCL492_514_71"><sup>71</sup></a> olim aera raudera
dicebantur.</p>
<span class="br"></span><span class="lineNumber">4</span><span class="br"></span><p>Genucius laudis huius, qua maior vix cogitari potest,<a class="footnoteLink" href="#note_LCL492_514_72" id="target_note_LCL492_514_72"><sup>72</sup></a>
successionem tradit Aelio praetori. cui ius dicenti cum in
capite picus consedisset, haruspicesque adfirmassent conservato
eo fore ipsius domus statum felicissimum, rei
publicae miserrimum, occiso in contrarium utrumque
cessurum, e vestigio picum &lt;m&gt;orsu<a class="footnoteLink" href="#note_LCL492_514_73" id="target_note_LCL492_514_73"><sup>73</sup></a> suo in conspectu
senatus necavit. decem et septem Aeli&lt;a&gt;<a class="footnoteLink" href="#note_LCL492_514_74" id="target_note_LCL492_514_74"><sup>74</sup></a> tum familia
eximiae fortitudinis viros Cannensi proelio amisit: res publica





</p></section><notes><section class="footnotes"><ul><li class="note" id="note_LCL492_514_70"><a class="footnoteCrossrefLink" href="#target_note_LCL492_514_70" title="Click to highlight in text"><sup class="lineRef">70</sup><span class="italic">add. SB</span><sup>1</sup></a></li><script type="text/javascript">document.getElementById('note_LCL492_514_70').style.display = "none";</script><li class="note" id="note_LCL492_514_71"><a class="footnoteCrossrefLink" href="#target_note_LCL492_514_71" title="Click to highlight in text"><sup class="lineRef">71</sup>Rauduscula. nam <span class="italic">Kempf</span>: -scolana A: -s <span class="italic">ras</span>. colana L:
-sculana L <span class="italic">corr.</span></a></li><script type="text/javascript">document.getElementById('note_LCL492_514_71').style.display = "none";</script><li class="note" id="note_LCL492_514_72"><a class="footnoteCrossrefLink" href="#target_note_LCL492_514_72" title="Click to highlight in text"><sup class="lineRef">72</sup>vix cogitari potest <span class="italic">Kempf</span>: excog- impotest AL</a></li><script type="text/javascript">document.getElementById('note_LCL492_514_72').style.display = "none";</script><li class="note" id="note_LCL492_514_73"><a class="footnoteCrossrefLink" href="#target_note_LCL492_514_73" title="Click to highlight in text"><sup class="lineRef">73</sup><span class="italic">add.</span> A <span class="italic">corr</span>., L <span class="italic">corr</span>., G; Br</a></li><script type="text/javascript">document.getElementById('note_LCL492_514_73').style.display = "none";</script><li class="note" id="note_LCL492_514_74"><a class="footnoteCrossrefLink" href="#target_note_LCL492_514_74" title="Click to highlight in text"><sup class="lineRef">74</sup>Aelia tum <span class="italic">Torr.</span>: mil. tum* A: militum L</a></li><script type="text/javascript">document.getElementById('note_LCL492_514_74').style.display = "none";</script></ul></section></notes></section>