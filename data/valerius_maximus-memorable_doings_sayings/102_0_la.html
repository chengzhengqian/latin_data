<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


vinculo servitutis: lex enim lata est quae vos esse frugi iubet.
abrogemus igitur istud horridae vetustatis rubigine
obsitum imperium: etenim quid opus libertate, si volentibus
luxu perire non licet?â€™</p>
<p><span class="br"></span><span class="lineNumber">6a</span><span class="br"></span>Age, par proferamus aequali iugo virtutis honorumque
societate iunctum, instinctu<a class="footnoteLink" href="#note_LCL492_214_82" id="target_note_LCL492_214_82"><sup>82</sup></a> autem aemulationis animo
dissidens. Claudius Nero Liviusque Salinator, secundi Punici
belli temporibus firmissima rei publicae latera, quam
destrictam simul egerunt censuram! nam cum equitum
centurias recognoscerent et ipsi propter robur aetatis
etiam nunc eorum essent e numero, ut est ad Polliam ventum
tribum, praeco lecto nomine Salinatoris citandum
necne sibi esset haesitavit. quod ubi intellexit Nero, et citari
collegam et equum vendere iussit, quia populi iudicio
damnatus esset. Salinator quoque eadem animadversione
Neronem persecutus est, adiecta causa quod non sincera
fide secum in gratiam redisset. quibus viris si quis caelestium
significasset futurum ut eorum sanguis illustrium
imaginum serie deductus in ortum salutaris principis nostri
conflueret, depositis inimicitiis artissimo se amicitiae
foedere iunxissent, servatam ab ipsis patriam communi
stirpi servandam relicturi.</p>
<p><span class="br"></span><span class="lineNumber">6b</span><span class="br"></span>Salinator vero quattuor atque triginta tribus inter aerarios
referre non dubitavit, cum se damnassent, postea
consulem et censorem fecissent, praetexuitque causam,






</p></section><notes><section class="footnotes"><ul><li class="note" id="note_LCL492_214_82"><a class="footnoteCrossrefLink" href="#target_note_LCL492_214_82" title="Click to highlight in text"><sup class="lineRef">82</sup>instinctu <span class="italic">Aldus</span>: instrictum* AL</a></li><script type="text/javascript">document.getElementById('note_LCL492_214_82').style.display = "none";</script></ul></section></notes></section>