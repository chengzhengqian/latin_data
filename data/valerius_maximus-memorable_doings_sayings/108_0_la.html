<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


immortalibus indignum ratis ab uno eius nationis interfici
Marium quam totam deleverat. Minturnenses autem,
maiestate illius capti, compressum iam et constrictum dira
fati necessitate incolumem praestiterunt. nec fuit eis timori
asperrima Sullae victoria, cum praesertim ipse Marius
eos a conservando Mario absterrere posset.</p>
<span class="br"></span><span class="lineNumber">7</span><span class="br"></span><p>M. quoque Porcium Catonem admiratio fortis ac sincerae
vitae adeo venerabilem senatui fecit ut cum invito
C. Caesare consule adversus publicanos dicendo in curia
diem traheret et ob id iussu eius a lictore in carcerem duceretur,
universus senatus illum sequi non dubitaret. quae
res divini animi perseverantiam flexit.</p>
<span class="br"></span><span class="lineNumber">8</span><span class="br"></span><p>Eodem ludos Florales, quos Messius aedilis faciebat,
spectante, populus ut mimae nudarentur postulare erubuit.
quod cum ex Favonio amicissimo sibi una sedente cognosset,
discessit e theatro, ne praesentia sua spectaculi
consuetudinem impediret. quem abeuntem ingenti plausu
populus prosecutus priscum morem iocorum in scaenam
revocarunt,<a class="footnoteLink" href="#note_LCL492_226_93" id="target_note_LCL492_226_93"><sup>93</sup></a> confessus plus se maiestatis uni illi tribuere
quam sibi universo vindicare. quibus opibus, quibus imperiis,
quibus triumphis hoc datum est? exiguum viri patrimonium,
astricti continentia mores, modicae clientelae,
domus ambitioni clausa, paterni generis una ill&lt;ustris&gt;<a class="footnoteLink" href="#note_LCL492_226_94" id="target_note_LCL492_226_94"><sup>94</sup></a>
</p></section><notes><section class="footnotes"><ul><li class="note" id="note_LCL492_226_93"><a class="footnoteCrossrefLink" href="#target_note_LCL492_226_93" title="Click to highlight in text"><sup class="lineRef">93</sup>revocavit Ϛ</a></li><script type="text/javascript">document.getElementById('note_LCL492_226_93').style.display = "none";</script><li class="note" id="note_LCL492_226_94"><a class="footnoteCrossrefLink" href="#target_note_LCL492_226_94" title="Click to highlight in text"><sup class="lineRef">94</sup><span class="italic">add.</span> Ϛ</a></li><script type="text/javascript">document.getElementById('note_LCL492_226_94').style.display = "none";</script></ul></section></notes></section>