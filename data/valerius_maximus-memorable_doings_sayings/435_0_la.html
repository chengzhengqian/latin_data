<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<span class="br"></span><span class="lineNumber">6</span><span class="br"></span><p>Age, quam violenter se in pectore universi populi
Romani gessit eo[dem]<a class="footnoteLink" href="#note_LCL493_326_40" id="target_note_LCL493_326_40"><sup>40</sup></a> tempore quo suffragiis eius dedicatio
aedis Mercurii M. Plaetorio<a class="footnoteLink" href="#note_LCL493_326_41" id="target_note_LCL493_326_41"><sup>41</sup></a> primi pili centurioni
data est praeteritis consulibus, Appio quod obstitisset quominus
aere alieno suo succurreretur, Servilio, quod susceptam
causam suam languido patrocinio protexisset. negas<a class="footnoteLink" href="#note_LCL493_326_42" id="target_note_LCL493_326_42"><sup>42</sup></a>
efficacem esse iram, cuius hortatu miles summo
imperio praelatus est?</p>
<span class="br"></span><span class="lineNumber">7</span><span class="br"></span><p>Quae quidem non proculcavit tantum imperia, sed
etiam gessit impotenter: nam Q. Metellus, cum utramque
Hispaniam consul prius, deinde pro consule paene
&lt;to&gt;tam<a class="footnoteLink" href="#note_LCL493_326_43" id="target_note_LCL493_326_43"><sup>43</sup></a> subegisset, postquam cognovit Q. Pompeium
consulem inimicum suum successorem sibi mitti, omnes
qui modo militiam suam voluerunt finiri dimisit, commeatus
petentibus neque causis excussis neque constituto
tempore dedit, horrea custodibus remotis opportuna rapinae
praebuit, arcus sagittasque Cretensium frangi atque
in amnem abici iussit, elephantis cibaria dari vetuit. quibus
factis ut &lt;laedendi&gt;<a class="footnoteLink" href="#note_LCL493_326_44" id="target_note_LCL493_326_44"><sup>44</sup></a> cupiditati suae indulsit ita magnifice
gestarum rerum gloriam corrupit, meritumque
honorem triumphi hostium quam irae fortior victor amisit.</p>
<span class="br"></span><span class="lineNumber">8</span><span class="br"></span><p>Quid? Sulla, dum huic vitio obtemperat, nonne multo
alieno sanguine profuso ad ultimum et suum erogavit?
Puteolis enim ardens indignatione, quod Granius princeps
eius coloniae pecuniam a decurionibus ad refectionem
Capitolii promissam cunctantius daret, animi concitatione





</p></section><notes><section class="footnotes"><ul><li class="note" id="note_LCL493_326_40"><a class="footnoteCrossrefLink" href="#target_note_LCL493_326_40" title="Click to highlight in text"><sup class="lineRef">40</sup>eo <span class="italic">Kempf:</span> eodem AL</a></li><script type="text/javascript">document.getElementById('note_LCL493_326_40').style.display = "none";</script><li class="note" id="note_LCL493_326_41"><a class="footnoteCrossrefLink" href="#target_note_LCL493_326_41" title="Click to highlight in text"><sup class="lineRef">41</sup>Pletorio AL: Laet- <span class="italic">Per. ex Liv.</span></a></li><script type="text/javascript">document.getElementById('note_LCL493_326_41').style.display = "none";</script><li class="note" id="note_LCL493_326_42"><a class="footnoteCrossrefLink" href="#target_note_LCL493_326_42" title="Click to highlight in text"><sup class="lineRef">42</sup>negas A <span class="italic">corr.:</span> -at AL: -a <span class="italic">Per.</span></a></li><script type="text/javascript">document.getElementById('note_LCL493_326_42').style.display = "none";</script><li class="note" id="note_LCL493_326_43"><a class="footnoteCrossrefLink" href="#target_note_LCL493_326_43" title="Click to highlight in text"><sup class="lineRef">43</sup><span class="italic">add.</span> G <span class="italic">corr.</span></a></li><script type="text/javascript">document.getElementById('note_LCL493_326_43').style.display = "none";</script><li class="note" id="note_LCL493_326_44"><a class="footnoteCrossrefLink" href="#target_note_LCL493_326_44" title="Click to highlight in text"><sup class="lineRef">44</sup><span class="italic">add. SB</span><sup>3</sup> (<span class="italic">cf. Apul. Apol. 6, VM 9.3 praef.</span>).</a></li><script type="text/javascript">document.getElementById('note_LCL493_326_44').style.display = "none";</script></ul></section></notes></section>