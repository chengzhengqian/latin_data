<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


manus est finiam: Hannibal enim Aemilii Paulli apud
Cannas trucidati quaesitum corpus, quantum in ipso fuit,
inhumatum iacere passus non est. Hannibal Ti. Gracchum
Lucanorum circumventum insidiis cum summo honore
sepulturae mandavit, et ossa eius in patriam portanda
militibus nostris tradidit. Hannibal M. Marcellum in agro
Bruttio, dum conatus Poenorum cupidius quam consideratius
speculatur, interemptum legitimo funere<a class="footnoteLink" href="#note_LCL492_460_21" id="target_note_LCL492_460_21"><sup>21</sup></a> extulit,
Punicoque sagulo et corona donatum laurea rogo imposuit.
ergo humanitatis dulcedo etiam in efferata barbarorum
ingenia penetrat, torvosque et truces hostium mollit
oculos ac victoriae insolentissimos spiritus flectit. nec illi
arduum ac difficile est inter arma contraria inter destrictos
comminus mucrones placidum iter reperire. vincit iram,
prosternit odium, hostilemque sanguinem hostilibus lacrimis
miscet. quae etiam Hannibalis admirabilem vocem
pro funeribus Romanorum ducum arbitria statuentis
expressit. . . .<a class="footnoteLink" href="#note_LCL492_460_22" id="target_note_LCL492_460_22"><sup>22</sup></a> quin<a class="footnoteLink" href="#note_LCL492_460_23" id="target_note_LCL492_460_23"><sup>23</sup></a> aliquanto ei plus gloriae Paullus et
Gracchus et Marcellus sepulti quam oppressi attulerunt, si
quidem illos Punico astu decepit, Romana mansuetudine
honoravit. vos quoque, fortes ac piae umbrae, non paenitendas
sortitae estis exsequias: nam ut optabilius in patria
ita speciosius pro patria collapsae supremi officii decus
infelicitate amissum virtute recuperastis.</p>
</section><notes><section class="footnotes"><ul><li class="note" id="note_LCL492_460_21"><a class="footnoteCrossrefLink" href="#target_note_LCL492_460_21" title="Click to highlight in text"><sup class="lineRef">21</sup>funere P: iurae L: iure A <span class="italic">corr</span>., G</a></li><script type="text/javascript">document.getElementById('note_LCL492_460_21').style.display = "none";</script><li class="note" id="note_LCL492_460_22"><a class="footnoteCrossrefLink" href="#target_note_LCL492_460_22" title="Click to highlight in text"><sup class="lineRef">22</sup><span class="italic">lacunam SB</span><sup>3</sup></a></li><script type="text/javascript">document.getElementById('note_LCL492_460_22').style.display = "none";</script><li class="note" id="note_LCL492_460_23"><a class="footnoteCrossrefLink" href="#target_note_LCL492_460_23" title="Click to highlight in text"><sup class="lineRef">23</sup>quin <span class="italic">Kempf</span>: quia AL</a></li><script type="text/javascript">document.getElementById('note_LCL492_460_23').style.display = "none";</script></ul></section></notes></section>