<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

spatium &lt;et&gt;<a class="footnoteLink" href="#note_LCL493_82_74" id="target_note_LCL493_82_74"><sup>74</sup></a> quaerendae incolumitatis occasionem adsequeretur.</p>
<h3><span class="ac">9. De Mutatione Morum
Aut Fortunae</span></h3>
<p><span class="marginNote left">praef.</span>Multum animis hominum et fiduciae adicere et sollicitudinis
detrahere potest morum ac fortunae in claris viris
recognita mutatio, sive nostros status sive proximorum
ingenia contemplemur: nam cum aliorum fortunas spectando<a class="footnoteLink" href="#note_LCL493_82_75" id="target_note_LCL493_82_75"><sup>75</sup></a>
ex condicione abiecta atque contempta emersisse
claritatem videamus, quid aberit quin et ipsi meliora de
nobis semper cogitemus, memores stultum esse perpetuae
infelicitatis se praedamnare spemque, quae etiam incerta
recte fovetur, interdum certam in desperationem convertere?</p>
<span class="br"></span><span class="lineNumber">1</span><span class="br"></span><p>Manlius Torquatus adeo hebetis atque obtusi cordis
inter initia iuventae existimatus ut a patre L. Manlio,
amplissimo viro, quia et domesticis et rei publicae usibus
inutilis videbatur, rus relegatus agresti opere fatigaretur,
postmodum patrem reum iudiciali periculo liberavit,
filium victorem, quod adversus imperium suum cum hoste
manum conseruerat, securi percussit, patriam Latino
tumultu fessam speciosissimo triumpho recreavit, in hoc,
credo, &lt;malig&gt;nae<a class="footnoteLink" href="#note_LCL493_82_76" id="target_note_LCL493_82_76"><sup>76</sup></a> Fortunae nubilo adulescentiae contemptu
perfusus, quo senectutis eius decus lucidius enitesceret.</p>
</section><notes><section class="footnotes"><ul><li class="note" id="note_LCL493_82_74"><a class="footnoteCrossrefLink" href="#target_note_LCL493_82_74" title="Click to highlight in text"><sup class="lineRef">74</sup>spatium et <span class="italic">Watt</span><sup>1</sup>: statum* AL</a></li><script type="text/javascript">document.getElementById('note_LCL493_82_74').style.display = "none";</script><li class="note" id="note_LCL493_82_75"><a class="footnoteCrossrefLink" href="#target_note_LCL493_82_75" title="Click to highlight in text"><sup class="lineRef">75</sup>spectando A <span class="italic">corr</span>.: et pectora* LG</a></li><script type="text/javascript">document.getElementById('note_LCL493_82_75').style.display = "none";</script><li class="note" id="note_LCL493_82_76"><a class="footnoteCrossrefLink" href="#target_note_LCL493_82_76" title="Click to highlight in text"><sup class="lineRef">76</sup>malignae Ïš: ne* AL</a></li><script type="text/javascript">document.getElementById('note_LCL493_82_76').style.display = "none";</script></ul></section></notes></section>