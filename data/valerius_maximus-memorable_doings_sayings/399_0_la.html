<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<span class="br"></span><span class="lineNumber">1</span><span class="br"></span><p>Sulpicii Gali<a class="footnoteLink" href="#note_LCL493_254_76" id="target_note_LCL493_254_76"><sup>76</sup></a> maximum in omni genere litterarum recipiendo
studium plurimum rei publicae profuit: nam cum
L. Paulli bellum adversum regem Persen gerentis legatus
esset, ac serena nocte subito luna defecisset, eoque velut
diro quodam monstro perterritus exercitus noster manus
cum hoste conserendi fiduciam amisisset, de caeli ratione
et siderum natura peritissime disputando alacrem eum in
aciem misit. itaque inclitae illi Paullianae victoriae liberales
artes Gali<a class="footnoteLink" href="#note_LCL493_254_77" id="target_note_LCL493_254_77"><sup>77</sup></a> aditum dederunt, quia nisi ille metum
nostrorum militum vicisset, imperator vincere hostes non
potuisset.</p>
<span class="br"></span><span class="lineNumber">2</span><span class="br"></span><p>Spurinnae quoque in coniectandis<a class="footnoteLink" href="#note_LCL493_254_78" id="target_note_LCL493_254_78"><sup>78</sup></a> deorum monitis
efficacior scientia apparuit quam urbs Romana voluit.
praedixerat C. Caesari ut proximos triginta dies quasi fatales
caveret, quorum ultimus erat idus Martiae. eo cum
forte mane uterque in domum Calvini Domitii ad officium
convenissent, Caesar Spurinnae ‘ecquid scis idus iam
Martias venisse?’ at<a class="footnoteLink" href="#note_LCL493_254_79" id="target_note_LCL493_254_79"><sup>79</sup></a> is ‘ecquid scis illas nondum praeterisse?’
abiecerat alter timorem tamquam exacto tempore
suspecto, alter ne extremam quidem eius partem periculo
vacuam esse arbitratus est. utinam haruspicem potius
augurium quam patriae parentem securitas fefellisset.</p>
<p><span class="marginNote left">ext. 1</span>Sed ut alienigena scrutemur, cum obscurato repente
sole inusitatis perfusae tenebris Athenae sollicitudine angerentur,






</p></section><notes><section class="footnotes"><ul><li class="note" id="note_LCL493_254_76"><a class="footnoteCrossrefLink" href="#target_note_LCL493_254_76" title="Click to highlight in text"><sup class="lineRef">76</sup>Gali <span class="italic">Briscoe</span>: Galli AL</a></li><script type="text/javascript">document.getElementById('note_LCL493_254_76').style.display = "none";</script><li class="note" id="note_LCL493_254_77"><a class="footnoteCrossrefLink" href="#target_note_LCL493_254_77" title="Click to highlight in text"><sup class="lineRef">77</sup>Gali L <span class="italic">corr</span>.: Galli A <span class="italic">corr.</span>, G:
Gall L</a></li><script type="text/javascript">document.getElementById('note_LCL493_254_77').style.display = "none";</script><li class="note" id="note_LCL493_254_78"><a class="footnoteCrossrefLink" href="#target_note_LCL493_254_78" title="Click to highlight in text"><sup class="lineRef">78</sup>coniectandis <span class="italic">Halm</span>: consectantis AL</a></li><script type="text/javascript">document.getElementById('note_LCL493_254_78').style.display = "none";</script><li class="note" id="note_LCL493_254_79"><a class="footnoteCrossrefLink" href="#target_note_LCL493_254_79" title="Click to highlight in text"><sup class="lineRef">79</sup>at P: et AL</a></li><script type="text/javascript">document.getElementById('note_LCL493_254_79').style.display = "none";</script></ul></section></notes></section>