<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<p><span class="marginNote left">ext. 8</span>Socraten etiam constat aetate provectum fidibus tractandis
operam dare coepisse, satius iudicantem eius artis
usum sero quam numquam percipere. et quantula Socrati
accessio illa futura scientia erat! sed pervicax hominis industria
tantis doctrinae suae divitiis etiam musicae rationis
vilissimum elementum accedere voluit. ergo dum ad discendum
semper se pauperem credit,<a class="footnoteLink" href="#note_LCL493_236_59" id="target_note_LCL493_236_59"><sup>59</sup></a> ad docendum fecit
locupletissimum.</p>
<p><span class="marginNote left">ext. 9</span>Atque ut longae et felicis industriae quasi in unum
acervum exempla redigamus, Isocrates nobilissimum librum
qui Παναθξμαϊκός inscribitur quartum et nonagesimum
annum agens, ita ut ipse significat, composuit, opus
ardentis spiritus plenum. ex quo apparet senescentibus
membris eruditorum intus animos industriae beneficio
florem iuventae retinere. neque hoc stilo terminos vitae
suae clausit: namque admirationis eius fructum quinquennio
percepit.</p>
<span class="marginNote left">ext. 10</span><p>Citerioris aetatis metas sed non parvi tamen spatii
Chrysippi vivacitas flexit: nam octogesimo anno coeptum
undequadragesimum Λογικῶν exactissimae subtilitatis
volumen reliquit. cuius studium in tradendis ingenii sui
monumentis tantum operae laborisque sustinuit ut ad ea
quae scripsit penitus cognoscenda longa vita sit opus.</p>
<p><span class="marginNote left">ext. 11</span>Te quoque, Cleanthe, tam laboriose haurientem et tam
pertinaciter tradentem sapientiam numen ipsius Industriae
suspexit, cum adulescentem quaestu extrahendae
aquae nocturno tempore inopiam tuam sustentantem,




</p></section><notes><section class="footnotes"><ul><li class="note" id="note_LCL493_236_59"><a class="footnoteCrossrefLink" href="#target_note_LCL493_236_59" title="Click to highlight in text"><sup class="lineRef">59</sup>credit <span class="italic">Kempf</span>: -didit AL</a></li><script type="text/javascript">document.getElementById('note_LCL493_236_59').style.display = "none";</script></ul></section></notes></section>