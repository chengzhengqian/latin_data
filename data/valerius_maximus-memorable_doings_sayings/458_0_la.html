<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

capite in ipso ignominiae aditu concidit ac spiritum
posuit, uno gradu a publico supplicio manuque carnificis
citerior.</p>
<span class="br"></span><span class="lineNumber">7</span><span class="br"></span><p>Consimili impetu mortis C. Licinius Macer, vir praetorius,
Calvi pater, repetundarum reus, dum sententiae diriberentur,
in maenianum conscendit: si quidem, cum M.
Ciceronem, qui id iudicium cogebat, praetextam ponentem
vidisset, misit ad eum qui diceret se non damnatum
sed reum perisse, nec sua bona hastae posse subici, ac protinus,
sudario, quod forte in manu habebat, ore et faucibus
suis coartatis, incluso spiritu poenam morte praecucurrit.
qua cognita re Cicero de eo nihil pronuntiavit. igitur illustris
ingenii orator et ab inopia rei familiaris et a crimine
domesticae damnationis inusitato paterni fati genere vindicatus
est.</p>
<span class="br"></span><span class="lineNumber">8</span><span class="br"></span><p>Fortis huius mors, illorum perridicula: Cornelius enim
Gallus praetorius et T. Hetereius eques Romanus inter
usum puerilis veneris absumpti sunt. quamquam quorsum
attinet eorum cavillari fata, quos non libido sua sed fragilitatis
humanae ratio abstulit? fine namque vitae nostrae
variis et occultis causis exposito, interdum quae<a class="footnoteLink" href="#note_LCL493_372_92" id="target_note_LCL493_372_92"><sup>92</sup></a> immerentia
&lt;sunt&gt;<a class="footnoteLink" href="#note_LCL493_372_93" id="target_note_LCL493_372_93"><sup>93</sup></a> supremi fati titulum occupant, cum magis
in tempus mortis incidant quam ipsa mortem<a class="footnoteLink" href="#note_LCL493_372_94" id="target_note_LCL493_372_94"><sup>94</sup></a> accersant.</p>
<p><span class="marginNote left">ext. 1</span>Sunt et externae mortes dignae adnotatu. qualis in primis
Comae, quem ferunt maximi latronum ducis Cleonis








</p></section><notes><section class="footnotes"><ul><li class="note" id="note_LCL493_372_92"><a class="footnoteCrossrefLink" href="#target_note_LCL493_372_92" title="Click to highlight in text"><sup class="lineRef">92</sup>quae <span class="italic">intra cruces Briscoe</span></a></li><script type="text/javascript">document.getElementById('note_LCL493_372_92').style.display = "none";</script><li class="note" id="note_LCL493_372_93"><a class="footnoteCrossrefLink" href="#target_note_LCL493_372_93" title="Click to highlight in text"><sup class="lineRef">93</sup><span class="italic">add.</span> Ïš</a></li><script type="text/javascript">document.getElementById('note_LCL493_372_93').style.display = "none";</script><li class="note" id="note_LCL493_372_94"><a class="footnoteCrossrefLink" href="#target_note_LCL493_372_94" title="Click to highlight in text"><sup class="lineRef">94</sup>ipsa mortem <span class="italic">Kempf:</span> in i- morte A</a></li><script type="text/javascript">document.getElementById('note_LCL493_372_94').style.display = "none";</script></ul></section></notes></section>