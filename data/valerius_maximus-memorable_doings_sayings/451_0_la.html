<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

perrexit.</p>
<p><span class="marginNote left">ext. 2</span>Iasonem Thessalum, Persarum regi bellum inferre
parantem, an satis iusta ultio absumpserit ambiguae aestimationis
est: Taxillo enim gymnasiarcho a quibusdam iuvenibus
pulsatum se questo permisit ut aut tricenas ab iis
drachmas exigeret aut denas plagas singulis imponeret.
quo posteriore vindicta uso qui vapulaverant Iasonem
interfecerunt, animi non corporis dolore poenae modum
aestimantes. ceterum parvo irritamento ingenui pudoris
maximae rei exspectatio subruta est, quoniam opinione
Graeciae tantum in spe Iasonis quantum in effectu Alexandri
reponitur.</p>
<h3><span class="ac">11. Dicta Improba Aut
Facta Scelerata</span></h3>
<p><span class="marginNote left">praef.</span>Nunc, quatenus vitae humanae cum bona tum etiam
mala substitutis exemplorum imaginibus persequimur,
dicta improba et facta scelerata referantur.</p>
<span class="br"></span><span class="lineNumber">1</span><span class="br"></span><p>Unde autem potius quam a Tullia ordiar, quia tempore
vetustissimum, conscientia<a class="footnoteLink" href="#note_LCL493_358_81" id="target_note_LCL493_358_81"><sup>81</sup></a> nefarium, voce monstri simile
exemplum est? cum carpento veheretur et is qui iumenta
agebat succussis frenis constitisset, repentinae
morae causam requisivit, et ut comperit corpus patris Servii
Tullii occisi ibi iacere, supra id duci vehiculum iussit,
quo celerius in complexu interfectoris eius Tarquinii veniret.
qua tam impia tamque probrosa festinatione non solum

</p></section><notes><section class="footnotes"><ul><li class="note" id="note_LCL493_358_81"><a class="footnoteCrossrefLink" href="#target_note_LCL493_358_81" title="Click to highlight in text"><sup class="lineRef">81</sup><span class="italic">sic</span> A <span class="italic">corr.,</span> G; Br</a></li><script type="text/javascript">document.getElementById('note_LCL493_358_81').style.display = "none";</script></ul></section></notes></section>