<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


arta ut Tuccia<a class="footnoteLink" href="#note_LCL492_394_55" id="target_note_LCL492_394_55"><sup>55</sup></a> Caesonis filia maximam dotem ad virum
decem milia aeris attulisse visa sit, et Megullia, quia
cum quinquaginta milibus aeris mariti domum intravit,
Dotatae cognomen invenerit. idem senatus Fabricii Luscini
Scipionisque filias ab indotatis nuptiis liberalitate sua
vindicavit, quoniam paternae hereditati praeter opimam
gloriam nihil erat quod acceptum referrent.</p>
<span class="br"></span><span class="lineNumber">11</span><span class="br"></span><p>M. autem Scaurus quantulam a patre hereditatem
acceperit in primo libro eorum quos de vita sua tres scripsit<a class="footnoteLink" href="#note_LCL492_394_56" id="target_note_LCL492_394_56"><sup>56</sup></a>
refert: ait enim sibi sex sola mancipia totumque censum
quinque atque triginta milium nummum relictum. in
hac ille pecunia futurus senatus princeps nutritus est spiritus.</p>
<p>Haec igitur exempla respicere, his acquiescere solaciis
debemus, qui parvulos census nostros numquam querellis
vacuos esse sinimus. nullum aut admodum parvi ponderis
argentum, paucos servos, septem iugera aridae terrae, indigentia
domesticae impensae funera, inopes dotum filias,
sed egregios consulatus, mirificas dictaturas, innumerabiles
triumphos cernimus. quid ergo modicam fortunam
quasi praecipuum generis humani malum diurnis &lt;atque
nocturnis&gt;<a class="footnoteLink" href="#note_LCL492_394_57" id="target_note_LCL492_394_57"><sup>57</sup></a> conviciis laceramus, quae ut non abundantibus
ita fidis uberibus Publicolas Aemilios Fabricios Curios
Scipiones Scauros hisque paria robora virtutis aluit? exsurgamus
potius animis pecuniaeque aspectu debilitatos
spiritus pristini temporis memoria recreemus: namque






</p></section><notes><section class="footnotes"><ul><li class="note" id="note_LCL492_394_55"><a class="footnoteCrossrefLink" href="#target_note_LCL492_394_55" title="Click to highlight in text"><sup class="lineRef">55</sup>Tuccia P: Tac- AL</a></li><script type="text/javascript">document.getElementById('note_LCL492_394_55').style.display = "none";</script><li class="note" id="note_LCL492_394_56"><a class="footnoteCrossrefLink" href="#target_note_LCL492_394_56" title="Click to highlight in text"><sup class="lineRef">56</sup>tres scripsit <span class="italic">Halm</span>: transc- AL</a></li><script type="text/javascript">document.getElementById('note_LCL492_394_56').style.display = "none";</script><li class="note" id="note_LCL492_394_57"><a class="footnoteCrossrefLink" href="#target_note_LCL492_394_57" title="Click to highlight in text"><sup class="lineRef">57</sup><span class="italic">add. Madvig</span></a></li><script type="text/javascript">document.getElementById('note_LCL492_394_57').style.display = "none";</script></ul></section></notes></section>