<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<p><span class="marginNote left">ext. 1</span>Consentaneum huic Demosthenis iudicium. cuidam,<a class="footnoteLink" href="#note_LCL493_252_74" id="target_note_LCL493_252_74"><sup>74</sup></a>
cum interrogaretur quidnam esset in dicendo efficacissimum,
respondit ‘ἡ ὑπόκρισις.’ iterum deinde et tertio
interpellatus idem dixit, paene totum se illi debere confitendo.
recte itaque Aeschines, cum propter iudicialem
ignominiam relictis Athenis Rhodum petisset, atque ibi
rogatu civitatis suam prius in Ctesiphontem, deinde Demosthenis
pro eodem orationem clarissima et suavissima
voce recitasset, admirantibus cunctis utriusque voluminis
eloquentiam sed aliquanto magis Demosthenis, ‘quid si’
inquit ‘ipsum audissetis?’ tantus orator et modo tam infestus
adversarius sic inimici vim ardoremque dicendi
suspexit ut se scriptorum eius parum idoneum lectorem
esse praedicaret, expertus acerrimum vigorem oculorum,
terribile vultus pondus, accommodatum singulis verbis
sonum vocis, efficacissimos corporis motus. ergo etsi operi
illius adici nihil potest, tamen in Demosthene magna pars
Demosthenis abest quod legitur potius quam auditur.</p>
<h3><span class="ac">11. Quam Magni Effectus Artium Sint</span></h3>
<p><span class="marginNote left">praef.</span>Effectus etiam artium recognosci potest<a class="footnoteLink" href="#note_LCL493_252_75" id="target_note_LCL493_252_75"><sup>75</sup></a> aliquid adferre
voluptatis, protinusque et quam utiliter excogitatae
sint patebit et memoratu dignae res lucido in loco reponentur
et labor in iis edendis suo fructu non carebit.</p>
</section><notes><section class="footnotes"><ul><li class="note" id="note_LCL493_252_74"><a class="footnoteCrossrefLink" href="#target_note_LCL493_252_74" title="Click to highlight in text"><sup class="lineRef">74</sup>cuidam G: qu- AL: qui Ϛ</a></li><script type="text/javascript">document.getElementById('note_LCL493_252_74').style.display = "none";</script><li class="note" id="note_LCL493_252_75"><a class="footnoteCrossrefLink" href="#target_note_LCL493_252_75" title="Click to highlight in text"><sup class="lineRef">75</sup>potest <span class="italic">Per.</span>: posse AL
recog- . . . adferre <span class="italic">intra cruces Briscoe</span></a></li><script type="text/javascript">document.getElementById('note_LCL493_252_75').style.display = "none";</script></ul></section></notes></section>