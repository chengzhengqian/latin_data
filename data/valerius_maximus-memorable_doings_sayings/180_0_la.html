<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


et decem captivorum electione et totidem ornatis
equis, centenario boum grege argentoque quantum sustinere
valuisset donaretur, nihil ex his praeter unius hospitis
captivi salutem equumque quo in acie uteretur accipere
voluit. qua tam circumspecta animi moderatione nescias
utrum maiore cum laude praemia elegerit an reiecerit.</p>
<span class="br"></span><span class="lineNumber">5a</span><span class="br"></span><p>M’. autem Curius, exactissima norma Romanae frugalitatis
idemque fortitudinis perfectissimum<a class="footnoteLink" href="#note_LCL492_370_34" id="target_note_LCL492_370_34"><sup>34</sup></a> specimen,
Samnitium legatis agresti se in scamno adsidentem foco
eque ligneo catillo cenantem—quales epulas apparatus indicio
est—spectandum praebuit. ille enim Samnitium
divitias contempsit, Samnites eius paupertatem mirati
sunt: nam cum ad eum magnum pondus auri publice missum
attulissent, benignis verbis invitatus ut eo uti vellet
vultum risu solvit et protinus ‘supervacuae’ inquit, ‘ne dicam
ineptae, legationis ministri, narrate Samnitibus M’.
Curium malle locupletibus imperare quam ipsum fieri
locupletem, atque istud ut pretiosum ita malo hominum
excogitatum munus refertote, et mementote me nec acie
vinci nec pecunia corrumpi posse.’</p>
<span class="br"></span><span class="lineNumber">5b</span><span class="br"></span><p>Idem, cum ltalia Pyrrhum regem exegisset, nihil omnino
ex praeda regia, qua exercitum urbemque ditaverat, attigit.
decretis etiam a senatu septenis iugeribus agri populo,
sibi autem quinquaginta, popularis adsignationis
modum non excessit, parum idoneum rei publicae civem



</p></section><notes><section class="footnotes"><ul><li class="note" id="note_LCL492_370_34"><a class="footnoteCrossrefLink" href="#target_note_LCL492_370_34" title="Click to highlight in text"><sup class="lineRef">34</sup>perfec- G: perspec- AL</a></li><script type="text/javascript">document.getElementById('note_LCL492_370_34').style.display = "none";</script></ul></section></notes></section>