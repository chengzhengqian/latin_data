<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

civitatem eorum implicanti, si quid morte gravius imperare
perseveraret, mortem se praelaturos responderunt.</p>
<p><span class="marginNote left">ext. 5</span>Nec parum grave Spartani cuiusdam dictum, si quidem
nobilitate et sanctitate praestans, sed<a class="footnoteLink" href="#note_LCL493_52_52" id="target_note_LCL493_52_52"><sup>52</sup></a> in petitione magistratus
victus, maximae sibi laetitiae esse praedicavit quod
aliquos patria sua se meliores viros haberet. quo sermone
repulsam honori adaequavit.</p>
<h3><span class="ac">5. De lustitia</span></h3>
<p><span class="marginNote left">praef.</span>Tempus est Iustitiae quoque sancta penetralia adire, in
quibus semper aequi ac probi facti respectus religiosa cum
observatione versatur, et ubi studium verecundiae, cupiditas
rationi cedit, nihilque utile, quod parum honestum
videri possit, ducitur. eius autem praecipuum et certissimum
inter omnes gentes nostra civitas exemplum est.</p>
<span class="br"></span><span class="lineNumber">1a</span><span class="br"></span><p>Camillo consule Falerios circumsedente, magister ludi
plurimos et nobilissimos inde pueros velut am&lt;bul&gt;andi
gratia eductos in castra Romanorum perduxit. quibus
interceptis non erat dubium quin Falisci deposita belli
gerendi pertinacia tradituri se nostro imperatori essent. ea
re senatus censuit ut pueri vinctum magistrum virgis caedentes
in patriam remitterentur. qua iustitia animi eorum
sunt capti quorum moenia expugnari non poterant:
namque Falisci beneficio magis quam armis victi portas
Romanis aperuerunt.</p>
</section><notes><section class="footnotes"><ul><li class="note" id="note_LCL493_52_52"><a class="footnoteCrossrefLink" href="#target_note_LCL493_52_52" title="Click to highlight in text"><sup class="lineRef">52</sup>sed <span class="italic">Kempf</span>: et A: <span class="italic">om</span>. LG</a></li><script type="text/javascript">document.getElementById('note_LCL493_52_52').style.display = "none";</script></ul></section></notes></section>