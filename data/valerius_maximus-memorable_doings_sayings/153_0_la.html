<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


Galliarum ac Liguriae vires in suam redactas potestatem,
et novo transitu Alpium iuga patefacta, et Trasumen&lt;n&gt;um
lacum dira inustum memoria, et Cannas, Punicae
victoriae clarissimum monumentum, et Capuam possessam
et Italiam laceratam ante pedes hominis effudit,
uniusque hostiae iocineri longo experimento testatam gloriam
suam postponi aequo animo non tulit. et sane, quod
ad exploranda bellica artificia<a class="footnoteLink" href="#note_LCL492_316_97" id="target_note_LCL492_316_97"><sup>97</sup></a> aestimandosque militares
ductus attinebat, omnes foculos, omnes aras Bithyniae
Marte ipso iudice pectus Hannibalis praegravasset.</p>
<p><span class="marginNote left">ext. 7</span>Capax generosi spiritus illud quoque dictum regis Cotyis:
ut enim ab Atheniensibus civitatem sibi datam cognovit,
‘et ego’ inquit ‘illis meae gentis ius dabo.’ aequavit
Athenis Thraciam, ne vicissitudini<a class="footnoteLink" href="#note_LCL492_316_98" id="target_note_LCL492_316_98"><sup>98</sup></a> beneficii imparem iudicando
humilius de origine sua sentire existimaretur.</p>
<p><span class="marginNote left">ext. 8</span>Nobiliter etiam uterque Spartanus, et qui increpitus a
quodam, quod in aciem claudus descenderet, pugnare sibi,
non<a class="footnoteLink" href="#note_LCL492_316_99" id="target_note_LCL492_316_99"><sup>99</sup></a> fugere propositum esse respondit, et qui, referente
quodam sagittis Persarum solem obscurari solere, ‘bene
narras’ inquit: ‘in umbra enim proeliabimur.’ eiusdem vir
urbis atque animi hospiti suo patriae muros excelsos latosque
ostendenti dixit ‘si mulieribus istos comparastis,
recte, si viris, turpiter.’</p>
</section><notes><section class="footnotes"><ul><li class="note" id="note_LCL492_316_97"><a class="footnoteCrossrefLink" href="#target_note_LCL492_316_97" title="Click to highlight in text"><sup class="lineRef">97</sup>artificia <span class="italic">Gelbcke</span>: sacrif- AL</a></li><script type="text/javascript">document.getElementById('note_LCL492_316_97').style.display = "none";</script><li class="note" id="note_LCL492_316_98"><a class="footnoteCrossrefLink" href="#target_note_LCL492_316_98" title="Click to highlight in text"><sup class="lineRef">98</sup>-dini <span class="italic">Per.</span>: -dine AL</a></li><script type="text/javascript">document.getElementById('note_LCL492_316_98').style.display = "none";</script><li class="note" id="note_LCL492_316_99"><a class="footnoteCrossrefLink" href="#target_note_LCL492_316_99" title="Click to highlight in text"><sup class="lineRef">99</sup>sibi non A <span class="italic">corr.</span>: non s- LG</a></li><script type="text/javascript">document.getElementById('note_LCL492_316_99').style.display = "none";</script></ul></section></notes></section>