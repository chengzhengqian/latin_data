<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


tertio plenissime [die]<a class="footnoteLink" href="#note_LCL492_534_89" id="target_note_LCL492_534_89"><sup>89</sup></a> diligentissimeque auditis testibus
ita pronuntiavit: ‘cum Silanum filium meum pecunias a sociis
accepisse probatum mihi sit, et re publica eum et domo
mea indignum iudico, protinusque e conspectu meo abire
iubeo.’ tam tristi patris sententia perculsus Silanus lucem
ulterius intueri non sustinuit, suspendioque se proxima
nocte consumpsit. peregerat iam Torquatus severi et religiosi
iudicis partes, satis factum erat rei publicae, habebat
ultionem Macedonia, potuit tam verecundo filii obitu
patris inflecti rigor: at ille neque exsequiis adulescentis interfuit
et, cum maxime funus eius duceretur, consulere se
volentibus vacuas aures accommodavit: videbat enim se in
eo atrio consedisse in quo imperiosi illius Torquati severitate
conspicua imago posita erat, prudentissimoque viro
succurrebat effigies maiorum [suorum]<a class="footnoteLink" href="#note_LCL492_534_90" id="target_note_LCL492_534_90"><sup>90</sup></a> cum titulis suis
idcirco in prima parte aedium poni solere ut eorum virtutes
posteri non solum legerent sed etiam imitarentur.</p>
<span class="br"></span><span class="lineNumber">4</span><span class="br"></span><p>M. vero Scaurus, lumen ac decus patriae, cum apud
Athesim flumen impetu Cimbrorum Romani equites pulsi
deserto &lt;consule&gt;<a class="footnoteLink" href="#note_LCL492_534_91" id="target_note_LCL492_534_91"><sup>91</sup></a> Catulo urbem pavidi repeterent,
consternationis eorum participi filio suo misit qui diceret
libentius se in acie eius interfecti ossibus occursurum
quam ipsum tam deformis fugae reum visurum: itaque, si
quid modo reliquum in pectore verecundiae superesset,
conspectum degenerati patris vitaturum: recordatione
enim iuventae suae qualis M. Scauro aut habendus aut
spernendus filius esset admonebatur. quo nuntio accepto






</p></section><notes><section class="footnotes"><ul><li class="note" id="note_LCL492_534_89"><a class="footnoteCrossrefLink" href="#target_note_LCL492_534_89" title="Click to highlight in text"><sup class="lineRef">89</sup><span class="italic">del. Eberhard</span></a></li><script type="text/javascript">document.getElementById('note_LCL492_534_89').style.display = "none";</script><li class="note" id="note_LCL492_534_90"><a class="footnoteCrossrefLink" href="#target_note_LCL492_534_90" title="Click to highlight in text"><sup class="lineRef">90</sup><span class="italic">del. Kempf</span></a></li><script type="text/javascript">document.getElementById('note_LCL492_534_90').style.display = "none";</script><li class="note" id="note_LCL492_534_91"><a class="footnoteCrossrefLink" href="#target_note_LCL492_534_91" title="Click to highlight in text"><sup class="lineRef">91</sup><span class="italic">add.</span> P</a></li><script type="text/javascript">document.getElementById('note_LCL492_534_91').style.display = "none";</script></ul></section></notes></section>