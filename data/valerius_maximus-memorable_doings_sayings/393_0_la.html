<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

amoris vinculo tum etiam omnium virtutum inter se iunctum
societate, ut actuosae vitae iter aequali gradu exsequebantur
ita animi quoque remissioni communiter acquiescebant:
constat namque eos Caietae et Laurenti
vagos litoribus conchulas et umbilicos lectitasse, idque se
P. Crassus ex socero suo Scaevola, qui gener Laelii fuit,
audisse saepenumero praedicavit.</p>
<span class="br"></span><span class="lineNumber">2</span><span class="br"></span><p>Scaevola autem, quietis et<a class="footnoteLink" href="#note_LCL493_242_63" id="target_note_LCL493_242_63"><sup>63</sup></a> remissionis eorum certissimus
testis, optime pila lusisse traditur, quia videlicet ad
hoc deverticulum animum suum forensibus ministeriis
fatigatum transferre solebat. alveo quoque et calculis
interdum vacasse dicitur, cum bene ac diu iura civium,
caerimonias deorum ordinasset; ut enim in rebus seriis
Scaevolam ita in [scaelus]<a class="footnoteLink" href="#note_LCL493_242_64" id="target_note_LCL493_242_64"><sup>64</sup></a> lusibus hominem agebat,
quem Rerum Natura continui laboris patientem esse non
sinit.</p>
<p><span class="marginNote left">ext. 1</span>Idque vidit cui nulla pars sapientiae obscura fuit,
Socrates, ideoque non erubuit tunc cum interposita
harundine cruribus suis cum parvulis filiolis ludens ab
Alcibiade risus<a class="footnoteLink" href="#note_LCL493_242_65" id="target_note_LCL493_242_65"><sup>65</sup></a> est.</p>
<p><span class="marginNote left">ext. 2</span>Homerus quoque, ingenii caelestis vates, non aliud
sensit vehementissimis Achillis manibus canoras fides aptando,
ut earum militare robur leni pacis studio relaxaret.</p>
</section><notes><section class="footnotes"><ul><li class="note" id="note_LCL493_242_63"><a class="footnoteCrossrefLink" href="#target_note_LCL493_242_63" title="Click to highlight in text"><sup class="lineRef">63</sup>quietis et <span class="italic">Gertz</span>: quiestis A (<span class="italic">?</span>): -et(a)e LG</a></li><script type="text/javascript">document.getElementById('note_LCL493_242_63').style.display = "none";</script><li class="note" id="note_LCL493_242_64"><a class="footnoteCrossrefLink" href="#target_note_LCL493_242_64" title="Click to highlight in text"><sup class="lineRef">64</sup><span class="italic">del.* Vahlen</span></a></li><script type="text/javascript">document.getElementById('note_LCL493_242_64').style.display = "none";</script><li class="note" id="note_LCL493_242_65"><a class="footnoteCrossrefLink" href="#target_note_LCL493_242_65" title="Click to highlight in text"><sup class="lineRef">65</sup>visus P</a></li><script type="text/javascript">document.getElementById('note_LCL493_242_65').style.display = "none";</script></ul></section></notes></section>