<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


quia necesse esset eas alterutro facto crimine temeritatis
aut<a class="footnoteLink" href="#note_LCL492_216_83" id="target_note_LCL492_216_83"><sup>83</sup></a> periurii teneri. unam tantummodo tribum Maeciam
vacuam nota reliquit, quae eum suffragiis suis ut non damnatione
ita ne honore quidem dignum iudicaverat. quam
putemus constantis et praevalidi illum ingenii fuisse, qui
neque tristi iudiciorum exitu compelli neque honorum
magnitudine adduci potuit quo se blandiorem in administratione
rei publicae gereret?</p>
<span class="br"></span><span class="lineNumber">7</span><span class="br"></span><p>Equestris quoque ordinis bona magnaque pars, quadringenti
iuvenes, censoriam notam patiente animo sustinuerunt,
quos M’. Valerius et P. Sempronius, quia in Sicilia
ad munitionum opus explicandum ire iussi facere id neglexerant,
equis publicis spoliatos in numerum aerariorum
rettulerunt.</p>
<span class="br"></span><span class="lineNumber">8</span><span class="br"></span><p>Turpis etiam metus censores summa cum severitate
poenam exegerunt: M. enim Atilius Regulus et L. Furius
Philus M. Metellum quaestorem compluresque equites
Romanos, qui post infeliciter commissam Cannensem
pugnam cum eo abituros se Italia iuraverant, dereptis
equis publicis inter aerarios referendos curaverunt. eos
qu&lt;oqu&gt;e<a class="footnoteLink" href="#note_LCL492_216_84" id="target_note_LCL492_216_84"><sup>84</sup></a> gravi nota adfecerunt qui cum in potestatem
Hannibalis venissent, legati ab eo missi ad senatum de permutandis
captivis neque impetrato<a class="footnoteLink" href="#note_LCL492_216_85" id="target_note_LCL492_216_85"><sup>85</sup></a> quod petebant, in
urbe manserunt, quia et Romano sanguini fidem praestare
conveniens erat et M. Atilius Regulus censor perfidiam
notabat, cuius pater per summos cruciatus exspirare quam
fallere Carthaginienses satius esse duxerat. iam haec censura



</p></section><notes><section class="footnotes"><ul><li class="note" id="note_LCL492_216_83"><a class="footnoteCrossrefLink" href="#target_note_LCL492_216_83" title="Click to highlight in text"><sup class="lineRef">83</sup>aut Ϛ: et AL</a></li><script type="text/javascript">document.getElementById('note_LCL492_216_83').style.display = "none";</script><li class="note" id="note_LCL492_216_84"><a class="footnoteCrossrefLink" href="#target_note_LCL492_216_84" title="Click to highlight in text"><sup class="lineRef">84</sup><span class="italic">add. Per.</span></a></li><script type="text/javascript">document.getElementById('note_LCL492_216_84').style.display = "none";</script><li class="note" id="note_LCL492_216_85"><a class="footnoteCrossrefLink" href="#target_note_LCL492_216_85" title="Click to highlight in text"><sup class="lineRef">85</sup>impetrato <span class="italic">SB:</span> -rassent AL</a></li><script type="text/javascript">document.getElementById('note_LCL492_216_85').style.display = "none";</script></ul></section></notes></section>