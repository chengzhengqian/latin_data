<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><div class="sp"><p class="lineGroup">


locutus est quam ut vota pro incolumitate exercitus ab ipso
nuncupata solverentur.</p></div>
<div class="sp"><span class="speaker">(<span class="italic">Nepot.</span>)</span><p class="lineGroup">Apud eosdem Diomedes, unus de decem ducibus,
cum post victoriam ad supplicium pergeret, rogavit
ut nuncupata vota pro exercitu solverentur.</p></div>
<span class="marginNote left">ext. 9</span><div class="sp"><span class="speaker">(<span class="italic">Par</span>.)</span><p class="lineGroup">Brennus Gallorum dux, Delphis Apollinis templum
ingressus, dei voluntate in se manus vertit.</p></div>
<div class="sp"><span class="speaker">(<span class="italic">Nepot</span>.)</span><p class="lineGroup">Brennus rex Gallorum victoriis De&lt;l&gt;phos
usque pervenerat, cumque iam humanae vires resistere ei
omnino non possent, cultoresque loci ad Apollinem confugissent,
respondit deos secum et candidas puellas Gallis
pugnaturas. tum nivibus cum omni exercitu Brennus oppressus
est.</p></div>
<h3>2. (<span class="italic">Par</span>.) <span class="ac">De Simulata Religione</span><span class="linebreak"></span>
(<span class="italic">Nepot</span>.) <span class="ac">Qui Religionem Simulaverunt</span></h3>
<span class="br"></span><span class="lineNumber">1</span><span class="br"></span><div class="sp"><span class="speaker">(<span class="italic">Par.</span>)</span><p class="lineGroup">Numa Pompilius, ut populum Romanum sacris
obligaret, volebat videri sibi cum dea Aegeria congressus
esse nocturnos, eiusque monitu se quae acceptissima deis
immortalibus sacra fierent instituere.</p></div>
<div class="sp"><span class="speaker">(<span class="italic">Nepot</span>.)</span><p class="lineGroup">Numa Popilius, cum efferatos assiduis bellis
Romanos adverteret, docuit eos cultum deorum. atque
idem, ut facilius mansuescerent, Egeriam nympham inconsuetudine se habere praeceptricem sibi confi&lt;n&gt;xit,
quo maior apud feroces esset auctoritas.</p></div>
</section><notes></notes></section>