<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


dixit vehementer se timere ne quid hostile subito molirentur,
monuitque ut essent cautiores, et protinus ipse
urbe egressus est. quam rem consules ad senatum detulerunt.
qui, tametsi nulla suspicio suberat, auctoritate tamen
Tulli commotus ut ante noctem Volsci abirent decrevit.
qua contumelia irritati facile impelli potuerunt ad rebellandum.
ita mendacium versuti ducis simulatione benivolentiae
involutum duos simul populos fefellit, Romanum
ut insontes notaret, Volscum ut deceptis irasceretur.</p>
<h3><span class="ac">4. Strategemata</span></h3>
<p><span class="marginNote left">praef.</span>Illa vero pars calliditatis egregia et ab omni reprehensione
procul remota, cuius opera, quia appellatione &lt;Latina&gt;<a class="footnoteLink" href="#note_LCL493_146_47" id="target_note_LCL493_146_47"><sup>47</sup></a>
vix apte exprimi possunt, Graeca pronuntiatione
strategemata dicantur.</p>
<span class="br"></span><span class="lineNumber">1</span><span class="br"></span><p>Omnibus militaribus copiis Tullus Hostilius Fidenas
adgressus, quae surgentis imperii nostri incunabula crebris
rebellationibus torpere passae non sunt, finitimisque
tropaeis ac triumphis alitam virtutem eius spes suas ulterius
promovere docuerunt. Mettius Fufetius, dux Albanorum,
dubiam et suspectam semper societatis suae fidem
repente in ipsa acie detexit: nudato<a class="footnoteLink" href="#note_LCL493_146_48" id="target_note_LCL493_146_48"><sup>48</sup></a> enim Romani exercitus
latere in proximo colle consedit, pro adiutore speculator
pugnae futurus, ut aut victis insultaret aut victores fessos
adgrederetur. non erat dubium quin ea res militum
nostrorum animos debilitatura esset, cum eodem tempore




</p></section><notes><section class="footnotes"><ul><li class="note" id="note_LCL493_146_47"><a class="footnoteCrossrefLink" href="#target_note_LCL493_146_47" title="Click to highlight in text"><sup class="lineRef">47</sup><span class="italic">add</span>. Ïš; Br</a></li><script type="text/javascript">document.getElementById('note_LCL493_146_47').style.display = "none";</script><li class="note" id="note_LCL493_146_48"><a class="footnoteCrossrefLink" href="#target_note_LCL493_146_48" title="Click to highlight in text"><sup class="lineRef">48</sup>nudato <span class="italic">coni. Briscoe</span>: detecto AL: deserto <span class="italic">Halm ex</span> P</a></li><script type="text/javascript">document.getElementById('note_LCL493_146_48').style.display = "none";</script></ul></section></notes></section>