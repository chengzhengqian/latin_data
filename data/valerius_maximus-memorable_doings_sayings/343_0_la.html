<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

haec dicta est lex, ne pecunia alteri sine altero numeraretur.’</p>
<p><span class="marginNote left">ext. 6</span>Ac ne illud quidem parum prudenter. quidam Athenis
universo populo invisus, causam apud eum capitali crimine
dicturus, maximum honorem subito petere coepit,
non quod speraret se illum consequi posse, sed ut haberent
homines ubi procursum irae, qui acerrimus esse solet,
effunderent. neque eum haec tam callida consilii ratio
fefellit: comitiis enim clamore infesto et crebris totius
contionis sibilis vexatus, nota etiam denegati honoris perstrictus,
eiusdem plebis paulo post in discrimine vitae
clementissima suffragia expertus est. quod si adhuc ei
ultionem sitienti capitis sui periculum obiecisset, nullam
partem defensionis odio obseratae aures reciperent.</p>
<p><span class="marginNote left">ext. 7</span>Huic vaframento consimilis illa calliditas. superior
Hannibal a Duilio<a class="footnoteLink" href="#note_LCL493_142_43" id="target_note_LCL493_142_43"><sup>43</sup></a> consule navali proelio victus timensque
classis amissae poenas dare, offensam astutia m&lt;ire&gt;<a class="footnoteLink" href="#note_LCL493_142_44" id="target_note_LCL493_142_44"><sup>44</sup></a>
avertit: nam ex illa infelici pugna prius quam cladis nuntius
domum perveniret quendam ex amicis compositum et formatum<a class="footnoteLink" href="#note_LCL493_142_45" id="target_note_LCL493_142_45"><sup>45</sup></a>
Carthaginem misit. qui postquam civitatis eius
curiam intravit, ‘consulit vos’ inquit ‘Hannibal, cum dux
Romanorum magnas secum maritimas trahens copias
advenerit, an cum eo confligere debeat.’ acclamavit universus
senatus non esse dubium quin oporteret. tum ille
‘conflixit’ inquit ‘et superatus est.’ ita liberum iis non reliquit






</p></section><notes><section class="footnotes"><ul><li class="note" id="note_LCL493_142_43"><a class="footnoteCrossrefLink" href="#target_note_LCL493_142_43" title="Click to highlight in text"><sup class="lineRef">43</sup>Duilio P: Iulio LG: <span class="italic">silet</span> A</a></li><script type="text/javascript">document.getElementById('note_LCL493_142_43').style.display = "none";</script><li class="note" id="note_LCL493_142_44"><a class="footnoteCrossrefLink" href="#target_note_LCL493_142_44" title="Click to highlight in text"><sup class="lineRef">44</sup><span class="italic">add</span>. P</a></li><script type="text/javascript">document.getElementById('note_LCL493_142_44').style.display = "none";</script><li class="note" id="note_LCL493_142_45"><a class="footnoteCrossrefLink" href="#target_note_LCL493_142_45" title="Click to highlight in text"><sup class="lineRef">45</sup>formatum AL: or- G: subor- P</a></li><script type="text/javascript">document.getElementById('note_LCL493_142_45').style.display = "none";</script></ul></section></notes></section>