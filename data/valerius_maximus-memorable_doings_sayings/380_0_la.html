<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


est, item C. Flavium eadem lege accusatum testis proscidit:
iam C. Norbanum maiestatis crimine publicae
quaestioni subiectum ex professo opprimere conatus est.
nec tamen aut auctoritate, qua plurimum pollebat, aut
religione, de qua nemo dubitabat, quemquam eorum
adfligere potuit.</p>
<span class="br"></span><span class="lineNumber">3</span><span class="br"></span><p>L. quoque Crassus, tantus apud iudices quantus apud
patres conscriptos Aemilius Scaurus—namque eorum suffragia
robustissimis et felicissimis eloquentiae stipendiis
regebat, eratque sic fori ut ille curiae princeps—, cum
vehementissimum testimonii fulmen in M. Marcellum
reum iniecisset, impetu gravis, exitu vanus apparuit.
4 Age, Q. Metellus Pius L. &lt;et&gt;<a class="footnoteLink" href="#note_LCL493_216_32" id="target_note_LCL493_216_32"><sup>32</sup></a> M. Luculli Q. Hortensius
M.<a class="footnoteLink" href="#note_LCL493_216_33" id="target_note_LCL493_216_33"><sup>33</sup></a> Lepidus C. Cornelii maiestatis rei quam non onerarunt
tantummodo testes salutem, sed etiam, negantes
illo incolumi stare rem publicam posse, depoposcerunt!
quae decora civitatis, pudet referre, umbone iudiciali
repulsa sunt!</p>
<span class="br"></span><span class="lineNumber">5</span><span class="br"></span><p>Quid? M. Cicero forensi militia summos honores amplissimumque
dignitatis locum adeptus, nonne in ipsis eloquentiae
suae castris testis abiectus est, dum P. Clodium
Romae apud se fuisse iurat,<a class="footnoteLink" href="#note_LCL493_216_34" id="target_note_LCL493_216_34"><sup>34</sup></a> illo sacrilegum flagitium uno
argumento absentiae tuente? si quidem iudices Clodium






</p></section><notes><section class="footnotes"><ul><li class="note" id="note_LCL493_216_32"><a class="footnoteCrossrefLink" href="#target_note_LCL493_216_32" title="Click to highlight in text"><sup class="lineRef">32</sup><span class="italic">add.</span> P</a></li><script type="text/javascript">document.getElementById('note_LCL493_216_32').style.display = "none";</script><li class="note" id="note_LCL493_216_33"><a class="footnoteCrossrefLink" href="#target_note_LCL493_216_33" title="Click to highlight in text"><sup class="lineRef">33</sup>M’. <span class="italic">Sigonius, edd.</span></a></li><script type="text/javascript">document.getElementById('note_LCL493_216_33').style.display = "none";</script><li class="note" id="note_LCL493_216_34"><a class="footnoteCrossrefLink" href="#target_note_LCL493_216_34" title="Click to highlight in text"><sup class="lineRef">34</sup>iurat <span class="italic">Kellerbauer</span>: iuravit AL</a></li><script type="text/javascript">document.getElementById('note_LCL493_216_34').style.display = "none";</script></ul></section></notes></section>