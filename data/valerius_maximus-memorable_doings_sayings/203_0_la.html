<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


bonos Gracchi, si aut patris aut materni avi sectam vitae ingredi
voluissent, habere milites potuerant! quo enim impetu,
qua perseverantia animi Blossius et Pomponius et
Laetorius tropaea ac triumphos eorum adiuvissent, furiosi
conatus tam strenui comites, sinistris quidem auspiciis
amicitiae condicionem secuti, sed quo miseriora hoc certiora
fideliter cultae [nobilitatis]<a class="footnoteLink" href="#note_LCL492_416_69" id="target_note_LCL492_416_69"><sup>69</sup></a> exempla!</p>
<span class="br"></span><span class="lineNumber">3</span><span class="br"></span><p>L. autem Reginus, si ad debitam publico ministerio sinceritatem
exigatur, posteritatis convicio lacerandus, si amicitiae
fido pignore aestimetur, in optimo laudabilis conscientiae
portu relinquendus est: tribunus enim plebis
Caepionem in carcerem coniectum, quod illius culpa exercitus
noster a Cimbris et Teutonis videbatur deletus, veteris
artaeque amicitiae memor publica custodia liberavit,
nec hactenus amicum egisse contentus etiam fugae eius
comes accessit. pro magnum et inexsuperabile tuum numen,
Amicitia! cum ex altera parte res publica manum iniceret,
ex altera tua illum dextera traheret, et illa ut sacrosanctus
esse vellet exigeret, tu exsilium indiceres,—adeo
blando uteris imperio—supplicium honori praetulit.</p>
<span class="br"></span><span class="lineNumber">4</span><span class="br"></span><p>Admirabile hoc opus tuum, sed quod sequitur aliquanto
laudabilius: recognosce enim quo usque Volumnii
constantem erga amicum suum caritatem sine ulla rei





</p></section><notes><section class="footnotes"><ul><li class="note" id="note_LCL492_416_69"><a class="footnoteCrossrefLink" href="#target_note_LCL492_416_69" title="Click to highlight in text"><sup class="lineRef">69</sup><span class="italic">del. Madvig</span></a></li><script type="text/javascript">document.getElementById('note_LCL492_416_69').style.display = "none";</script></ul></section></notes></section>