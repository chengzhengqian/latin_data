<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


interrogatus, non se sapientem—iam enim illud
septem excellentes viri occupaverant—sed amatorem sapientiae,
id est Graece philosophon, edidit. in Italiae etiam
partem, quae tunc maior Graecia appellabatur, perrexit, in
qua plurimis et opulentissimis urbibus effectus studiorum
suorum approbavit. cuius ardentem rogum plenis venerationis
oculis Metapontus aspexit oppidum, Pythagorae
quam suorum cinerum nobilius clariusque monumentum.</p>
<p><span class="marginNote left">ext. 3</span>Platon autem, patriam Athenas, praeceptorem Socratem
sortitus, et locum et hominem doctrinae fertilissimum,
ingenii quoque divina instructus abundantia, cum
omnium iam mortalium sapientissimus haberetur, eo
quidem usque ut si ipse Iuppiter caelo descendisset, nec
elegantiore nec beatiore facundia usurus videretur,
Aegyptum peragravit, dum a sacerdotibus eius gentis geometriae
multiplices numeros &lt;et&gt;<a class="footnoteLink" href="#note_LCL493_230_51" id="target_note_LCL493_230_51"><sup>51</sup></a> caelestium observationum
rationem percipit. quoque tempore a studiosis
iuvenibus certatim Athenae Platonem doctorem quaerentibus
petebantur, ipse Nili fluminis inexplicabiles ripas
vastissimosque campos, &lt;et&gt; effusam Mariam<a class="footnoteLink" href="#note_LCL493_230_52" id="target_note_LCL493_230_52"><sup>52</sup></a> et flexuosos
fossarum ambitus Agyptiorum senum discipulus lustrabat.
quo minus miror in Italiam transgressum ut ab
Archyta Tarenti, a Timaeo et Arione et Echecrate Locris,
Pythagorae praecepta et instituta acciperet: tanta enim vis,
tanta copia litterarum undique colligenda erat ut invicem





</p></section><notes><section class="footnotes"><ul><li class="note" id="note_LCL493_230_51"><a class="footnoteCrossrefLink" href="#target_note_LCL493_230_51" title="Click to highlight in text"><sup class="lineRef">51</sup><span class="italic">add.</span> P</a></li><script type="text/javascript">document.getElementById('note_LCL493_230_51').style.display = "none";</script><li class="note" id="note_LCL493_230_52"><a class="footnoteCrossrefLink" href="#target_note_LCL493_230_52" title="Click to highlight in text"><sup class="lineRef">52</sup>et effusam Mariam <span class="italic">Kempf, duce Gertz</span>: effbarbariam*
(-iem A) AL</a></li><script type="text/javascript">document.getElementById('note_LCL493_230_52').style.display = "none";</script></ul></section></notes></section>