<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


monumentum ac testimonium pietatis grato titulo
reddendo confessus est.</p>
<span class="br"></span><span class="lineNumber">7</span><span class="br"></span><p>Contentus essem huius exemplis generis, nisi unum
me &lt;a&gt;dicere<a class="footnoteLink" href="#note_LCL493_80_72" id="target_note_LCL493_80_72"><sup>72</sup></a> admiratio facti cogeret. Antius Restio, proscriptus
a triumviris, cum omnes domesticos circa rapinam
et praedam occupatos videret, quam maxime poterat dissimulata
fuga se penatibus suis intempesta nocte subduxit.
cuius furtivum egressum servus ab eo vinculorum poena
coercitus, inexpiabilique litterarum nota per summam oris
contumeliam inustus, curiosis speculatus oculis ac vestigia
huc atque illuc errantia benivolo studio subsecutus, lateri
voluntarius comes arrepsit. quo quidem tam exquisito
tamque ancipiti officio perfectissimum &lt;in&gt;exspectatae<a class="footnoteLink" href="#note_LCL493_80_73" id="target_note_LCL493_80_73"><sup>73</sup></a>
pietatis cumulum expleverat: iis enim quorum felicior in
domo status fuerat lucro intentis, ipse, nihil aliud quam
umbra et imago suppliciorum suorum, maximum esse
emolumentum eius a quo tam graviter punitus erat salutem
iudicavit, cumque abunde foret iram remittere, adiecit
etiam caritatem. nec hactenus benivolentia processit,
sed in eo conservando mira quoque arte usus est: nam ut
sensit cupidos sanguinis milites supervenire, amoto domino
rogum exstruxit, eique egentem a se comprehensum et
occisum senem superiecit. interrogantibus deinde militibus
ubinam esset Antius, manum rogo intentans ibi illum
datis sibi crudelitatis piaculis uri respondit. quia veri similia
loquebatur, habita est voci fides. quo evenit ut Antius




</p></section><notes><section class="footnotes"><ul><li class="note" id="note_LCL493_80_72"><a class="footnoteCrossrefLink" href="#target_note_LCL493_80_72" title="Click to highlight in text"><sup class="lineRef">72</sup><span class="italic">add. Per.</span></a></li><script type="text/javascript">document.getElementById('note_LCL493_80_72').style.display = "none";</script><li class="note" id="note_LCL493_80_73"><a class="footnoteCrossrefLink" href="#target_note_LCL493_80_73" title="Click to highlight in text"><sup class="lineRef">73</sup><span class="italic">add. Idem</span></a></li><script type="text/javascript">document.getElementById('note_LCL493_80_73').style.display = "none";</script></ul></section></notes></section>