<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


domus suae, quam in Caelio monte habebat, summittere,
quia iis ex arce augurium capientibus officiebat, vendidit
eam Calpurnio Lanario nec indicavit quod imperatum
&lt;a&gt;<a class="footnoteLink" href="#note_LCL493_206_18" id="target_note_LCL493_206_18"><sup>18</sup></a> collegio augurum erat. a quibus Calpurnius demoliri
domum coactus M. Catonem, incliti Catonis patrem, arbitrum
cum Claudio adduxit &lt;in&gt;<a class="footnoteLink" href="#note_LCL493_206_19" id="target_note_LCL493_206_19"><sup>19</sup></a> formulam ‘quidquid sibi
dare facere oporteret ex fide bona.’ Cato, ut est edoctus de
industria Claudium praedictum sacerdotum suppressisse,
continuo illum Calpurnio damnavit, summa quidem cum
aequitate, quia bonae fidei venditorem nec commodorum
spem augere nec incommodorum cognitionem obscurare
oportet.</p>
<span class="br"></span><span class="lineNumber">2</span><span class="br"></span><p>Notum suis temporibus iudicium commemoravi, sed
ne quod relaturus quidem sum oblitteratum silentio. C. Visellius
Varro, gravi morbo correptus, trecenta milia nummum
ab Otacilia Laterensis, cum qua commercium libidinis
habuerat, expensa ferri sibi passus est, eo consilio ut si
decessisset, ab heredibus eam summam peteret, quam
legati genus esse voluit, libidinosam liberalitatem debiti
nomine colorando. evasit deinde ex illa tempestate adversus
vota Otaciliae. quae offensa, quod spem praedae suae
morte non maturasset, ex amica obsequenti subito destrictam
feneratricem agere coepit, nummos petendo, quos ut
fronte inverecunda ita inani stipulatione captaverat. de
qua re C. Aquillius, vir magnae auctoritatis et scientia iuris
civilis excellens, iudex adductus, adhibitis in consilium





</p></section><notes><section class="footnotes"><ul><li class="note" id="note_LCL493_206_18"><a class="footnoteCrossrefLink" href="#target_note_LCL493_206_18" title="Click to highlight in text"><sup class="lineRef">18</sup><span class="italic">add</span>. A <span class="italic">corr.</span>, G</a></li><script type="text/javascript">document.getElementById('note_LCL493_206_18').style.display = "none";</script><li class="note" id="note_LCL493_206_19"><a class="footnoteCrossrefLink" href="#target_note_LCL493_206_19" title="Click to highlight in text"><sup class="lineRef">19</sup><span class="italic">add. Halm</span></a></li><script type="text/javascript">document.getElementById('note_LCL493_206_19').style.display = "none";</script></ul></section></notes></section>