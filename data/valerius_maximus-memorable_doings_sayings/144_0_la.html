<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


eius nationibus Carthaginiensium amicitiam secutis, nullo
ducum nostrorum illuc ad corrigendam rem proficisci audente,
P. Scipio quartum et vicesimum agens annum iturum
se pollicitus est. qua quidem fiducia populo Romano
salutis ac victoriae spem dedit.</p>
<span class="br"></span><span class="lineNumber">1b</span><span class="br"></span><p>Eademque in ipsa Hispania usus est: nam cum oppidum
Bariam<a class="footnoteLink" href="#note_LCL492_298_79" id="target_note_LCL492_298_79"><sup>79</sup></a> circumsederet, tribunal suum adeuntes in
aedem, quae intra moenia hostium erat, vadimonia in
posterum diem facere iussit, continuoque urbe potitus et
tempore et loco quo praedixerat sella posita ius eis dixit.
nihil hac fiducia generosius, nihil praedictione verius, nihil
celeritate efficacius, nihil etiam dignitate dignius.</p>
<span class="br"></span><span class="lineNumber">1c</span><span class="br"></span><p>Nec minus animosus minusve prosperus illius in Africam
transitus, in quam ex Sicilia exercitum senatu vetante
transduxit, quia nisi plus in ea re suo quam patrum conscriptorum
consilio credidisset, secundi Punici belli finis
inventus non esset.</p>
<span class="br"></span><span class="lineNumber">1d</span><span class="br"></span><p>Cui facto par illa fiducia, quod, postquam Africam attigit,
speculatores Hannibalis in castris deprehensos et ad se
perductos nec supplicio adfecit nec de consiliis ac viribus
Poenorum percontatus est, sed circa omnes manipulos diligentissime
ducendos curavit, interrogatosque an satis ea
considerassent quae speculari iussi erant, prandio dato ipsis
iumentisque eorum, incolumes dimisit. quo tam pleno





</p></section><notes><section class="footnotes"><ul><li class="note" id="note_LCL492_298_79"><a class="footnoteCrossrefLink" href="#target_note_LCL492_298_79" title="Click to highlight in text"><sup class="lineRef">79</sup>Bariam <span class="italic">Briscoe</span>: Badiam AL</a></li><script type="text/javascript">document.getElementById('note_LCL492_298_79').style.display = "none";</script></ul></section></notes></section>