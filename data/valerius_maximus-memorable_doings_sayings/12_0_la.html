<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


eburneos eximiae magnitudinis sublatos ad eum pro dono
attulisset, ut comperit unde essent advecti, quinqueremi
reportandos Melitam inque templo Iunonis collocandos
curavit, insculptos gentis suae litteris significantibus regem
ignorantem eos accepisse, libenter deae reddidisse.
factum Masinissae animo quam Punico sanguini conveniens!</p>
<p><span class="marginNote left">ext. 3</span>Quamquam quid attinet mores natione perpendi?
&lt;is&gt;<a class="footnoteLink" href="#note_LCL492_34_28" id="target_note_LCL492_34_28"><sup>28</sup></a> in media barbaria ortus sacrilegium alienum rescidit:
Syracusis genitus Dionysius tot sacrilegia sua quot iam
recognoscemus<a class="footnoteLink" href="#note_LCL492_34_29" id="target_note_LCL492_34_29"><sup>29</sup></a> iocosis dictis prosequi voluptatis loco
duxit: fano enim Proserpinae spoliato Locris, cum per
altum secundo vento classe veheretur, ridens amicis ‘videtisne’
ait ‘quam bona navigatio ab ipsis dis immortalibus
sacrilegis tribuatur?’ detracto etiam Iovi Olympio magni
ponderis aureo amiculo, quo eum tyrannus Gelo e manubiis
Carthaginiensium ornaverat, iniectoque ei laneo pallio
dixit aestate grave esse aureum amiculum, hieme frigidum,
laneum autem ad utrumque tempus anni aptius.
idem Epidauri Aesculapio barbam auream demi iussit,
quod adfirmaret non convenire patrem Apollinem imberbem,
ipsum barbatum conspici. idem mensas argenteas
atque aureas e fanis sustulit, quodque in his more Graeciae
scriptum erat bonorum deorum eas esse, uti se bonitate






</p></section><notes><section class="footnotes"><ul><li class="note" id="note_LCL492_34_28"><a class="footnoteCrossrefLink" href="#target_note_LCL492_34_28" title="Click to highlight in text"><sup class="lineRef">28</sup><span class="italic">dd. Watt</span><sup>3</sup></a></li><script type="text/javascript">document.getElementById('note_LCL492_34_28').style.display = "none";</script><li class="note" id="note_LCL492_34_29"><a class="footnoteCrossrefLink" href="#target_note_LCL492_34_29" title="Click to highlight in text"><sup class="lineRef">29</sup>-cemus <span class="italic">Halm</span>: -cimus AL</a></li><script type="text/javascript">document.getElementById('note_LCL492_34_29').style.display = "none";</script></ul></section></notes></section>