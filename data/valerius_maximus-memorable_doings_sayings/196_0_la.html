<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

reciperet, ad Lacedaemoniorum legatos forte pervenit.
qui hominis aetate moti canos eius et annos adsurgendi
officio venerati sunt, sedemque ei inter ipsos honoratissimo
loco dederunt. quod ubi fieri populus aspexit, maximo
plausu alienae urbis verecundiam comprobavit. ferunt
tunc unum e Lacedaemoniis dixisse ‘ergo Athenienses
quid sit rectum sciunt, sed id facere neglegunt.’</p>
<h3><span class="ac">6. De Amore Coniugali</span></h3>
<p><span class="marginNote left">praef.</span> A placido et leni adfectu ad aeque honestum verum aliquanto
ardentiorem et concitatiorem pergam, legitimique
amoris quasi quasdam imagines non sine maxima veneratione
contemplandas lectoris oculis subiciam, valenter
inter coniuges stabilitae fidei opera percurrens, ardua
imitatu ceterum cognosci utilia, quia excellentissima
animadvertenti ne mediocria quidem praestare rubori
oportet esse.</p>
<span class="br"></span><span class="lineNumber">1</span><span class="br"></span><p>Ti. Gracchus, anguibus domi suae mare &lt;et&gt;<a class="footnoteLink" href="#note_LCL492_402_61" id="target_note_LCL492_402_61"><sup>61</sup></a> femina
apprehensis, certior factus ab haruspice mare<a class="footnoteLink" href="#note_LCL492_402_62" id="target_note_LCL492_402_62"><sup>62</sup></a> dimisso
uxori eius, femina ipsi celerem obitum instare, salutarem
coniugi potius quam sibi partem augurii secutus, marem
necari, feminam dimitti iussit, sustinuitque in conspectu
suo se ipsum interitu serpentis occidi. itaque Corneliam
nescio utrum feliciorem dixerim quod talem virum habuerit
an miseriorem quod amiserit. o te, Thessaliae rex
Admete, crudelis et duri facti crimine sub magno iudice
&lt;posteritate&gt;<a class="footnoteLink" href="#note_LCL492_402_63" id="target_note_LCL492_402_63"><sup>63</sup></a> damnatum, qui coniugis tuae fata pro tuis



</p></section><notes><section class="footnotes"><ul><li class="note" id="note_LCL492_402_61"><a class="footnoteCrossrefLink" href="#target_note_LCL492_402_61" title="Click to highlight in text"><sup class="lineRef">61</sup><span class="italic">add.</span> Ϛ</a></li><script type="text/javascript">document.getElementById('note_LCL492_402_61').style.display = "none";</script><li class="note" id="note_LCL492_402_62"><a class="footnoteCrossrefLink" href="#target_note_LCL492_402_62" title="Click to highlight in text"><sup class="lineRef">62</sup>mare A <span class="italic">corr.</span>: arte LG</a></li><script type="text/javascript">document.getElementById('note_LCL492_402_62').style.display = "none";</script><li class="note" id="note_LCL492_402_63"><a class="footnoteCrossrefLink" href="#target_note_LCL492_402_63" title="Click to highlight in text"><sup class="lineRef">63</sup><span class="italic">add. Watt</span><sup>4</sup>, <span class="italic">duce SB</span><sup>3</sup> (terrarum orbe)</a></li><script type="text/javascript">document.getElementById('note_LCL492_402_63').style.display = "none";</script></ul></section></notes></section>