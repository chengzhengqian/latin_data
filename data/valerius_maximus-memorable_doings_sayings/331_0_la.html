<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


interrogatus quid ita nihil ex bonis suis secum ferret
‘ego vero’ inquit ‘bona mea mecum porto’: pectore enim
illa gestabat non umeris, nec oculis visenda sed aestimanda
animo. quae domicilio mentis inclusa nec mortalium nec
deorum manibus labefactari queunt, et ut manentibus
praesto sunt ita fugientes non deserunt.</p>
<p><span class="marginNote left">ext. 4</span>Iam Platonis verbis adstricta sed sensu praevalens sententia,
qui tum demum beatum terrarum orbem futurum
praedicavit cum aut sapientes regnare aut reges sapere
coepissent.</p>
<p><span class="marginNote left">ext. 5</span>Rex etiam ille subtilis iudicii, quem ferunt traditum sibi
diadema prius quam capiti imponeret retentum diu considerasse
ac dixisse ‘o nobilem magis quam felicem pannum!
quem, si quis penitus cognoscat quam multis sollicitudinibus
et periculis et miseriis sit refertus, ne humi quidem iacentem
tollere velit.’</p>
<p><span class="marginNote left">ext. 6</span>Quid? Xenocratis responsum quam laudabile! cum
maledico quorundam sermoni summo silentio interesset,
uno ex iis quaerente cur solus linguam suam cohiberet,
‘quia dixisse me’ inquit ‘aliquando paenituit, tacuisse numquam.’</p>
<p><span class="marginNote left">ext. 7</span>Aristophanis quoque altioris est prudentiae praeceptum,
qui in comoedia introduxit remissum ab inferis &lt;principem&gt;<a class="footnoteLink" href="#note_LCL493_118_12" id="target_note_LCL493_118_12"><sup>12</sup></a>
Atheniensium Periclen vaticinantem non oportere




</p></section><notes><section class="footnotes"><ul><li class="note" id="note_LCL493_118_12"><a class="footnoteCrossrefLink" href="#target_note_LCL493_118_12" title="Click to highlight in text"><sup class="lineRef">12</sup><span class="italic">add. Kapp</span> (Ath- <span class="italic">intra cruces Briscoe</span>)</a></li><script type="text/javascript">document.getElementById('note_LCL493_118_12').style.display = "none";</script></ul></section></notes></section>