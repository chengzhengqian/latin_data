<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


incesti crimine quam Ciceronem infamia periurii liberare
maluerunt.</p>
<span class="br"></span><span class="lineNumber">6</span><span class="br"></span><p>Tot elevatis testibus, unum cuius nova ratione iudicium
ingressa auctoritas confirmata est referam. P. Servilius,
consularis censorius triumphalis, qui maiorum suorum titulis
Isaurici cognomen adiecit, cum forum praeteriens
testes in reum dari vidisset, loco testis constitit ac summam
inter patronorum pariter et accusatorum admirationem
sic orsus est: ‘hunc ego, iudices, qui causam dicit,
cuias sit aut quam vitam egerit quamque merito vel iniuria
accusetur ignoro: illud tantum scio, cum occurrisset mihi
Laurentina via iter facienti admodum angusto loco, equo
descendere noluisse. quod an aliquid ad religionem vestram
pertineat ipsi aestimabitis: ego id supprimendum non
putavi.’ iudices reum, vix auditis<a class="footnoteLink" href="#note_LCL493_218_35" id="target_note_LCL493_218_35"><sup>35</sup></a> ceteris testibus, damnarunt:
valuit enim apud eos cum amplitudo viri tum gravis
neglectae dignitatis eius indignatio, eumque qui venerari
principes nesciret in quodlibet facinus procursurum crediderunt.</p>
<h3><span class="ac">6. Qui Quae in Allis Vindicarant Ipsi Commiserunt</span></h3>
<p><span class="marginNote left">praef.</span>Ne illos quidem latere patiamur, qui quae in aliis vindicarant
ipsi commiserunt.</p>
<span class="br"></span><span class="lineNumber">1</span><span class="br"></span><p>C. Licinius, cognomine Hoplomachus, a praetore postulavit
ut patri suo bonis tamquam ea dissipanti interdiceretur,




</p></section><notes><section class="footnotes"><ul><li class="note" id="note_LCL493_218_35"><a class="footnoteCrossrefLink" href="#target_note_LCL493_218_35" title="Click to highlight in text"><sup class="lineRef">35</sup>auditis P: addi- AL</a></li><script type="text/javascript">document.getElementById('note_LCL493_218_35').style.display = "none";</script></ul></section></notes></section>