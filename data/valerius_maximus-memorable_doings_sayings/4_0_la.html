<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<span class="br"></span><span class="lineNumber">3</span><span class="br"></span><p>Laudabile duodecim fascium religiosum obsequium,
laudabilior quattuor et viginti in consimili re oboedientia:
a Tiberio enim Graccho ad collegium augurum litteris ex
provincia missis, quibus significabat se, cum libros ad sacra
populi pertinentes legeret, animadvertisse vitio tabernaculum
captum comitiis consularibus, quae ipse fecisset,
eaque re ab auguribus ad senatum relata, iussu eius C. Figulus
e Gallia, Scipio Nasica e Corsica Romam redierunt
et se consulatu abdicaverunt.</p>
<span class="br"></span><span class="lineNumber">4</span><span class="br"></span><p>Consimili ratione P. Cloelius &lt;Siculus&gt;<a class="footnoteLink" href="#note_LCL492_18_7" id="target_note_LCL492_18_7"><sup>7</sup></a> M. Cornelius
Cethegus C. Claudius propter exta parum curiose admota
deorum immortalium &lt;aris&gt;<a class="footnoteLink" href="#note_LCL492_18_8" id="target_note_LCL492_18_8"><sup>8</sup></a> variis temporibus bellisque
diversis flamonio abire iussi sunt coactique etiam.</p>
<span class="br"></span><span class="lineNumber">5</span><span class="br"></span><p>At &lt;Q.&gt; Sulpicio inter sacrificandum e capite apex prolapsus
idem<a class="footnoteLink" href="#note_LCL492_18_9" id="target_note_LCL492_18_9"><sup>9</sup></a> sacerdotium abstulit, occentusque soricis auditus
Fabio Maximo dictaturam, C. Flaminio magisterium
equitum deponendi causam praebuit.</p>
<span class="br"></span><span class="lineNumber">6</span><span class="br"></span><p>Adiciendum his quod P. Licinio pontifici maximo virgo
Vestalis, quia quadam nocte parum diligens aeterni ignis
custos fuisset, digna visa est quae flagro admoneretur.</p>
</section><notes><section class="footnotes"><ul><li class="note" id="note_LCL492_18_7"><a class="footnoteCrossrefLink" href="#target_note_LCL492_18_7" title="Click to highlight in text"><sup class="lineRef">7</sup><span class="italic">add.</span> P; Br</a></li><script type="text/javascript">document.getElementById('note_LCL492_18_7').style.display = "none";</script><li class="note" id="note_LCL492_18_8"><a class="footnoteCrossrefLink" href="#target_note_LCL492_18_8" title="Click to highlight in text"><sup class="lineRef">8</sup><span class="italic">add.</span> P</a></li><script type="text/javascript">document.getElementById('note_LCL492_18_8').style.display = "none";</script><li class="note" id="note_LCL492_18_9"><a class="footnoteCrossrefLink" href="#target_note_LCL492_18_9" title="Click to highlight in text"><sup class="lineRef">9</sup>idem <span class="italic">Lipsius</span>: ei- AL</a></li><script type="text/javascript">document.getElementById('note_LCL492_18_9').style.display = "none";</script></ul></section></notes></section>