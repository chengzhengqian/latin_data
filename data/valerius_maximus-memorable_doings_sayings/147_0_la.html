<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


fidentis animi dicti[que]<a class="footnoteLink" href="#note_LCL492_304_84" id="target_note_LCL492_304_84"><sup>84</sup></a> clarissimum auctorem? annonae
caritate increbrescente C. Curiatius tribunus plebis
productos in contionem consules compellebat ut de frumento
emendo atque &lt;ad&gt;<a class="footnoteLink" href="#note_LCL492_304_85" id="target_note_LCL492_304_85"><sup>85</sup></a> negotium explicandum mittendis
legatis in curia referrent. cuius instituti minime utilis
interpellandi gratia Nasica contrariam actionem ordiri
coepit. obstrepente deinde plebe ‘tacete, quaeso, Quirites,’
inquit: ‘plus ego enim quam vos quid rei publicae
expediat intellego.’ qua voce audita omnes pleno venerationis
silentio maiorem auctoritatis eius quam suorum alimentorum
respectum egerunt.</p>
<span class="br"></span><span class="lineNumber">4</span><span class="br"></span><p>Livii quoque Salinatoris aeternae memoriae tradendus
animus. qui cum Hasdrubalem exercitumque Poenorum
in Umbria delesset et ei diceretur Gallos ac Ligures ex acie
sine ducibus et signis sparsos ac palantes parva manu
opprimi posse, respondit in hoc eis oportere parci, ne hostibus
tantae cladis domestici nuntii deessent.</p>
<span class="br"></span><span class="lineNumber">5</span><span class="br"></span><p>Bellica haec praesentia animi, togata illa, sed non
minus laudabilis, quam P.<a class="footnoteLink" href="#note_LCL492_304_86" id="target_note_LCL492_304_86"><sup>86</sup></a> Furius Philus consul in senatu
exhibuit: Q. enim Metellum Quintumque Pompeium
consulares viros, vehementes inimicos suos, cupidam sibi
profectionem in provinciam Hispaniam, quam sortitus
erat, identidem exprobrantes, legatos secum illuc ire coegit:
fiduciam non solum fortem sed paene etiam temerariam,
quae duobus acerrimis odiis latera sua cingere ausa
est, usumque ministerii uix tutum in amicis e sinu inimicorum
petere sustinuit!</p>
</section><notes><section class="footnotes"><ul><li class="note" id="note_LCL492_304_84"><a class="footnoteCrossrefLink" href="#target_note_LCL492_304_84" title="Click to highlight in text"><sup class="lineRef">84</sup><span class="italic">del. Gertz</span></a></li><script type="text/javascript">document.getElementById('note_LCL492_304_84').style.display = "none";</script><li class="note" id="note_LCL492_304_85"><a class="footnoteCrossrefLink" href="#target_note_LCL492_304_85" title="Click to highlight in text"><sup class="lineRef">85</sup><span class="italic">add. Novák</span></a></li><script type="text/javascript">document.getElementById('note_LCL492_304_85').style.display = "none";</script><li class="note" id="note_LCL492_304_86"><a class="footnoteCrossrefLink" href="#target_note_LCL492_304_86" title="Click to highlight in text"><sup class="lineRef">86</sup>L. <span class="italic">Briscoe</span></a></li><script type="text/javascript">document.getElementById('note_LCL492_304_86').style.display = "none";</script></ul></section></notes></section>