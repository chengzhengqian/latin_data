<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


eum tribunum plebis Latini de civitate impetranda convenissent,
a Q. Poppaedio, Latii principe, Drusi autem
hospite, rogatus ut socios apud avunculum adiuvaret, constanti
vultu non facturum se respondit. iterum deinde ac
saepius interpellatus, in proposito perstitit. tunc Poppaedius
in excelsam aedium partem levatum abiecturum inde
se, nisi precibus obtemperaret, minatus est: nec hac re ab
incepto moveri potuit. expressa est itaque illa vox homini:<a class="footnoteLink" href="#note_LCL492_232_1" id="target_note_LCL492_232_1"><sup>1</sup></a>
‘gratulemur nobis, Latini et socii, hunc esse tam parvum,
quo senatore ne sperare quidem nobis civitatem licuisset.’
tenero ergo animo Cato totius curiae gravitatem praecepit,<a class="footnoteLink" href="#note_LCL492_232_2" id="target_note_LCL492_232_2"><sup>2</sup></a>
perseverantiaque sua Latinos iura nostrae civitatis
apprehendere cupientes reppulit.</p>
<p><span class="marginNote left">2b</span>Idem, cum salutandi gratia praetextatus ad Sullam venisset
et capita proscriptorum in atrium allata vidisset,
atrocitate rei commotus paedagogum suum, nomine Sarpedonem,
interrogavit quapropter nemo inveniretur qui
tam crudelem tyrannum occideret: cumque is non voluntatem
hominibus sed facultatem deesse, quod salus eius
magno praesidio militum custodiretur, respondisset, ut
ferrum sibi daret obsecravit, adfirmando perfacile se eum
interfecturum, quod in lecto illius considere soleret. paedagogus
et animum Catonis agnovit et propositum exhorruit,
eumque postea ad Sullam excussum semper adduxit.
nihil hoc admirabilius: puer in officina crudelitatis deprehensus
victorem non extimuit, cum maxime consules


</p></section><notes><section class="footnotes"><ul><li class="note" id="note_LCL492_232_1"><a class="footnoteCrossrefLink" href="#target_note_LCL492_232_1" title="Click to highlight in text"><sup class="lineRef">1</sup>homini <span class="italic">Lipsius</span>: -num AL</a></li><script type="text/javascript">document.getElementById('note_LCL492_232_1').style.display = "none";</script><li class="note" id="note_LCL492_232_2"><a class="footnoteCrossrefLink" href="#target_note_LCL492_232_2" title="Click to highlight in text"><sup class="lineRef">2</sup>praecepit <span class="italic">Per.</span>: perc- A <span class="italic">corr.</span>, L</a></li><script type="text/javascript">document.getElementById('note_LCL492_232_2').style.display = "none";</script></ul></section></notes></section>