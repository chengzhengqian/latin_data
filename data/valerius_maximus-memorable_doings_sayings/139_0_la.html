<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<p><span class="marginNote left">ext. 2</span> Quem patrem Euripides aut quam matrem<a class="footnoteLink" href="#note_LCL492_288_69" id="target_note_LCL492_288_69"><sup>69</sup></a> Demosthenes
habuerit ipsorum quoque saeculo ignotum fuit.
alterius autem matrem holera, alterius patrem cultellos
venditasse omnium paene doctorum litterae loquuntur.
sed quid aut illius tragica aut huius oratoria vi clarius?</p>
<h3><span class="ac">5. Qui A Parentibus Claris Degeneraverunt</span></h3>
<p><span class="marginNote left">praef.</span>Sequitur duplicis promissi pars adopertis illustrium
virorum imaginibus reddenda, quoniam quidem sunt
referendi qui ab earum splendore degeneraverunt, taeterrimis
ignaviae ac nequitiae sordibus imbuta nobilia
portenta.</p>
<span class="br"></span><span class="lineNumber">1a</span><span class="br"></span><p>Quid enim monstro similius quam superioris Africani
filius Scipio, qui in tanta domestica gloria ortus a parvulo
admodum regis Antiochi praesidio capi sustinuit, cum ei
voluntaria morte absumi satius fuerit quam inter duo fulgentissima
cognomina patris et patrui, altero [maiori]<a class="footnoteLink" href="#note_LCL492_288_70" id="target_note_LCL492_288_70"><sup>70</sup></a>
oppressa Africa iam parto, altero maiore ex parte recuperata
Asia surgere incipiente, manus vinciendas hosti tradere






</p></section><notes><section class="footnotes"><ul><li class="note" id="note_LCL492_288_69"><a class="footnoteCrossrefLink" href="#target_note_LCL492_288_69" title="Click to highlight in text"><sup class="lineRef">69</sup>quem patrem . . . quam matrem <span class="italic">Bergk</span>: quam m- . . . quem p-
AL.</a></li><script type="text/javascript">document.getElementById('note_LCL492_288_69').style.display = "none";</script><li class="note" id="note_LCL492_288_70"><a class="footnoteCrossrefLink" href="#target_note_LCL492_288_70" title="Click to highlight in text"><sup class="lineRef">70</sup><span class="italic">om.</span> Ïš</a></li><script type="text/javascript">document.getElementById('note_LCL492_288_70').style.display = "none";</script></ul></section></notes></section>