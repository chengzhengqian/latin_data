<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


imperatoribus capite censos sacramento rogare esset
necesse, quorum nimia inopia suspecta erat, ideoque iis
publica arma non committebant. sed hanc diutina usurpatione
formatam consuetudinem C. Marius capite censum
legendo militem abrupit, civis alioqui magnificus, sed
novitatis suae conscientia vetustati non sane propitius,
memorque si militaris elegantia<a class="footnoteLink" href="#note_LCL492_148_16" id="target_note_LCL492_148_16"><sup>16</sup></a> humilitatem spernere
perseveraret,<a class="footnoteLink" href="#note_LCL492_148_17" id="target_note_LCL492_148_17"><sup>17</sup></a> se a maligno virtutum interprete velut
capite censum imperatorem compellari posse. itaque fastidiosum
dilectus genus in exercitibus Romanis oblitterandum
duxit, ne talis notae contagio ad ipsius quoque gloriae
suggillationem penetraret.</p>
<span class="br"></span><span class="lineNumber">2</span><span class="br"></span><p>Armorum tractandorum meditatio a P. Rutilio consule,
Cn. Mallii collega, militibus est tradita: is enim nullius ante
se imperatoris exemplum secutus, ex ludo C. Aurelii Scauri
doctoribus gladiatorum arcessitis, vitandi atque inferendi
ictus subtiliorem rationem legi&lt;oni&gt;bus ingeneravit,
virtutemque arti et rursus artem virtuti miscuit, ut illa
impetu huius fortior, haec illius scientia cautior fieret.</p>
<span class="br"></span><span class="lineNumber">3</span><span class="br"></span><p>Velitum usus eo bello primum repertus est quo Capuam
Fulvius Flaccus imperator obsedit: nam cum equitatus<a class="footnoteLink" href="#note_LCL492_148_18" id="target_note_LCL492_148_18"><sup>18</sup></a>
Campanorum crebris excursionibus equites nostri,








</p></section><notes><section class="footnotes"><ul><li class="note" id="note_LCL492_148_16"><a class="footnoteCrossrefLink" href="#target_note_LCL492_148_16" title="Click to highlight in text"><sup class="lineRef">16</sup>elegantia <span class="italic">SB</span><sup>3</sup>: ignavia AL; Br</a></li><script type="text/javascript">document.getElementById('note_LCL492_148_16').style.display = "none";</script><li class="note" id="note_LCL492_148_17"><a class="footnoteCrossrefLink" href="#target_note_LCL492_148_17" title="Click to highlight in text"><sup class="lineRef">17</sup>perseveraret G, A <span class="italic">corr.</span>: -rent AL</a></li><script type="text/javascript">document.getElementById('note_LCL492_148_17').style.display = "none";</script><li class="note" id="note_LCL492_148_18"><a class="footnoteCrossrefLink" href="#target_note_LCL492_148_18" title="Click to highlight in text"><sup class="lineRef">18</sup>equitatus <span class="italic">SB</span>: -ui AL</a></li><script type="text/javascript">document.getElementById('note_LCL492_148_18').style.display = "none";</script></ul></section></notes></section>