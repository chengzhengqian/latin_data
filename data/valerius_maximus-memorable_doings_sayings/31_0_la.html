<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

mortis a Ti. Graccho ad &lt;M.&gt;<a class="footnoteLink" href="#note_LCL492_72_70" id="target_note_LCL492_72_70"><sup>70</sup></a> Marcelli memoriam me
trahit. is captarum Syracusarum et Hannibalis ante Nolana
moenia a se primum fugere coacti gloria inflammatus, cum
summo studio niteretur ut Poenorum exercitum aut in Italia
prosterneret aut Italia pelleret, sollemnique sacrificio
voluntates deorum exploraret, quae prima hostia ante foculum
cecidit, eius iocur sine capite inventum est, proxima
caput iocineris duplex habuit. quibus inspectis haruspex
tristi vultu non placere sibi exta, quia prima truncata, secunda
nimis<a class="footnoteLink" href="#note_LCL492_72_71" id="target_note_LCL492_72_71"><sup>71</sup></a> laeta apparuissent, respondit. ita monitus
M. Marcellus ne quid temere conaretur, insequenti nocte
speculandi gratia cum paucis egredi ausus, a multitudine
hostium in Bruttiis circumventus aeque magnum dolorem
ac detrimentum patriae interitu suo attulit.</p>
<span class="br"></span><span class="lineNumber">10</span><span class="br"></span><p>Nam Octavius consul dirum omen quemadmodum timuit,
ita vitare non potuit: e simulacro enim Apollinis per
se abrupto capite et ita infixo humi ut avelli nequiret, armis
cum collega suo dissidens Cinna praesumpsit animo ea re
significari exitium suum inque maestum<a class="footnoteLink" href="#note_LCL492_72_72" id="target_note_LCL492_72_72"><sup>72</sup></a> augurium tristi
fine vitae incidit, ac tum demum immobile dei caput terra
refigi potuit.</p>
<span class="br"></span><span class="lineNumber">11</span><span class="br"></span><p>Non sinit nos M. Crassus, inter gravissimas Romani imperii
iacturas numerandus, hoc loco de se silentium agere,







</p></section><notes><section class="footnotes"><ul><li class="note" id="note_LCL492_72_70"><a class="footnoteCrossrefLink" href="#target_note_LCL492_72_70" title="Click to highlight in text"><sup class="lineRef">70</sup><span class="italic">add.</span> P</a></li><script type="text/javascript">document.getElementById('note_LCL492_72_70').style.display = "none";</script><li class="note" id="note_LCL492_72_71"><a class="footnoteCrossrefLink" href="#target_note_LCL492_72_71" title="Click to highlight in text"><sup class="lineRef">71</sup>prima . . . laeta A <span class="italic">corr.</span>: secundum truncata l- L</a></li><script type="text/javascript">document.getElementById('note_LCL492_72_71').style.display = "none";</script><li class="note" id="note_LCL492_72_72"><a class="footnoteCrossrefLink" href="#target_note_LCL492_72_72" title="Click to highlight in text"><sup class="lineRef">72</sup>inque maestum <span class="italic">Halm</span>: in quem metus* AL; Br</a></li><script type="text/javascript">document.getElementById('note_LCL492_72_72').style.display = "none";</script></ul></section></notes></section>