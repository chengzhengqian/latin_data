<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<span class="br"></span><span class="lineNumber">3</span><span class="br"></span><p>Per quingentos autem et quinquaginta et octo annos senatus
populo mixtus spectaculo ludorum interfuit. sed
hunc morem Atilius Serranus et L. Scribonius aediles ludos
Matri deum facientes, posterioris Africani sententiam
secuti, discretis senatus et populi locis solverunt, eaque
res avertit vulgi animum et favorem Scipionis magnopere
quassavit.</p>
<span class="br"></span><span class="lineNumber">4</span><span class="br"></span><p>Nunc causam instituendorum ludorum ab origine sua
repetam. C. Sulpicio Petico C. Licinio Stolone consulibus
intoleranda vis ortae pestilentiae civitatem nostram a bellicis
operibus revocatam domestici atque intestini mali
cura adflixerat, iamque plus in exquisito et novo cultu religionis
quam in ullo humano consilio positum opis videbatur.
itaque placandi caelestis numinis gratia compositis
carminibus vacuas aures praebuit, ad id tempus circensi
spectaculo contenta, quod primus Romulus raptis virginibus
Sabinis Consualium nomine celebravit. verum, ut est
mos hominum parvula initia pertinaci studio prosequendi,
venerabilibus erga deos verbis iuventus rudi atque incomposito
motu corporum iocabunda gestus adiecit, eaque res
ludium ex Etruria arcessendi causam dedit. cuius decora
pernicitas vetusto ex more Curetum Lydorumque, a quibus
Tusci originem traxerunt, novitate grata Romanorum
oculos permulsit, et quia ludius apud eos ister<a class="footnoteLink" href="#note_LCL492_152_23" id="target_note_LCL492_152_23"><sup>23</sup></a> appellabatur,
scaenico nomen histrionis inditum est. paulatim




</p></section><notes><section class="footnotes"><ul><li class="note" id="note_LCL492_152_23"><a class="footnoteCrossrefLink" href="#target_note_LCL492_152_23" title="Click to highlight in text"><sup class="lineRef">23</sup>ister <span class="italic">Briscoe</span> (hi- <span class="italic">Pighius</span>): histrio AL</a></li><script type="text/javascript">document.getElementById('note_LCL492_152_23').style.display = "none";</script></ul></section></notes></section>