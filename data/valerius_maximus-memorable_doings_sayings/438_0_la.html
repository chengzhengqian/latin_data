<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

fraus erat, tamen uterque pecuniae cupidus facinoris alieni
munus non repudiavit. quantam culpam quam leviter
rettuli! lumina curiae, ornamenta fori, quod scelus vindicare
debebant, inhonesti lucri captura invitati auctoritatibus
suis texerunt.</p>
<span class="br"></span><span class="lineNumber">2</span><span class="br"></span><p>Verum aliquanto maiores vires in Q. Cassio exhibuit,
qui in Hispania Silium et Calpurnium, occidendi sui gratia
cum pugionibus deprehensos, quinquagies sestertium ab
illo, ab hoc sexagies pactus dimisit. en quem<a class="footnoteLink" href="#note_LCL493_332_54" id="target_note_LCL493_332_54"><sup>54</sup></a> dubites, si
alterum tantum daretur, iugulum quoque suum aequo animo
illis fuisse praebiturum!</p>
<span class="br"></span><span class="lineNumber">3</span><span class="br"></span><p>Ceterum avaritia ante omnes L. Septimuleii praecordia
possedit; qui cum C. Gracchi familiaris fuisset, caput eius
abscidere et per urbem pilo fixum ferre sustinuit, quia
Opimius consul auro id se repensurum edixerat. sunt qui
tradant liquato plumbo eum cavatam partem capitis, quo
ponderosius esset, explesse. fuerit ille seditiosus, bono
perierit exemplo, clientis tamen scelesta fames in has
usque iacentis iniurias esurire non debuit.</p>
<p><span class="marginNote left">ext. 1</span>Odium merita Septimuleii avaritia, Ptolomaei autem,
regis Cypriorum, risu prosequenda: nam cum anxiis sordibus
magnas opes corripuisset, propterque eas periturum
se videret et ideo omni pecunia imposita navibus in altum
processisset, ut classe perforata suo arbitrio periret et hostes
praeda carerent, non sustinuit mergere aurum et argentum,





</p></section><notes><section class="footnotes"><ul><li class="note" id="note_LCL493_332_54"><a class="footnoteCrossrefLink" href="#target_note_LCL493_332_54" title="Click to highlight in text"><sup class="lineRef">54</sup>en quem <span class="italic">Kempf:</span> at q-* LG (<span class="italic">silet</span> A): an Ïš</a></li><script type="text/javascript">document.getElementById('note_LCL493_332_54').style.display = "none";</script></ul></section></notes></section>