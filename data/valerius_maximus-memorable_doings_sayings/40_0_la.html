<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

voluit. illi sermone suo metu eius discusso causam exitii
misero attulerunt: retiarius enim in eum locum compulso
murmillone et abiecto, dum iacentem ferire conatur,
traiectum gladio Haterium interemit.</p>
<p><span class="marginNote left">Ext. 1</span>Hannibalis quoque ut detestandum Romano sanguini
ita certae praedictionis somnium, cuius non vigiliae tantum
sed etiam ipsa quies hostilis imperio nostro fuit: hausit
enim proposito et votis suis convenientem imaginem, existimavitque
missum sibi ab Iove mortali specie excelsiorem
iuvenem invadendae Italiae ducem. cuius monitu primo
vestigia nullam in partem &lt;deflexis&gt;<a class="footnoteLink" href="#note_LCL492_90_94" id="target_note_LCL492_90_94"><sup>94</sup></a> secutus oculis, mox
humani ingenii prona voluntate vetita scrutandi pone respiciens,
animadvertit immensae magnitudinis serpentem
concitato impetu omne quidquid obvium fuerat proterentem,
postque eam magno cum caeli fragore erumpentes
nimbos lucemque caliginosis involutam tenebris. attonitus
deinde quidnam &lt;id&gt;<a class="footnoteLink" href="#note_LCL492_90_95" id="target_note_LCL492_90_95"><sup>95</sup></a> esset monstri et quid portenderet
interrogavit. hic dux ‘Italiae vides’ inquit ‘vastitatem:
proinde sile et cetera tacitis permitte fatis.’</p>
<p><span class="marginNote left">Ext. 2</span>Quam bene Macedoniae rex Alexander per quietem
visa imagine praemonitus erat ut vitae suae custos esset diligentior,
si eum cavendi etiam periculi consilio Fortuna
instruere voluisset: namque Cassandri pestiferam sibi
dexteram somnio prius cognovit quam exitu sensit: existimavit





</p></section><notes><section class="footnotes"><ul><li class="note" id="note_LCL492_90_94"><a class="footnoteCrossrefLink" href="#target_note_LCL492_90_94" title="Click to highlight in text"><sup class="lineRef">94</sup><span class="italic">add. Vorst</span></a></li><script type="text/javascript">document.getElementById('note_LCL492_90_94').style.display = "none";</script><li class="note" id="note_LCL492_90_95"><a class="footnoteCrossrefLink" href="#target_note_LCL492_90_95" title="Click to highlight in text"><sup class="lineRef">95</sup><span class="italic">add.</span> P</a></li><script type="text/javascript">document.getElementById('note_LCL492_90_95').style.display = "none";</script></ul></section></notes></section>