<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

quod conditoris sui cruore foede maculatum ne summa
quidem posteritatis dissimulare pietas potest.</p>
<span class="br"></span><span class="lineNumber">2a</span><span class="br"></span><p>Huic [ingrate]<a class="footnoteLink" href="#note_LCL492_476_38" id="target_note_LCL492_476_38"><sup>38</sup></a> lapsae mentis errorem consentaneum<a class="footnoteLink" href="#note_LCL492_476_39" id="target_note_LCL492_476_39"><sup>39</sup></a>
civitatis nostrae paenitentia sequitur. virium
Romanarum et incrementum laetissimum et tutela certissima,
Furius Camillus, in urbe incolumitatem suam tueri
non valuit, cuius ipse salutem stabilierat, felicitatem auxerat:
a L. enim Appuleio tribuno plebis tamquam peculator
Veientanae praedae reus factus duris atque, ut ita dicam,
ferreis sententiis in exsilium missus est, et quidem eo tempore
quo, optimo iuvene filio spoliatus, solaciis magis
allevandus quam cladibus onerandus erat. sed immemor
patria tanti viri maximorum meritorum exsequiis filii damnationem
patris iunxit. at, inquit, aerario abesse tribunus
plebis querebatur quindecim milia aeris: tanti namque
poena finita est. indignam summam propter quam populus
Romanus tali principe careret!</p>
<span class="br"></span><span class="lineNumber">2b</span><span class="br"></span><p>Priore adhuc querella vibrante alia deinceps exsurgit.
Africanus superior non solum contusam et confractam
belli Punici armis rem publicam sed paene iam exsanguem
atque morientem Carthaginis dominam reddidit. cuius
clarissima opera iniuriis pensando cives vici<a class="footnoteLink" href="#note_LCL492_476_40" id="target_note_LCL492_476_40"><sup>40</sup></a> ignobilis
eum ac desertae paludis accolam fecerunt. eiusque voluntarii
exilii acerbitatem non tacitus ad inferos tulit, sepulcro
suo inscribi iubendo â€˜ingrata patria, ne ossa quidem mea






</p></section><notes><section class="footnotes"><ul><li class="note" id="note_LCL492_476_38"><a class="footnoteCrossrefLink" href="#target_note_LCL492_476_38" title="Click to highlight in text"><sup class="lineRef">38</sup>ingrate AG: -tae L: <span class="italic">secl. SB</span></a></li><script type="text/javascript">document.getElementById('note_LCL492_476_38').style.display = "none";</script><li class="note" id="note_LCL492_476_39"><a class="footnoteCrossrefLink" href="#target_note_LCL492_476_39" title="Click to highlight in text"><sup class="lineRef">39</sup>huic . . . consentaneum <span class="italic">SB</span> (<span class="italic">cf. 5.3.4</span>): hunc . . . -tanea AL</a></li><script type="text/javascript">document.getElementById('note_LCL492_476_39').style.display = "none";</script><li class="note" id="note_LCL492_476_40"><a class="footnoteCrossrefLink" href="#target_note_LCL492_476_40" title="Click to highlight in text"><sup class="lineRef">40</sup>cives vici <span class="italic">Pighius</span>: civis L: vici <span class="italic">et</span> civitatis A <span class="italic">corr.</span>: cives G</a></li><script type="text/javascript">document.getElementById('note_LCL492_476_40').style.display = "none";</script></ul></section></notes></section>