<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

Italiae auctore Q. Metello consilium agitarent, tribunus
militum admodum iuvenis stricto gladio mortem unicuique
minitando iurare omnes numquam se relicturos
patriam coegit, pietatemque non solum ipse plenissimam
exhibuit sed etiam ex pectoribus aliorum abeuntem revocavit.</p>
<span class="br"></span><span class="lineNumber">8</span><span class="br"></span><p>Age, ut a singulis ad universos transgrediar, quanto et
quam aequali amore patriae tota civitas flagravit! nam cum
secundo Punico bello exhaustum aerarium ne deorum
quidem cultui sufficeret, publicani ultro aditos censores
hortati sunt ut omnia sic locarent tamquam res publica
pecunia abundaret, seque praestaturos cuncta nec ullum
assem nisi bello confecto petituros polliciti sunt. domini
quoque eorum servorum quos Sempronius Gracchus ob
insignem pugnam Beneventi manumiserat pretia ab imperatore
exigere supersederunt. in castris etiam non eques,
non centurio stipendium dari sibi desideravit. viri ac
feminae quidquid auri argentive habuerunt, item pueri
insignia ingenuitatis ad sustentandam temporis difficultatem
contulerunt. ac ne beneficio senatus &lt;quidem&gt;,<a class="footnoteLink" href="#note_LCL492_518_76" id="target_note_LCL492_518_76"><sup>76</sup></a> qui
muneribus [his]<a class="footnoteLink" href="#note_LCL492_518_77" id="target_note_LCL492_518_77"><sup>77</sup></a> functos tributi onere liberaverat, quisquam
uti voluit, sed insuper id omnes promptissimis animis
praestiterunt: non ignorabant enim captis Veiis, cum
decimarum nomine, quas Camillus voverat, aurum Apollini
Delphico mitti oporteret neque emendi eius facultas
esset, matronas ornamenta sua in aerarium rettulisse,





</p></section><notes><section class="footnotes"><ul><li class="note" id="note_LCL492_518_76"><a class="footnoteCrossrefLink" href="#target_note_LCL492_518_76" title="Click to highlight in text"><sup class="lineRef">76</sup><span class="italic">add. Kempf</span></a></li><script type="text/javascript">document.getElementById('note_LCL492_518_76').style.display = "none";</script><li class="note" id="note_LCL492_518_77"><a class="footnoteCrossrefLink" href="#target_note_LCL492_518_77" title="Click to highlight in text"><sup class="lineRef">77</sup><span class="italic">del. Pighius: anne </span>certis?</a></li><script type="text/javascript">document.getElementById('note_LCL492_518_77').style.display = "none";</script></ul></section></notes></section>