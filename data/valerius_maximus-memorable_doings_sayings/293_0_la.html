<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

noceret quam ingeniis prodesset. itaque maximum poetam
aut certe summo proximum, quia domum sibi invisam obscenis
maledictis laceraverat, carminum exsilio multarunt.</p>
<p><span class="marginNote left">ext. 2</span>Athenienses autem Timagoran, inter officium salutationis
Dareum regem more gentis illius adulatum, capitali
supplicio adfecerunt, unius civis humilibus blanditiis totius
urbis suae decus Persicae dominationi summissum
graviter ferentes.</p>
<p><span class="marginNote left">ext. 3</span>Iam Cambyses inusitatae severitatis, qui mali cuiusdam
iudicis e corpore pellem detractam sellae intendi in
eaque filium eius iudicaturum considere iussit. ceterum et
rex et barbarus atroci ac nova poena iudicis ne quis postea
corrumpi iudex posset providit.</p>
<h3><span class="ac">4. Graviter Dicta Aut Facta</span></h3>
<p><span class="marginNote left">praef.</span>Magnam et bonam laudis partem in claris viris etiam
illa vindicant quae aut ab iis dicta graviter aut facta pertinax
memoria viribus aeternis comprehendit. quorum ex
abundanti copia nec parca nimis nec rursus avida manu
quod magis desiderio satisfaciat quam satietati redundet<a class="footnoteLink" href="#note_LCL493_42_48" id="target_note_LCL493_42_48"><sup>48</sup></a>
hauriamus.</p>
<span class="br"></span><span class="lineNumber">1a</span><span class="br"></span><p>Civitate nostra Cannensi clade perculsa, cum admodum
tenui filo suspensa rei publicae salus ex sociorum fide
penderet, ut eorum animi ad imperium Romanum tuendum



</p></section><notes><section class="footnotes"><ul><li class="note" id="note_LCL493_42_48"><a class="footnoteCrossrefLink" href="#target_note_LCL493_42_48" title="Click to highlight in text"><sup class="lineRef">48</sup>redundet <span class="italic">SB</span><sup>3</sup> (<span class="italic">ad 3.8.ext.3</span>): abu- AL</a></li><script type="text/javascript">document.getElementById('note_LCL493_42_48').style.display = "none";</script></ul></section></notes></section>