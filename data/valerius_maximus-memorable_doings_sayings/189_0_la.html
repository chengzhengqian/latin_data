<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


lautius Fabricius quod patellam suam corneo pediculo
sustineri voluit. Papus quoque satis animose, qui cum hereditatis
nomine ea accepisset, religionis causa abalienanda
non putavit.</p>
<span class="br"></span><span class="lineNumber">4</span><span class="br"></span><p>Illi etiam praedivites qui ab aratro arcessebantur ut
consules fierent, voluptatis causa sterile atque aestuosissimum
Pupiniae solum versabant, deliciarumque gratia vastissimas
glebas plurimo cum sudore dissipabant? immo
vero, quos pericula rei publicae imperatores adserebant,
angustiae rei familiaris—quid cesso proprium nomen veritati
reddere?—bubulcos fieri cogebant.</p>
<span class="br"></span><span class="lineNumber">5</span><span class="br"></span><p>Atilium autem, qui ad eum arcessendum a senatu missi
erant ad imperium populi Romani suscipiendum, semina
spargentem viderunt. sed illae rustico opere attritae manus
salutem publicam stabilierunt, ingentes hostium copias
pessum dederunt, quaeque modo arantium boum iugum
rexerant, triumphalis currus habenas retinuerunt,
nec fuit iis rubori<a class="footnoteLink" href="#note_LCL492_388_51" id="target_note_LCL492_388_51"><sup>51</sup></a> eburneo scipione deposito agrestem
stivam aratri repetere. potest pauperes consolari Atilius,
sed multo magis docere locupletes quam non sit necessaria
solidae laudis cupidini anxia divitiarum comparatio.</p>
<span class="br"></span><span class="lineNumber">6</span><span class="br"></span><p>Eiusdem nominis et sanguinis Atilius Regulus, primi
Punici belli qua gloria qua clades maxima, cum in Africa
insolentissimae Carthaginis opes crebris victoriis contunderet,
ac prorogatum sibi ob bene gestas res in proximum
annum imperium cognosset, consulibus scripsit vilicum in
agello, quem septem iugerum in Pupinia habebat, mortuum



</p></section><notes><section class="footnotes"><ul><li class="note" id="note_LCL492_388_51"><a class="footnoteCrossrefLink" href="#target_note_LCL492_388_51" title="Click to highlight in text"><sup class="lineRef">51</sup>rubori G: robur is AL (<span class="italic">?</span>)</a></li><script type="text/javascript">document.getElementById('note_LCL492_388_51').style.display = "none";</script></ul></section></notes></section>