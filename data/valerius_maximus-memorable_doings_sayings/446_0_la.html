<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

ducis illecebris corrupti milites sacrificare incipientem
adorti in modum hostiae mactarunt, tantumque scelus,
curia castris cedere se confessa, inultum abiit.</p>
<p><span class="marginNote left">Mil.</span>Ille quoque exercitus nefarie violentus qui C. Carbonem,
<span class="marginNote left">Rom. 3</span>fratrem Carbonis ter consulis, propter bella civilia
dissolutam disciplinam militarem praefractius et rigidius
astringere conatum privavit vita, satiusque duxit maximo
scelere coinquinari quam pravos ac taetros mores mutare.</p>
<h3><span class="ac">8. De Temeritate</span></h3>
<p><span class="marginNote left">praef.</span>Temeritatis etiam subiti et<a class="footnoteLink" href="#note_LCL493_348_70" id="target_note_LCL493_348_70"><sup>70</sup></a> vehementes sunt impulsus,
quorum ictibus hominum mentes concussae nec sua
pericula dispicere nec aliena facta iusta aestimatione prosequi
valent.</p>
<span class="br"></span><span class="lineNumber">1</span><span class="br"></span><p>Quam enim temere se Africanus superior ex Hispania
duabus quinqueremibus ad Syphacem traiecit, in unius
Numidae infidis praecordiis suam pariter et patriae salutem
depositurus! itaque exiguo momento maximae rei casus
fluctuatus est, utrum interfector an captivus Scipionis
Syphax fieret.</p>
<span class="br"></span><span class="lineNumber">2</span><span class="br"></span><p>Nam C. Caesaris anceps conatus, etsi caelestium cura
protectus est, non tamen [vix]<a class="footnoteLink" href="#note_LCL493_348_71" id="target_note_LCL493_348_71"><sup>71</sup></a> sine horrore animi referri
potest: si quidem impatiens legionum tardioris a Brundisio
Apolloniam traiectus, per simulationem adversae valetudinis
convivio egressus, maiestate sua servili veste occultata
naviculam conscendit &lt;et&gt;<a class="footnoteLink" href="#note_LCL493_348_72" id="target_note_LCL493_348_72"><sup>72</sup></a> e flumine Ao&lt;o&gt;<a class="footnoteLink" href="#note_LCL493_348_73" id="target_note_LCL493_348_73"><sup>73</sup></a> maris




</p></section><notes><section class="footnotes"><ul><li class="note" id="note_LCL493_348_70"><a class="footnoteCrossrefLink" href="#target_note_LCL493_348_70" title="Click to highlight in text"><sup class="lineRef">70</sup>subiti et A <span class="italic">corr.:</span> et s- A</a></li><script type="text/javascript">document.getElementById('note_LCL493_348_70').style.display = "none";</script><li class="note" id="note_LCL493_348_71"><a class="footnoteCrossrefLink" href="#target_note_LCL493_348_71" title="Click to highlight in text"><sup class="lineRef">71</sup><span class="italic">del. * coni Briscoe</span></a></li><script type="text/javascript">document.getElementById('note_LCL493_348_71').style.display = "none";</script><li class="note" id="note_LCL493_348_72"><a class="footnoteCrossrefLink" href="#target_note_LCL493_348_72" title="Click to highlight in text"><sup class="lineRef">72</sup><span class="italic">add.</span> Ïš</a></li><script type="text/javascript">document.getElementById('note_LCL493_348_72').style.display = "none";</script><li class="note" id="note_LCL493_348_73"><a class="footnoteCrossrefLink" href="#target_note_LCL493_348_73" title="Click to highlight in text"><sup class="lineRef">73</sup>Aoo <span class="italic">Gertz:</span> ac A</a></li><script type="text/javascript">document.getElementById('note_LCL493_348_73').style.display = "none";</script></ul></section></notes></section>