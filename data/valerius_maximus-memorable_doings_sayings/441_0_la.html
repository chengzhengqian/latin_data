<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<p><span class="marginNote left">ext. 2</span>Iam Xerxes, cuius in nomine superbia et impotentia habitat,
suo iure tam insolenter, quod Graeciae indicturus
bellum, adhibitis Asiae principibus, ‘ne viderer’ inquit
‘meo tantummodo usus consilio, vos contraxi; ceterum
mementote parendum magis vobis esse quam suadendum.’
arroganter, etiam si victori repetere ei regiam
contigisset: tam deformiter victi nescias utrum insolentius
dictum an imp&lt;r&gt;udentius.<a class="footnoteLink" href="#note_LCL493_338_56" id="target_note_LCL493_338_56"><sup>56</sup></a></p>
<p><span class="marginNote left">ext. 3</span>Hannibal<a class="footnoteLink" href="#note_LCL493_338_57" id="target_note_LCL493_338_57"><sup>57</sup></a> autem Cannensis pugnae successu elatus
nec admisit quemquam civium suorum [in]<a class="footnoteLink" href="#note_LCL493_338_58" id="target_note_LCL493_338_58"><sup>58</sup></a> castris nec
responsum ulli nisi per interpretem dedit. Maharbalem
etiam, ante tabernaculum suum clara voce adfirmantem
prospexisse quonam modo paucis diebus Romae in Capitolio
cenaret, aspernatus est. adeo felicitatis et moderationis
dividuum contubernium est.</p>
<p><span class="marginNote left">ext. 4</span>Insolentiae vero inter Carthaginiensem et Campanum
senatum quasi aemulatio fuit: ille enim separato a plebe
balneo lavabatur, hic diverso foro utebatur. quem morem
Capuae aliquamdiu retentum C. quoque Gracchi oratione
in Plautium scripta patet.</p>
<h3><span class="ac">6. De Perfidia</span></h3>
<p><span class="marginNote left">praef.</span>Occultum iam et insidiosum malum, perfidia, latebris
suis extrahatur. cuius efficacissimae vires sunt mentiri ac






</p></section><notes><section class="footnotes"><ul><li class="note" id="note_LCL493_338_56"><a class="footnoteCrossrefLink" href="#target_note_LCL493_338_56" title="Click to highlight in text"><sup class="lineRef">56</sup><span class="italic">add. Guyet</span></a></li><script type="text/javascript">document.getElementById('note_LCL493_338_56').style.display = "none";</script><li class="note" id="note_LCL493_338_57"><a class="footnoteCrossrefLink" href="#target_note_LCL493_338_57" title="Click to highlight in text"><sup class="lineRef">57</sup><span class="italic">hinc usque ad</span> 13.2 merentur <span class="italic">deficit</span> L</a></li><script type="text/javascript">document.getElementById('note_LCL493_338_57').style.display = "none";</script><li class="note" id="note_LCL493_338_58"><a class="footnoteCrossrefLink" href="#target_note_LCL493_338_58" title="Click to highlight in text"><sup class="lineRef">58</sup><span class="italic">del. Eberhard</span></a></li><script type="text/javascript">document.getElementById('note_LCL493_338_58').style.display = "none";</script></ul></section></notes></section>