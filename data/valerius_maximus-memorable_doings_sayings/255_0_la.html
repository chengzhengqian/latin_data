<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

similiterque audierant mille pondo auri, quod Gallis pro
obsidione Capitolii omissa debebatur,<a class="footnoteLink" href="#note_LCL492_520_78" id="target_note_LCL492_520_78"><sup>78</sup></a> earum cultu expletum.
itaque et proprio ingenio et exemplo vetustatis admoniti
nulla sibi in re cessandum existimaverunt.</p>
<p><span class="marginNote left">ext. 1</span>Sunt et externa eiusdem propositi exempla. rex Atheniensium
Codrus, cum ingenti hostium exercitu Attica
regio debellata<a class="footnoteLink" href="#note_LCL492_520_79" id="target_note_LCL492_520_79"><sup>79</sup></a> ferro igni vastaretur, diffidentia humani
auxilii ad Apollinis Delphici oraculum confugit, perque
legatos sciscitatus est quonam modo tam grave illud bellum
discuti posset. respondit deus ita finem ei fore si ipse
hostili manu occidisset. quod quidem non solum totis
Athenis sed<a class="footnoteLink" href="#note_LCL492_520_80" id="target_note_LCL492_520_80"><sup>80</sup></a> in castris etiam contrariis percrebruit, eoque
factum est ut ediceretur ne quis Codri corpus vulneraret.
id postquam cognovit, depositis insignibus imperii famularem
cultum induit ac pabulantium hostium globo se obiecit,
unumque ex his falce percussum in caedem suam compulit.
cuius interitu ne Athenae occiderent effectum est.</p>
<p><span class="marginNote left">ext. 2</span>Ab eodem fonte pietatis Thrasybuli quoque animus
manavit. is cum Atheniensium urbem triginta tyrannorum
taeterrima dominatione liberare cuperet, parvaque manu
maximae rei molem adgrederetur, et quidam e consciis
dixisset ‘quantas tandem tibi Athenae per te libertatem
consecutae gratias debebunt?’, respondit ‘di faciant ut
quantas ipse illis debeo videar rettulisse.’ quo adfectu







</p></section><notes><section class="footnotes"><ul><li class="note" id="note_LCL492_520_78"><a class="footnoteCrossrefLink" href="#target_note_LCL492_520_78" title="Click to highlight in text"><sup class="lineRef">78</sup>omissa debebatur <span class="italic">Torr.</span>: promissa -antur (-atur L <span class="italic">corr</span>.) AL</a></li><script type="text/javascript">document.getElementById('note_LCL492_520_78').style.display = "none";</script><li class="note" id="note_LCL492_520_79"><a class="footnoteCrossrefLink" href="#target_note_LCL492_520_79" title="Click to highlight in text"><sup class="lineRef">79</sup>debellata <span class="italic">SB</span><sup>3</sup>: debilitata AL</a></li><script type="text/javascript">document.getElementById('note_LCL492_520_79').style.display = "none";</script><li class="note" id="note_LCL492_520_80"><a class="footnoteCrossrefLink" href="#target_note_LCL492_520_80" title="Click to highlight in text"><sup class="lineRef">80</sup>Athenis sed G: -nienses AL</a></li><script type="text/javascript">document.getElementById('note_LCL492_520_80').style.display = "none";</script></ul></section></notes></section>