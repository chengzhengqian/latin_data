<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<span class="br"></span><span class="lineNumber">7</span><span class="br"></span><p>Curii et Fabricii Q. Tuberonem<a class="footnoteLink" href="#note_LCL492_374_39" id="target_note_LCL492_374_39"><sup>39</sup></a> cognomine Catum
discipulum fuisse merito quis existimaverit. cui consulatum
gerenti cum Aetolorum gens omnis usus vasa argentea
magno pondere et exquisita arte fabricata per legatos
misisset, qui superiore tempore gratulandi causa ad eum
profecti rettulerant fictilia se in eius mensa vasa vidisse,
monitos ne continentiae quasi paupertati succurrendum
putarent cum suis sarcinis abire iussit. quam bene Aetolicis
domestica praetulerat, si frugalitatis eius exemplum
posterior aetas sequi voluisset! nunc quo ventum est? a
servis impetrari vix potest ne eam supellectilem fastidiant
qua tunc consul &lt;u&gt;ti<a class="footnoteLink" href="#note_LCL492_374_40" id="target_note_LCL492_374_40"><sup>40</sup></a> non erubuit.</p>
<span class="br"></span><span class="lineNumber">8</span><span class="br"></span><p>At Perse<a class="footnoteLink" href="#note_LCL492_374_41" id="target_note_LCL492_374_41"><sup>41</sup></a> rege devicto Paullus, cum Macedonicis opibus
veterem atque hereditariam urbis nostrae paupertatem
eo usque satiasset ut illo tempore primum populus
Romanus tributi praestandi onere se liberaret, penates
suos nulla ex parte locupletiores fecit, praeclare secum
actum existimans quod ex illa victoria alii pecuniam, ipse
gloriam occupasset.</p>
<span class="br"></span><span class="lineNumber">9</span><span class="br"></span><p>Atque huic animi eius iudicio Q. Fabius Gurges N. Fabius
Pictor Q. Ogulnius subscripserunt. qui legati ad
Ptolomaeum regem missi munera, quae ab eo privatim acceperant,
in aerarium, et quidem prius quam ad senatum
legationem referrent, detulerunt, scilicet de publico ministerio
nihil cuiquam praeter laudem bene administrati
officii accedere debere iudicantes. iam illud humanitatis





</p></section><notes><section class="footnotes"><ul><li class="note" id="note_LCL492_374_39"><a class="footnoteCrossrefLink" href="#target_note_LCL492_374_39" title="Click to highlight in text"><sup class="lineRef">39</sup>Tuberonem AL: Aelium <span class="italic">coni. Briscoe</span></a></li><script type="text/javascript">document.getElementById('note_LCL492_374_39').style.display = "none";</script><li class="note" id="note_LCL492_374_40"><a class="footnoteCrossrefLink" href="#target_note_LCL492_374_40" title="Click to highlight in text"><sup class="lineRef">40</sup>consul uti A <span class="italic">corr.</span>, G: -lti AL</a></li><script type="text/javascript">document.getElementById('note_LCL492_374_40').style.display = "none";</script><li class="note" id="note_LCL492_374_41"><a class="footnoteCrossrefLink" href="#target_note_LCL492_374_41" title="Click to highlight in text"><sup class="lineRef">41</sup>Perse P: -seo AL</a></li><script type="text/javascript">document.getElementById('note_LCL492_374_41').style.display = "none";</script></ul></section></notes></section>