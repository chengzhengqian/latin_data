<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


conveniens Mamerco, conveniens principi senatus decretum,
quo provisum est ne obscena Genucii praesentia
inquinataque voce tribunalia magistratuum sub specie
petiti iuris polluerentur.</p>
<span class="br"></span><span class="lineNumber">7</span><span class="br"></span><p>Multo Q. Metellus praetorem urbanum severiorem
egit quam Orestes gesserat. qui Vecilio lenoni, bonorum
Vibieni possessionem secundum tabulas testamenti &lt;petenti&gt;,<a class="footnoteLink" href="#note_LCL493_178_78" id="target_note_LCL493_178_78"><sup>78</sup></a>
non dedit, quia vir nobilissimus et gravissimus
fori ac lupanaris separandam condicionem existimavit,
nec aut factum illius comprobare voluit, qui fortunas suas
in stabulum contaminatum proiecerat aut huic tamquam
integro civi iura reddere, qui se ab omni honesto vitae
genere abruperat.</p>
<h3><span class="ac">8. Quae Rata Manserunt Cum Causas Haberent Cur Rescindi Possent</span></h3>
<p><span class="marginNote left">praef.</span>His rescissorum testamentorum exemplis contenti, attingamus
ea quae rata manserunt, cum causas haberent
propter quas rescindi possent.</p>
<span class="br"></span><span class="lineNumber">1</span><span class="br"></span><p>Quam certae, quam etiam notae insaniae Tuditanus!
utpote qui populo nummos sparserit, togamque velut tragicam
vestem in foro trahens maximo cum hominum risu




</p></section><notes><section class="footnotes"><ul><li class="note" id="note_LCL493_178_78"><a class="footnoteCrossrefLink" href="#target_note_LCL493_178_78" title="Click to highlight in text"><sup class="lineRef">78</sup><span class="italic">add</span>. P</a></li><script type="text/javascript">document.getElementById('note_LCL493_178_78').style.display = "none";</script></ul></section></notes></section>