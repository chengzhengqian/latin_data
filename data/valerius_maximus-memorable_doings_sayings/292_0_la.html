<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<span class="br"></span><span class="lineNumber">10</span><span class="br"></span><p>Horridum C. quoque Sulpicii Gali<a class="footnoteLink" href="#note_LCL493_40_46" id="target_note_LCL493_40_46"><sup>46</sup></a> maritale supercilium:
nam uxorem dimisit quod eam capite aperto foris
versatam cognoverat, abscisa sententia, sed tamen aliqua
ratione mota: ‘lex enim’ inquit ‘tibi meos tantum praefinit
oculos quibus formam tuam approbes. his decoris instrumenta
compara, his esto speciosa, horum te citeriori<a class="footnoteLink" href="#note_LCL493_40_47" id="target_note_LCL493_40_47"><sup>47</sup></a>
crede notitiae. ulterior tui conspectus supervacua irritatione
arcessitus in suspicione et crimine haereat necesse
est.’</p>
<span class="br"></span><span class="lineNumber">11</span><span class="br"></span><p>Nec aliter sensit Q. Antistius Vetus repudiando uxorem
quod illam in publico cum quadam libertina vulgari secreto
loquentem viderat: nam, ut ita dicam, incunabulis et
nutrimentis culpae, non ipsa commotus culpa citeriorem
delicto praebuit ultionem, ut potius caveret iniuriam quam
vindicaret.</p>
<span class="br"></span><span class="lineNumber">12</span><span class="br"></span><p>Iungendus est his P. Sempronius Sophus, qui coniugem
repudii nota adfecit, nihil aliud quam se ignorante ludos
ausam spectare. ergo, dum sic olim feminis occurritur,
mens earum a delictis aberat.</p>
<p><span class="marginNote left">ext. 1</span>Ceterum etsi Romanae severitatis exemplis totus terrarum
orbis instrui potest, tamen externa summatim cognosse
fastidio non sit. Lacedaemonii libros Archilochi e
civitate sua exportari iusserunt, quod eorum parum verecundam
ac pudicam lectionem arbitrabantur: noluerunt
enim ea liberorum suorum animos imbui, ne plus moribus




</p></section><notes><section class="footnotes"><ul><li class="note" id="note_LCL493_40_46"><a class="footnoteCrossrefLink" href="#target_note_LCL493_40_46" title="Click to highlight in text"><sup class="lineRef">46</sup>Gali <span class="italic">Briscoe</span>: Galli AL</a></li><script type="text/javascript">document.getElementById('note_LCL493_40_46').style.display = "none";</script><li class="note" id="note_LCL493_40_47"><a class="footnoteCrossrefLink" href="#target_note_LCL493_40_47" title="Click to highlight in text"><sup class="lineRef">47</sup>citeriori <span class="italic">Watt</span><sup>2</sup>: certi- AL</a></li><script type="text/javascript">document.getElementById('note_LCL493_40_47').style.display = "none";</script></ul></section></notes></section>