<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


mortem non recusantes trahens, incendio se flagrantis
patriae obiecit.</p>
<p><span class="marginNote left">ext. 9</span>Muliebris fortitudinis exemplo aeque fortem duarum
puellarum casum adiciam. cum pestifera seditione Syracusarum
tota regis Gelonis stirps evidentissimis exhausta
cladibus ad unicam filiam Harmoniam virginem esset redacta,
et in eam certatim ab inimicis impetus fieret, nutrix
eius aequalem illi puellam, regio cultu ornatam, hostilibus
gladiis subiecit; quae ne cum ferro quidem trucidaretur
cuius esset condicionis proclamavit. admirata illius animum
Harmonia [et]<a class="footnoteLink" href="#note_LCL492_270_46" id="target_note_LCL492_270_46"><sup>46</sup></a> tantae fidei superesse non sustinuit,
revocatosque interfectores, professa quaenam esset, in
caedem suam convertit. ita alteri tectum mendacium, alteri
veritas aperta finis vitae fuit.</p>
<h3><span class="ac">3. De Patientia</span></h3>
<p><span class="marginNote left">praef.</span>Egregiis virorum pariter ac feminarum operibus Fortitudo
se oculis hominum subiecit, Patientiamque in medium
procedere hortata est, non sane infirmioribus radicibus
stabilitam aut minus generoso spiritu abundantem,
sed ita similitudine iunctam ut cum ea vel ex ea nata videri
possit.</p>
<span class="br"></span><span class="lineNumber">1</span><span class="br"></span><p>Quid enim iis quae supra rettuli facto Mucii convenientius?
cum a Porsenna, rege Etruscorum, urbem nostram
gravi ac diutino bello urgueri aegre ferret, castra eius clam
ferro cinctus intravit, immolantemque ante altaria conatus



</p></section><notes><section class="footnotes"><ul><li class="note" id="note_LCL492_270_46"><a class="footnoteCrossrefLink" href="#target_note_LCL492_270_46" title="Click to highlight in text"><sup class="lineRef">46</sup><span class="italic">del. Halm</span></a></li><script type="text/javascript">document.getElementById('note_LCL492_270_46').style.display = "none";</script></ul></section></notes></section>