<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

tirocinium aut infelicis proelii etiam veterano bellatori
pertimescendus exitus interpellare valuit, quo minus duplici
gloria conspicuus coronam imperatore simul et patre
ex ipsa morte rapto mereretur.</p>
<span class="br"></span><span class="lineNumber">3</span><span class="br"></span><p>Auribus ista tam praeclara exempla Romana civitas
accepit, illa vidit oculis. L. Manlio Torquato diem ad populum
Pomponius tribunus plebis dixerat, quod occasione
bene &lt;con&gt;ficiendi<a class="footnoteLink" href="#note_LCL492_496_56" id="target_note_LCL492_496_56"><sup>56</sup></a> belli inductus legitimum obtinendi
imperii tempus excessisset, quodque filium optimae indolis
iuvenem rustico opere gravatum publicis usibus subtraheret.
id postquam Manlius adulescens cognovit, protinus
urbem petiit et se in Pomponii domum prima luce derexit.
qui existimans in hoc eum venisse, ut patris crimina, a quo
plus iusto aspere tractabatur, deferret, excedere omnes
iussit cubiculo, quo licentius remotis arbitris indicium
perageret. nactus occasionem opportunam proposito suo,
iuvenis gladium, quem tectum attulerat, destrinxit, tribunumque
minis ac terrore compulsum iurare coegit a patris
eius accusatione recessurum, eoque effectum est ne Torquatus
causam diceret. commendabilis est pietas quae
mansuetis parentibus praestatur. sed Manlius, quo horridiorem
patrem habuit, hoc periculo eius laudabilius subvenit,
quia ad eum diligendum praeter naturalem amorem
nullo indulgentiae blandimento invitatus fuerat.</p>
<span class="br"></span><span class="lineNumber">4</span><span class="br"></span><p>Hanc pietatem aemulatus M. Cotta eo ipso die quo
togam virilem sumpsit, protinus ut e Capitolio descendit,





</p></section><notes><section class="footnotes"><ul><li class="note" id="note_LCL492_496_56"><a class="footnoteCrossrefLink" href="#target_note_LCL492_496_56" title="Click to highlight in text"><sup class="lineRef">56</sup> <span class="italic">add. Pighius</span></a></li><script type="text/javascript">document.getElementById('note_LCL492_496_56').style.display = "none";</script></ul></section></notes></section>