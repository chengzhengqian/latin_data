<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

consulem iterum reduxit. eidem senatus bis
sine sorte provinciam, prius Africam, deinde Hispaniam
dedit, atque haec neque civi ambitioso &lt;neque gratioso&gt;<a class="footnoteLink" href="#note_LCL493_282_101" id="target_note_LCL493_282_101"><sup>101</sup></a>
senatori, quemadmodum non solum vitae eius severissimus
cursus sed etiam mors clandestinis illata insidiis declaravit.</p>
<span class="br"></span><span class="lineNumber">5</span><span class="br"></span><p>M. quoque Valerium duabus rebus insignibus di pariter
atque cives speciosum reddiderunt, illi cum quodam Gallo
comminus pugnanti corvum propugnatorem subicientes,
hi tertium et vicesimum annum ingresso consulatum largiti.
quorum alterum decus vetustae originis, optimi nominis<a class="footnoteLink" href="#note_LCL493_282_102" id="target_note_LCL493_282_102"><sup>102</sup></a>
gens, Corvini amplexa cognomen, usurpat, alterum
summo subiungit<a class="footnoteLink" href="#note_LCL493_282_103" id="target_note_LCL493_282_103"><sup>103</sup></a> ornamento, tam celeritate quam principio
consulatus gloriando.</p>
<span class="br"></span><span class="lineNumber">6</span><span class="br"></span><p>Ac ne Q. quidem Scaevolae, quem L. Crassus in consulatu
collegam habuit, gloria parum illustris, qui Asiam tam
sancte et tam fortiter obtinuit ut senatus deinceps in eam
provinciam ituris magistratibus exemplum atque formam
officii Scaevolam decreto suo proponeret.</p>
<span class="br"></span><span class="lineNumber">7</span><span class="br"></span><p>Inhaerent uni<a class="footnoteLink" href="#note_LCL493_282_104" id="target_note_LCL493_282_104"><sup>104</sup></a> voci posterioris Africani septem C.
Marii consulatus ac duo amplissimi triumphi: ad rogum
enim usque gaudio exsultavit quod cum apud Numantiam
sub eo duce equestria stipendia mereret, et forte inter










</p></section><notes><section class="footnotes"><ul><li class="note" id="note_LCL493_282_101"><a class="footnoteCrossrefLink" href="#target_note_LCL493_282_101" title="Click to highlight in text"><sup class="lineRef">101</sup><span class="italic">add.</span>* <span class="italic">Halm, duce Kempf</span></a></li><script type="text/javascript">document.getElementById('note_LCL493_282_101').style.display = "none";</script><li class="note" id="note_LCL493_282_102"><a class="footnoteCrossrefLink" href="#target_note_LCL493_282_102" title="Click to highlight in text"><sup class="lineRef">102</sup>nominis <span class="italic">Per.</span>: ho- A <span class="italic">corr.</span></a></li><script type="text/javascript">document.getElementById('note_LCL493_282_102').style.display = "none";</script><li class="note" id="note_LCL493_282_103"><a class="footnoteCrossrefLink" href="#target_note_LCL493_282_103" title="Click to highlight in text"><sup class="lineRef">103</sup>subiungit <span class="italic">Per.</span>: -tur AL</a></li><script type="text/javascript">document.getElementById('note_LCL493_282_103').style.display = "none";</script><li class="note" id="note_LCL493_282_104"><a class="footnoteCrossrefLink" href="#target_note_LCL493_282_104" title="Click to highlight in text"><sup class="lineRef">104</sup>uni <span class="italic">Kempf</span>: illi AL</a></li><script type="text/javascript">document.getElementById('note_LCL493_282_104').style.display = "none";</script></ul></section></notes></section>