<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


ingenium suum attentius et illius refellendum
acrius. quas potiones Industria solidae laudis cupidis
appetendas effecit!</p>
<p><span class="marginNote left">ext. 6</span>Quali porro studio Anaxagoran flagrasse credimus? qui
cum e diutina peregrinatione patriam repetisset, possessionesque
desertas vidisset, ‘non essem’ inquit ‘ego salvus,
nisi istae perissent.’ vocem petitae sapientiae compotem!
nam si praediorum potius quam ingenii culturae vacasset,
dominus rei familiaris intra penates mansisset, non tantus
Anaxagoras ad eos redisset.</p>
<p><span class="marginNote left">ext. 7</span>Archimedis quoque fructuosam industriam fuisse dicerem,
nisi eadem illi et dedisset vitam et abstulisset: captis
enim Syracusis Marcellus &lt;etsi&gt;<a class="footnoteLink" href="#note_LCL493_234_56" id="target_note_LCL493_234_56"><sup>56</sup></a> machinationibus eius
multum ac diu victoriam suam inhibitam senserat, eximia
tamen hominis prudentia delectatus ut capiti illius parceretur
edixit, paene tantum gloriae in Archimede servato
quantum in oppressis Syracusis reponens. at is, dum animo
et oculis in terra defixis formas describit, militi, qui praedandi
gratia &lt;in&gt;<a class="footnoteLink" href="#note_LCL493_234_57" id="target_note_LCL493_234_57"><sup>57</sup></a> domum irruperat strictoque super caput
gladio quisnam esset interrogabat, propter nimiam
cupiditatem investigandi quod requirebat nomen suum
indicare non potuit, sed protecto<a class="footnoteLink" href="#note_LCL493_234_58" id="target_note_LCL493_234_58"><sup>58</sup></a> manibus pulvere ‘noli’
inquit, ‘obsecro, istum disturbare,’ ac perinde quasi neglegens
imperii victoris obtruncatus sanguine suo artis suae
liniamenta confudit. quo accidit ut propter idem studium
modo donaretur vita, modo spoliaretur.</p>
</section><notes><section class="footnotes"><ul><li class="note" id="note_LCL493_234_56"><a class="footnoteCrossrefLink" href="#target_note_LCL493_234_56" title="Click to highlight in text"><sup class="lineRef">56</sup><span class="italic">add. Gertz</span></a></li><script type="text/javascript">document.getElementById('note_LCL493_234_56').style.display = "none";</script><li class="note" id="note_LCL493_234_57"><a class="footnoteCrossrefLink" href="#target_note_LCL493_234_57" title="Click to highlight in text"><sup class="lineRef">57</sup><span class="italic">add. Kempf</span></a></li><script type="text/javascript">document.getElementById('note_LCL493_234_57').style.display = "none";</script><li class="note" id="note_LCL493_234_58"><a class="footnoteCrossrefLink" href="#target_note_LCL493_234_58" title="Click to highlight in text"><sup class="lineRef">58</sup>protecto Ϛ: protracto AL: proiecto P</a></li><script type="text/javascript">document.getElementById('note_LCL493_234_58').style.display = "none";</script></ul></section></notes></section>