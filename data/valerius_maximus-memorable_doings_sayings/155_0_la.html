<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


non poterat. qua constantia victoriae quoque gloriam
antecellit, quia, si eum intra se ipsam<a class="footnoteLink" href="#note_LCL492_320_106" id="target_note_LCL492_320_106"><sup>106</sup></a> partita laude
aestimes, maiorem punita Capua quam capta reperias.</p>
<span class="br"></span><span class="lineNumber">2</span><span class="br"></span><p>Atque ista quidem severitatis, illa vero pietatis constantia
admirabilis, quam Q. Fabius Maximus infatigabilem
patriae praestitit. pecuniam pro captivis Hannibali
numeraverat: fraudatus ea publice tacuit; dictatori ei
magistrum<a class="footnoteLink" href="#note_LCL492_320_107" id="target_note_LCL492_320_107"><sup>107</sup></a> equitum Minucium iure imperii senatus
aequaverat: silentium egit; compluribus praeterea iniuriis
lacessitus in eodem animi habitu mansit, nec umquam sibi
rei publicae permisit irasci. tam perseverans in amore
civium, quid? in bello gerendo nonne par eius constantia?
imperium Romanum Cannensi proelio paene destructum
vix sufficere ad exercitus comparandos videbatur. itaque
frustrari et eludere Poenorum impetus quam manum cum
iis tota acie conserere melius ratus, plurimis comminationibus
Hannibalis irritatus, saepe etiam specie bene gerendae
rei oblata, numquam a consilii salubritate ne parvi
quidem certaminis discrimine recessit, quodque est difficillimum,
ubique ira ac spe superior apparuit. ergo ut
Scipio pugnando ita hic non dimicando maxime civitati
nostrae succurrisse visus est: alter enim celeritate sua
Carthaginem oppressit, alter cunctatione id egit ne Roma
opprimi posset.</p>
</section><notes><section class="footnotes"><ul><li class="note" id="note_LCL492_320_106"><a class="footnoteCrossrefLink" href="#target_note_LCL492_320_106" title="Click to highlight in text"><sup class="lineRef">106</sup>ipsam <span class="italic">Kempf</span>: ipsum AL</a></li><script type="text/javascript">document.getElementById('note_LCL492_320_106').style.display = "none";</script><li class="note" id="note_LCL492_320_107"><a class="footnoteCrossrefLink" href="#target_note_LCL492_320_107" title="Click to highlight in text"><sup class="lineRef">107</sup>ei magistrum Ïš: et -ro AL</a></li><script type="text/javascript">document.getElementById('note_LCL492_320_107').style.display = "none";</script></ul></section></notes></section>