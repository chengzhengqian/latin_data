<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


fiduciae spiritu prius animos hostium quam arma contudit.</p>
<span class="br"></span><span class="lineNumber">1e</span><span class="br"></span><p>Verum ut ad domestica eius eximiae fiduciae acta veniamus,
cum a L. Scipione ex Antiochensi pecunia sestertii
quadragies ratio in curia reposceretur, prolatum ab eo librum,
quo acceptae et expensae summae continebantur,
refellique inimicorum accusatio poterat, discerpsit,<a class="footnoteLink" href="#note_LCL492_300_80" id="target_note_LCL492_300_80"><sup>80</sup></a> indignatus
de ea re dubitari quae sub ipso legato administrata
fuerat. quin etiam in hunc modum egit: ‘non reddo,
patres conscripti, aerario vestro sestertii quadragies rationem,
alieni imperii minister, quod meo ductu meisque
auspiciis bis milies sestertio uberius feci: neque enim huc
puto [eo]<a class="footnoteLink" href="#note_LCL492_300_81" id="target_note_LCL492_300_81"><sup>81</sup></a> malignitatis ventum ut de mea innocentia
quaerendum sit: nam cum Africam totam potestati vestrae
subiecerim, nihil ex ea quod meum diceretur praeter cognomen
rettuli. non me igitur Punicae, non fratrem meum
Asiaticae gazae avarum reddiderunt, sed uterque nostrum
invidia magis quam pecunia locupletior est.’</p>
<span class="br"></span><span class="lineNumber">1f</span><span class="br"></span><p>Tam constantem defensionem Scipionis universus senatus
comprobavit, sicut illud factum quod cum ad necessarium
rei publicae usum pecuniam ex aerario promi opus
esset, idque quaestores, quia lex obstare videretur, aperire
non auderent, privatus claves poposcit, patefactoque aerario
legem utilitati cedere coegit. quam quidem ei fiduciam
conscientia illa dedit qua<a class="footnoteLink" href="#note_LCL492_300_82" id="target_note_LCL492_300_82"><sup>82</sup></a> meminerat omnes leges a se
esse servatas.</p>
</section><notes><section class="footnotes"><ul><li class="note" id="note_LCL492_300_80"><a class="footnoteCrossrefLink" href="#target_note_LCL492_300_80" title="Click to highlight in text"><sup class="lineRef">80</sup>discerpsit Ϛ: -essit AL</a></li><script type="text/javascript">document.getElementById('note_LCL492_300_80').style.display = "none";</script><li class="note" id="note_LCL492_300_81"><a class="footnoteCrossrefLink" href="#target_note_LCL492_300_81" title="Click to highlight in text"><sup class="lineRef">81</sup><span class="italic">om.</span> Ϛ; Br</a></li><script type="text/javascript">document.getElementById('note_LCL492_300_81').style.display = "none";</script><li class="note" id="note_LCL492_300_82"><a class="footnoteCrossrefLink" href="#target_note_LCL492_300_82" title="Click to highlight in text"><sup class="lineRef">82</sup>qua <span class="italic">Per.</span>: quia AL</a></li><script type="text/javascript">document.getElementById('note_LCL492_300_82').style.display = "none";</script></ul></section></notes></section>