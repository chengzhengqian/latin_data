<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

mirabilem crudelitatem gentis ipsius feritas, narrandam
tamen rabies saevitiae facit, cui neque vivos homines medios
secare neque parentes liberorum vesci &lt;cogere&gt;<a class="footnoteLink" href="#note_LCL493_316_32" id="target_note_LCL493_316_32"><sup>32</sup></a>
corporibus nefas fuit.</p>
<p><span class="marginNote left">ext. 5</span>Iterum Ptolomaeus Physcon emergit, paulo ante libidinosae
amentiae taeterrimum exemplum, idem inter praecipua
crudelitatis indicia referendus: quid enim hoc facto
truculentius? filium suum nomine Memphiten, quem ex
Cleopatra, eadem sorore et uxore, sustulerat, liberalis
formae, optimae spei puerum, in conspectu suo occidi iussit,
protinusque caput eius et manus<a class="footnoteLink" href="#note_LCL493_316_33" id="target_note_LCL493_316_33"><sup>33</sup></a> et pedes praecisos in
cista chlamyde opertos pro munere natalicio matri misit,
perinde quasi ipse cladis quam illi inferebat expers, ac non
infelicior, quod in communi orbitate Cleopatram miserabilem
cunctis, se invisum reddiderat. adeo caeco furore
summa quaeque effervescit crudelitas, cum munimentum
ex se ipsa repperit: nam cum animadverteret quanto sui
odio patria teneretur, timori remedium scelere petivit,
quoque tutius plebe trucidata regnaret, frequens iuventute
gymnasium armis et igni circumdedit, omnesque qui
in eo erant partim ferro, partim flamma necavit.</p>
<p><span class="marginNote left">ext. 6</span>Ochus autem, qui postea Dareus appellatus est, sanctissimo
Persis iure iurando obstrictus ne quem ex coniuratione
quae septem magos cum eo oppresserat aut veneno
aut ferro aut ulla vi aut inopia alimentorum necaret, crudeliorem


</p></section><notes><section class="footnotes"><ul><li class="note" id="note_LCL493_316_32"><a class="footnoteCrossrefLink" href="#target_note_LCL493_316_32" title="Click to highlight in text"><sup class="lineRef">32</sup><span class="italic">add. Madvig, duce Kempf</span></a></li><script type="text/javascript">document.getElementById('note_LCL493_316_32').style.display = "none";</script><li class="note" id="note_LCL493_316_33"><a class="footnoteCrossrefLink" href="#target_note_LCL493_316_33" title="Click to highlight in text"><sup class="lineRef">33</sup> et manus <span class="italic">hic SB: post</span> praecisos AL</a></li><script type="text/javascript">document.getElementById('note_LCL493_316_33').style.display = "none";</script></ul></section></notes></section>