<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

transgressus die ac nocte, mutato subinde equo,
ducenta milia passuum per modo devictam barbariam
Antabagio duce solo comite contentus evasit. sed eum tum
maxime<a class="footnoteLink" href="#note_LCL492_510_65" id="target_note_LCL492_510_65"><sup>65</sup></a> labore et periculo implicatum, mortaliumque
frequentia defectum, sanctissimum Pietatis numen et di
fautores eximiarum virtutum et fidissimus Romani imperii
custos Iuppiter comitatus est. Drusus quoque, quamquam
fato iam suo quam ullius officio propior erat, vigore spiritus
et corporis viribus collapsus, eo ipso tamen quo vita ac
mors distinguitur momento legiones cum insignibus suis
fratri obviam procedere iussit, ut imperator salutaretur.
praecepit etiam dextera in parte praetorium ei statui et
consulare et imperatorium nomen obtinere<a class="footnoteLink" href="#note_LCL492_510_66" id="target_note_LCL492_510_66"><sup>66</sup></a> voluit,<a class="footnoteLink" href="#note_LCL492_510_67" id="target_note_LCL492_510_67"><sup>67</sup></a>
eodemque tempore et fraternae maiestati cessit et vita
excessit.</p>
<p>His scio equidem nullum aliud quam Castoris et Pollucis
specimen consanguineae caritatis convenienter adici
posse.</p>
<span class="br"></span><span class="lineNumber">4</span><span class="br"></span><p>Sed omnis memoriae clarissimis imperatoribus profecto
non erit ingratum si militis summa erga fratrem suum
pietas huic parti voluminis adhaeserit: is namque in castris
Cn. Pompeii stipendia peragens, cum Sertorianum militem
acrius sibi in acie instantem comminus interemisset
iacentemque spoliaret, ut fratrem germanum esse cognovit,
multum ac diu convicio deos ob donum impiae victoriae
insecutus, prope castra transtulit et pretiosa veste
opertum rogo imposuit. ac deinde subiecta face protinus
eodem gladio quo illum interemerat pectus suum transverberavit,



</p></section><notes><section class="footnotes"><ul><li class="note" id="note_LCL492_510_65"><a class="footnoteCrossrefLink" href="#target_note_LCL492_510_65" title="Click to highlight in text"><sup class="lineRef">65</sup>maxime <span class="italic">Damst√©</span>: -mo AL</a></li><script type="text/javascript">document.getElementById('note_LCL492_510_65').style.display = "none";</script><li class="note" id="note_LCL492_510_66"><a class="footnoteCrossrefLink" href="#target_note_LCL492_510_66" title="Click to highlight in text"><sup class="lineRef">66</sup>optinere A: -nens L</a></li><script type="text/javascript">document.getElementById('note_LCL492_510_66').style.display = "none";</script><li class="note" id="note_LCL492_510_67"><a class="footnoteCrossrefLink" href="#target_note_LCL492_510_67" title="Click to highlight in text"><sup class="lineRef">67</sup>et consulare . . . voluit <span class="italic">intra cruces Briscoe</span></a></li><script type="text/javascript">document.getElementById('note_LCL492_510_67').style.display = "none";</script></ul></section></notes></section>