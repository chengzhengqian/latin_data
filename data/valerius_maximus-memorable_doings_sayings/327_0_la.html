<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


fallacia illius factus certior, sibi quidem et exercitui bonum
omen datum credidit ac pugnam iniit, ceterum mendacem
ante ipsam aciem constituit, ut haberent di cuius capite, si
quid irae conceperant, expiarent. directum est autem sive
casu sive etiam caelestis numinis providentia quod primum
e contraria parte missum erat telum in ipsum pullarii
pectus, eumque exanimem prostravit. id ut cognovit
consul, fidente animo et invasit Aquiloniam et cepit. tam
cito animadvertit quo pacto iniuria imperatoris vindicari
deberet, quemadmodum violata religio expianda foret,
qua ratione victoria apprehendi posset. egit virum severum,
consulem religiosum, imperatorem strenuum, timoris
modum, poenae genus, spei viam uno mentis impetu
rapiendo.</p>
<span class="br"></span><span class="lineNumber">6a</span><span class="br"></span><p>Nunc ad senatus acta transgrediar. cum adversus Hannibalem
Claudium Neronem et Livium Salinatorem
consules mitteret, eosque ut virtutibus pares ita inimicitiis
acerrime inter se dissidentes videret, summo studio in gratiam
reduxit, ne propter privatas dissensiones rem publicam
parumutiliter administrarent, quia consimili<a class="footnoteLink" href="#note_LCL493_110_8" id="target_note_LCL493_110_8"><sup>8</sup></a> imperio
nisi concordia inest, maior aliena opera interpellandi
quam sua edendi cupiditas nascitur. ubi vero etiam pertinax
intercedit odium, alter alteri quam uterque contrariis
castris certior hostis proficiscitur.</p>
<p>Eosdem senatus, cum ob nimis aspere actam censuram
a Cn. Baebio tribuno plebis pro rostris agerentur rei,
causae dictione decreto suo liberavit, vacuum omnis iudicii





</p></section><notes><section class="footnotes"><ul><li class="note" id="note_LCL493_110_8"><a class="footnoteCrossrefLink" href="#target_note_LCL493_110_8" title="Click to highlight in text"><sup class="lineRef">8</sup>consulum <span class="italic">Wensky</span></a></li><script type="text/javascript">document.getElementById('note_LCL493_110_8').style.display = "none";</script></ul></section></notes></section>