<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<span class="br"></span><span class="lineNumber">1g</span><span class="br"></span><p>Non fatigabor eiusdem facta identidem referendo,
quoniam ne ille quidem in consimili genere virtutes edendo
fatigatus est. diem illi ad populum M. Naevius tribunus
plebis aut, ut quidam memorant, duo Petillii dixerant. quo
ingenti frequentia in forum deductus rostra conscendit,
capitique suo corona triumphali imposita ‘hoc ego’ inquit,
‘Quirites, die Carthaginem magna spirantem leges nostras
accipere iussi: proinde aequum est vos mecum ire in Capitolium
supplicatum.’ speciosissimam deinde eius vocem
aeque clarus eventus &lt;secutus&gt;<a class="footnoteLink" href="#note_LCL492_302_83" id="target_note_LCL492_302_83"><sup>83</sup></a> est, si quidem et senatum
totum et universum equestrem ordinem et cunctam
plebem Iovis Optimi Maximi pulvinaria petens comitem
habuit. restabat ut tribunus apud populum sine populo
ageret, desertusque in foro cum magno calumniae suae
ludibrio solus moraretur. cuius devitandi ruboris causa in
Capitolium processit, deque accusatore Scipionis venerator
factus est.</p>
<span class="br"></span><span class="lineNumber">2</span><span class="br"></span><p>Aviti spiritus egregius successor Scipio Aemilianus,
cum urbem praevalidam obsideret, suadentibus quibusdam
ut circa moenia eius ferreos murices spargeret,
omniaque vada plumbatis tabulis consterneret habentibus
clavorum cacumina, ne subita eruptione hostes in praesidia
nostra impetum facere possent, respondit non esse
eiusdem et capere aliquos velle et timere.</p>
<span class="br"></span><span class="lineNumber">3</span><span class="br"></span><p>In quamcumque memorabilium partem exemplorum
convertor, velim nolimve, in cognomine Scipionum haeream
necesse est: qui enim licet hoc loci Nasicam praeterire,




</p></section><notes><section class="footnotes"><ul><li class="note" id="note_LCL492_302_83"><a class="footnoteCrossrefLink" href="#target_note_LCL492_302_83" title="Click to highlight in text"><sup class="lineRef">83</sup><span class="italic">add.</span> G <span class="italic">corr.</span></a></li><script type="text/javascript">document.getElementById('note_LCL492_302_83').style.display = "none";</script></ul></section></notes></section>