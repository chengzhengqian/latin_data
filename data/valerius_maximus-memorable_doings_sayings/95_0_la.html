<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


terrarum orbis fecit columen. ex cuius sinu quoniam
omnes triumphi manarunt, sequitur ut de triumphandi
iure dicere incipiam.</p>
<span class="label"><span class="sc">de iure triumphi</span></span>
<span class="br"></span><span class="lineNumber">1</span><span class="br"></span><p>Ob levia proelia quidam imperatores triumphos sibi
decerni desiderabant. quibus ut occurreretur, lege cautum
est ne quis triumpharet nisi qui quinque milia hostium una
acie cecidisset: non enim numero sed gloria triumphorum
excelsius urbis nostrae futurum decus maiores existimabant.
ceterum ne tam praeclara lex cupiditate laureae
oblitteraretur, legis alterius adiutorio fulta est, quam L.
Marius et M. Cato tribuni plebis tulerunt: poenam enim
imperatoribus minatur qui aut hostium occisorum in proelio
aut amissorum civium falsum numerum litteris senatui
ausi essent referre, iubetque eos, cum primum urbem
intrassent, apud quaestores urbanos iurare de utroque
numero vere ab iis senatui esse scriptum.</p>
<span class="br"></span><span class="lineNumber">2</span><span class="br"></span><p>Post has leges iudicii illius tempestiva mentio introducetur
in quo de iure triumphandi inter clarissimas
personas et actum et excussum est. C. Lutatius consul
[Catulus]<a class="footnoteLink" href="#note_LCL492_200_67" id="target_note_LCL492_200_67"><sup>67</sup></a> et Q. Valerius praetor circa Siciliam insignem
Poenorum classem deleverant, quo nomine Lutatio consuli
triumphum senatus decrevit. cum autem Valerius sibi
quoque eum decerni desideraret, negavit id fieri oportere
Lutatius, ne in honore triumphi minor potestas maiori
aequaretur, pertinaciusque progressa contentione Valerius



</p></section><notes><section class="footnotes"><ul><li class="note" id="note_LCL492_200_67"><a class="footnoteCrossrefLink" href="#target_note_LCL492_200_67" title="Click to highlight in text"><sup class="lineRef">67</sup><span class="italic">om.</span> P</a></li><script type="text/javascript">document.getElementById('note_LCL492_200_67').style.display = "none";</script></ul></section></notes></section>