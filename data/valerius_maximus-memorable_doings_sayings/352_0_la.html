<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


nobilitatis splendore et animi bonis movere non potuerat,
pertinacia vinceret.</p>
<span class="br"></span><span class="lineNumber">4</span><span class="br"></span><p>Q. autem Caecilium Metellum pauci et maesti amici
consulatus repulsa adflictum, tristitia ac rubore plenum,
domum reduxerunt. eundem de Pseudophilippo triumphantem
universus senatus laetum et alacrem in Capitolium
prosecutus est. Achaici etiam belli, cui summam
manum L. Mummius adiecit, maxima pars ab hoc viro
profligata est. eine ergo populus consulatum negare potuit
cui mox duas clarissimas provincias aut daturus erat aut
debiturus, Achaiam ac Macedoniam? et quidem hoc facto
meliore eo cive usus est: intellexit enim quam industrie
sibi gerendus esset consulatus quem tanto labore impetrari
senserat.</p>
<span class="br"></span><span class="lineNumber">5</span><span class="br"></span><p>Quid tam excellens, quid tam opulentum quam L. Sulla?
divitias imperia largitus est, leges vetustas abrogavit,
novas tulit. hic quoque in eo campo cuius postea dominus
exstitit repulsa praeturae suggillatus est, omnia loca petiti
honoris, si quis modo deorum formam et imaginem
futurae eius potentiae populo Romano repraesentasset,
impetraturus.</p>
<span class="br"></span><span class="lineNumber">6</span><span class="br"></span><p>Sed ut comitiorum maximum crimen referam, M. Porcius
Cato, plus moribus suis praeturae decoris adiecturus
quam praetexto eius splendoris ipse laturus, consequi
illam a populo aliquando non potuit. proxima dementiae
suffragia, quae quidem satis graves poenas erroris sui pependerunt,



</p></section><notes></notes></section>