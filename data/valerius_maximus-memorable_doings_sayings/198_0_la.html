<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


honestissimus amor est, aliquanto praestat morte iungi
quam distrahi vita.</p>
<span class="br"></span><span class="lineNumber">4</span><span class="br"></span><p>Consimilis adfectus Iuliae, C. Caesaris filiae, adnotatus
est. quae cum aediliciis comitiis Pompeii Magni coniugis
sui vestem cruore respersam e campo domum relatam vidisset,
territa metu ne qua ei vis esset allata, exanimis
concidit, partumque, quem utero conceptum habebat,
subita animi consternatione et gravi dolore corporis eicere
coacta est, magno quidem cum totius terrarum orbis detrimento,
cuius tranquillitas tot civilium bellorum truculentissimo
furore perturbata non esset si Caesaris et Pompeii
concordia communis sanguinis vinculo constricta mansisset.</p>
<span class="br"></span><span class="lineNumber">5</span><span class="br"></span><p>Tuos quoque castissimos ignes, Porcia M. Catonis filia,
cuncta saecula debita admiratione prosequentur. quae
cum apud Philippos victum et interemptum virum tuum
Brutum cognosses, quia ferrum non dabatur, ardentes ore
carbones haurire non dubitasti, muliebri spiritu virilem
patris exitum imitata. sed nescio an hoc fortius, quod ille
usitato, tu novo genere mortis absumpta es.</p>
<p><span class="marginNote left">ext. 1</span>Sunt et alienigeni amores iusti obscuritate ignorantiae
non obruti, e quibus paucos attigisse satis erit. gentis
Cariae regina Artemisia virum suum Mausolum fato absumptum
quantopere desideraverit leve est post conquisitorum
omnis generis honorum monumentique usque ad
septem miracula provecti magnificentiam argumentari:
quid enim aut eos colligas aut de illo inclito tumulo loquare,



</p></section><notes></notes></section>