<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


ad memoriam futuri viri et fratrem ferocem vindicem et
vindictae tam rigidae<a class="footnoteLink" href="#note_LCL493_38_44" id="target_note_LCL493_38_44"><sup>44</sup></a> adsensorem patrem habuit.</p>
<span class="br"></span><span class="lineNumber">7</span><span class="br"></span><p>Consimili severitate senatus postea usus Sp. Postumio
Albino Q. Marcio Philippo consulibus mandavit ut de iis
quae sacris Bacchanalium inceste usae fuerant inquirerent.
a quibus cum multae essent damnatae, in omnes
cognati intra domos animadverterunt, lateque patens
opprobrii deformitas severitate supplicii emendata est,
quia quantum ruboris civitati nostrae mulieres turpiter se
gerendo incusserant, tantum laudis graviter punitae attulerunt.</p>
<span class="br"></span><span class="lineNumber">8</span><span class="br"></span><p>Publicia autem, quae Postumium Albinum consulem,
item Licinia, quae Claudium Asellum viros suos veneno
necaverant, propinquorum decreto strangulatae sunt: non
enim putaverunt severissimi viri in tam evidenti scelere
longum publicae quaestionis tempus exspectandum. itaque
quarum innocentium defensores fuissent, sontium
mature vindices exstiterunt.</p>
<span class="br"></span><span class="lineNumber">9</span><span class="br"></span><p>Magno scelere horum severitas ad exigendam vindictam
concitata est, Egnatii autem Mecennii<a class="footnoteLink" href="#note_LCL493_38_45" id="target_note_LCL493_38_45"><sup>45</sup></a> longe minore
de causa, qui uxorem, quod vinum bibisset, fusti percussam
interemit, idque factum non accusatore tantum sed
etiam reprehensore caruit, unoquoque existimante optimo
illam exemplo violatae Sobrietati poenas pependisse.
et sane quaecumque femina vini usum immoderate appetit,
omnibus et virtutibus ianuam claudit et delictis aperit.</p>
</section><notes><section class="footnotes"><ul><li class="note" id="note_LCL493_38_44"><a class="footnoteCrossrefLink" href="#target_note_LCL493_38_44" title="Click to highlight in text"><sup class="lineRef">44</sup>rigidae Ïš: -dum AL</a></li><script type="text/javascript">document.getElementById('note_LCL493_38_44').style.display = "none";</script><li class="note" id="note_LCL493_38_45"><a class="footnoteCrossrefLink" href="#target_note_LCL493_38_45" title="Click to highlight in text"><sup class="lineRef">45</sup>Mecenni <span class="italic">Kempf</span>: Metelli AL: Metenius (percussit) P</a></li><script type="text/javascript">document.getElementById('note_LCL493_38_45').style.display = "none";</script></ul></section></notes></section>