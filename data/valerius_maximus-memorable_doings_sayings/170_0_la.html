<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


ubi tam<a class="footnoteLink" href="#note_LCL492_350_15" id="target_note_LCL492_350_15"><sup>15</sup></a> multae pro rostris altercationes? ubi maximorum
civium et ducum tantum non togata proelia? omnia
nimirum ista praecipua veneratione prosequenda
delevit moderatio.</p>
<span class="br"></span><span class="lineNumber">13</span><span class="br"></span><p>Numidicus autem Metellus populari factione patria
pulsus in Asiam secessit. in qua cum ei forte ludos Trallibus
spectanti litterae redditae essent, quibus scriptum erat
maximo senatus et populi consensu reditum illi in urbem
datum, non e theatro prius abiit quam spectaculum ederetur,
non laetitiam suam proxime sedentibus ulla ex parte
patefecit sed summum gaudium intra se continuit. eundem
constat pari vultu et exsulem fuisse et restitutum.
adeo moderationis beneficio medius semper inter secundas
et adversas res animi firmitate versatus est.</p>
<span class="br"></span><span class="lineNumber">14</span><span class="br"></span><p>Tot familiis in uno genere laudis enumeratis, Porcium
nomen velut expers huiusce gloriae silentio praetereundum
&lt;es&gt;se negat [fieri debere]<a class="footnoteLink" href="#note_LCL492_350_16" id="target_note_LCL492_350_16"><sup>16</sup></a> posterior Cato, non parvo
summae moderationis fisus indicio. Cypriacam pecuniam
maxima cum diligentia et sanctitate in urbem
deportaverat, cuius ministerii gratia senatus relationem
interponi iubebat, ut praetoriis comitiis extra ordinem ratio
eius haberetur. sed ipse id fieri passus non est, iniquum
esse adfirmans quod nulli alii tribueretur sibi decerni, ac
ne quid in persona sua novaretur, campestrem experiri
temeritatem quam curiae beneficio uti satius esse duxit.</p>
<span class="br"></span><span class="lineNumber">14</span><span class="br"></span><p>Ad externa iam mihi exempla transire conanti M. Bibulus,
vir amplissimae dignitatis et summis honoribus functus,





</p></section><notes><section class="footnotes"><ul><li class="note" id="note_LCL492_350_15"><a class="footnoteCrossrefLink" href="#target_note_LCL492_350_15" title="Click to highlight in text"><sup class="lineRef">15</sup>tam G: tot AL</a></li><script type="text/javascript">document.getElementById('note_LCL492_350_15').style.display = "none";</script><li class="note" id="note_LCL492_350_16"><a class="footnoteCrossrefLink" href="#target_note_LCL492_350_16" title="Click to highlight in text"><sup class="lineRef">16</sup><span class="italic">sic Madvig</span>: silentio . . . debere <span class="italic">intra
cruces Briscoe</span>; Br</a></li><script type="text/javascript">document.getElementById('note_LCL492_350_16').style.display = "none";</script></ul></section></notes></section>