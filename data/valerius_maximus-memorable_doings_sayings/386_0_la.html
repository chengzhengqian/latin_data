<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


habitus vires negaverat, a labore mutuatus est: multos
enim versus uno impetu spiritus complectebatur, eosque
adversa loca celeri gradu scandens pronuntiabat, ac vadosis
litoribus insistens declamationes fluctuum fragoribus
obluctantibus edebat, ut ad fremitus concitatarum contionum
patientia duratis auribus uteretur. fertur quoque
insertis calculis multum ac diu loqui solitus, quo vacuum
promptius esset et solutius. proeliatus est cum Rerum
Natura et quidem victor abiit, malignitatem eius pertinacissimo
animi robore superando. itaque alterum Demosthenen
mater, alterum Industria enixa est.</p>
<p><span class="marginNote left">ext. 2</span>Atque ut ad vetustiorem Industriae actum transgrediar,
Pythagoras perfectissimae<a class="footnoteLink" href="#note_LCL493_228_48" id="target_note_LCL493_228_48"><sup>48</sup></a> opus sapientiae a iuventa
&lt;scientiae&gt;<a class="footnoteLink" href="#note_LCL493_228_49" id="target_note_LCL493_228_49"><sup>49</sup></a> pariter et omnis honestatis percipiendae cupiditate
ingressus<a class="footnoteLink" href="#note_LCL493_228_50" id="target_note_LCL493_228_50"><sup>50</sup></a>—nihil enim quod ad ultimum sui perventurum
est finem non et mature et celeriter incipit—,
Aegyptum petiit, ubi litteris gentis eius adsuefactus, praeteriti
aevi sacerdotum commentarios scrutatus, innumerabilium
saeculorum observationes cognovit. inde ad Persas
profectus, magorum exactissimae prudentiae se formandum
tradidit, a quibus siderum motus cursusque stellarum
et uniuscuiusque vim proprietatem effectum benignissime
demonstratum docili animo sorpsit. Cretam deinde
et Lacedaemona navigavit, quarum legibus ac moribus
inspectis ad Olympicum certamen descendit, cumque
multiplicis scientiae maximam inter totius Graeciae admirationem
specimen exhibuisset, quo cognomine censeretur



</p></section><notes><section class="footnotes"><ul><li class="note" id="note_LCL493_228_48"><a class="footnoteCrossrefLink" href="#target_note_LCL493_228_48" title="Click to highlight in text"><sup class="lineRef">48</sup>-imae <span class="italic">SB</span>: -imum AL</a></li><script type="text/javascript">document.getElementById('note_LCL493_228_48').style.display = "none";</script><li class="note" id="note_LCL493_228_49"><a class="footnoteCrossrefLink" href="#target_note_LCL493_228_49" title="Click to highlight in text"><sup class="lineRef">49</sup><span class="italic">add. SB</span><sup>3</sup></a></li><script type="text/javascript">document.getElementById('note_LCL493_228_49').style.display = "none";</script><li class="note" id="note_LCL493_228_50"><a class="footnoteCrossrefLink" href="#target_note_LCL493_228_50" title="Click to highlight in text"><sup class="lineRef">50</sup>a iuventa . . . ingressus* <span class="italic">intra cruces Briscoe</span></a></li><script type="text/javascript">document.getElementById('note_LCL493_228_50').style.display = "none";</script></ul></section></notes></section>