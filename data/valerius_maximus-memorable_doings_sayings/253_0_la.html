<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

procedente tempore ad summum imperii fastigium
excessit. haec nimirum exempla Sulla et Marius et Cinna
tamquam stulta riserunt.</p>
<span class="br"></span><span class="lineNumber">5</span><span class="br"></span><p>P. Decius &lt;Mus&gt;<a class="footnoteLink" href="#note_LCL492_516_75" id="target_note_LCL492_516_75"><sup>75</sup></a> qui consulatum in familiam suam
primus intulit, cum Latino bello Romanam aciem inclinatam
et paene iam prostratam videret, caput suum pro
salute rei publicae devovit, ac protinus concitato equo in
medium hostium agmen, patriae salutem, sibi mortem petens,
irrupit, factaque ingenti strage plurimis telis obrutus
super corruit. ex cuius vulneribus et sanguine insperata
victoria emersit.</p>
<span class="br"></span><span class="lineNumber">6</span><span class="br"></span><p>Unicum talis imperatoris specimen esset, nisi animo
suo respondentem filium genuisset: is namque in quarto
consulatu, patris exemplum secutus, devotione simili,
aeque strenua pugna, consentaneo exitu labantes perditasque
vires urbis nostrae correxit. ita dinosci arduum est
utrum Romana civitas Decios utilius habuerit duces an
amiserit, quoniam vita eorum ne vinceretur obstitit, mors
fecit ut vinceret.</p>
<span class="br"></span><span class="lineNumber">7</span><span class="br"></span><p>Non est exstinctus pro re publica superior Scipio Africanus,
sed admirabili virtute ne res publica exstingueretur
providit: si quidem cum adflicta Cannensi clade urbs nostra
nihil aliud quam praeda victoris esse Hannibalis videretur,
ideoque reliquiae prostrati exercitus deserendae




</p></section><notes><section class="footnotes"><ul><li class="note" id="note_LCL492_516_75"><a class="footnoteCrossrefLink" href="#target_note_LCL492_516_75" title="Click to highlight in text"><sup class="lineRef">75</sup> <span class="italic">add.</span> P</a></li><script type="text/javascript">document.getElementById('note_LCL492_516_75').style.display = "none";</script></ul></section></notes></section>