<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

cum ipsi Fortunae erubescendum rogum vidisset, commilitonibus
dixit ‘qui scimus an hac flamma Cn. Pompeius
cremetur?’ divinitus missae vocis miraculum est.</p>
<span class="br"></span><span class="lineNumber">10</span><span class="br"></span><p>Atque hoc quidem hominis et casu, illud tantum non
ore ipsius Apollinis editum, quo Appii interitum veridica
Pythicae vaticinationis fides praecucurrit. is bello civili,
quo se Cn. Pompeius a Caesaris concordia pestifero sibi
nec rei publicae utili consilio abruperat, eventum gravissimi
motus explorare cupiens, viribus imperii—namque
Achaiae praeerat—antistitem Delphicae cortinae in intimam
sacri specus partem descendere coegit, unde ut
certae consulentibus sortes petuntur, ita nimius divini spiritus
haustus reddentibus pestifer exsistit. igitur impulsu
capti numinis instincta virgo horrendo sono vocis Appio
inter obscuras verborum ambages fata cecinit: ‘nihil’ enim
inquit ‘ad te hoc, Romane, bellum: Euboeae Coela obtinebis.’
at is ratus consiliis se Apollinis moneri ne illi discrimini
interesset, in eam regionem secessit quae inter
Rhamnunta, nobilem Attici soli partem, Carystumque
Chalcidico freto vicinam interiacens Coelae Euboeae
nomen obtinet, ubi ante Pharsalicum certamen morbo
consumptus praedictum a deo locum sepultura possedit.</p>
<span class="br"></span><span class="lineNumber">11</span><span class="br"></span><p>et illa miraculorum loco &lt;poni&gt;,<a class="footnoteLink" href="#note_LCL492_112_114" id="target_note_LCL492_112_114"><sup>114</sup></a> quod deusto





</p></section><notes><section class="footnotes"><ul><li class="note" id="note_LCL492_112_114"><a class="footnoteCrossrefLink" href="#target_note_LCL492_112_114" title="Click to highlight in text"><sup class="lineRef">114</sup><span class="italic">add.</span> Ϛ</a></li><script type="text/javascript">document.getElementById('note_LCL492_112_114').style.display = "none";</script></ul></section></notes></section>