<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<h3><span class="ac">12. De Mortibus Non Vulgaribus</span></h3>
<p><span class="marginNote left">praef.</span>Humanae autem vitae condicionem praecipue primus
et ultimus dies continet, quia plurimum interest quibus
auspiciis incohetur et quo fine claudatur, ideoque eum demum
felicem fuisse iudicamus cui et accipere lucem prospere
et reddere placide contingit. medii temporis cursus,
prout Fortuna gubernaculum rexit, modo aspero, modo
tranquillo motu peragitur, spe semper minor, dum et cupide
votis extenditur et fere sine ratione consumitur. nam
[et]<a class="footnoteLink" href="#note_LCL493_368_89" id="target_note_LCL493_368_89"><sup>89</sup></a> si eo bene uti velis, etiam parvum amplissimum
efficies, numerum annorum multitudine operum superandoâ€”alioquin quid attinet inerti mora gaudere, si magis
exigis vitam quam approbas? sed ne longius evager, eorum
mentionem faciam qui non vulgari genere mortis absumpti
sunt.</p>
<span class="br"></span><span class="lineNumber">1</span><span class="br"></span><p>Tullus Hostilius fulmine ictus cum tota domo conflagravit.
singularem fati sortem, qua accidit ut columen urbis
in ipsa urbe raptum ne supremo quidem funeris honore
a civibus decorari posset, caelesti flamma in eam condicione&lt;
m&gt; redactum ut eosdem penates et regiam et
rogum et sepulcrum haberet!</p>
<span class="br"></span><span class="lineNumber">2</span><span class="br"></span><p>Vix veri simile est in eripiendo spiritu idem gaudium
potuisse quod fulmen, et tamen idem valuit. nuntiata enim
clade quae ad lacum Trasumennum inciderat, altera,
sospiti filio ad ipsam portam facta obvia, in complexu eius
exspiravit, altera, cum falso mortis filii nuntio maesta domi



</p></section><notes><section class="footnotes"><ul><li class="note" id="note_LCL493_368_89"><a class="footnoteCrossrefLink" href="#target_note_LCL493_368_89" title="Click to highlight in text"><sup class="lineRef">89</sup><span class="italic">del. Per.</span></a></li><script type="text/javascript">document.getElementById('note_LCL493_368_89').style.display = "none";</script></ul></section></notes></section>