<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


procul a Vesuvii montis radicibus positis castris viderunt:
utrique enim quaedam<a class="footnoteLink" href="#note_LCL492_84_85" id="target_note_LCL492_84_85"><sup>85</sup></a> per quietem species<a class="footnoteLink" href="#note_LCL492_84_86" id="target_note_LCL492_84_86"><sup>86</sup></a> praedixit
ex altera acie imperatorem, ex altera exercitum dis Manibus
Matrique Terrae deberi: utrius autem dux copias hostium
superque eas sese ipsum devovisset, victricem abituram.
id luce proxima consulibus sacrificio vel expiaturis, si
posset averti, vel, si certum deorum etiam monitu visum
foret, exsecuturis hostiarum exta somnio congruerunt,
convenitque inter eos cuius cornu prius laborare coepisset,
ut is capite suo fata patriae lueret. quae neutro reformidante
Decium depoposcerunt.</p>
<span class="br"></span><span class="lineNumber">4</span><span class="br"></span><p>Sequitur aeque ad publicam religionem pertinens somnium.
cum plebeiis quidam ludis pater familias per circum
Flaminium, prius quam pompa induceretur, servum suum
verberibus mulcatum sub furca ad supplicium egisset,
&lt;T.&gt; Latin&lt;i&gt;o<a class="footnoteLink" href="#note_LCL492_84_87" id="target_note_LCL492_84_87"><sup>87</sup></a> homini ex plebe Iuppiter in quiete praecepit
ut consulibus diceret sibi praesultorem ludis circensibus
proximis non placuisse: quae res nisi attenta ludorum
instauratione expiata esset, secuturum non mediocre urbis
periculum. ille veritus ne cum aliquo incommodo suo religione
summum implicaret imperium, silentium egit, e
vestigioque filius eius subita vi morbi correptus interiit.
ipse etiam per quietem ab eodem deo interrogatus an satis
magnam poenam neglecti imperii sui pependisset, in proposito
perseverans debilitate corporis solutus est, ac tum






</p></section><notes><section class="footnotes"><ul><li class="note" id="note_LCL492_84_85"><a class="footnoteCrossrefLink" href="#target_note_LCL492_84_85" title="Click to highlight in text"><sup class="lineRef">85</sup>quaedam Ïš: quidam AL</a></li><script type="text/javascript">document.getElementById('note_LCL492_84_85').style.display = "none";</script><li class="note" id="note_LCL492_84_86"><a class="footnoteCrossrefLink" href="#target_note_LCL492_84_86" title="Click to highlight in text"><sup class="lineRef">86</sup>quietem species <span class="italic">Stanger</span>:
equietis speciem A?, L</a></li><script type="text/javascript">document.getElementById('note_LCL492_84_86').style.display = "none";</script><li class="note" id="note_LCL492_84_87"><a class="footnoteCrossrefLink" href="#target_note_LCL492_84_87" title="Click to highlight in text"><sup class="lineRef">87</sup><span class="italic">add. Kempf</span></a></li><script type="text/javascript">document.getElementById('note_LCL492_84_87').style.display = "none";</script></ul></section></notes></section>