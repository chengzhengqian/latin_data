<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

ad universum civitatis eius populum delata, placuit
Apollinem Delphicum consuli cuinam adiudicari mensa
deberet. deus respondit illi esse dandam qui sapientia
ceteros praestaret, his verbis:</p>
<blockquote><p><span class="line">τίς σοφίᾳ πρῶτος πάντων; τούτῳ τρίποδ᾿ αὐδῶ.<a class="footnoteLink" href="#note_LCL492_358_22" id="target_note_LCL492_358_22"><sup>22</sup></a></span><span class="linebreak"></span></p></blockquote>
<p class="noindent">tum Milesii consensu<a class="footnoteLink" href="#note_LCL492_358_23" id="target_note_LCL492_358_23"><sup>23</sup></a> Thaleti mensam dederunt, ille cessit
ea Bianti, Bias Pittaco, is protinus alii, deincepsque per
omnium septem sapientium orbem ad ultimum ad Solonem
pervenit, qui et titulum amplissimae prudentiae et
praemium ad ipsum Apollinem transtulit.</p>
<p><span class="marginNote left">ext. 8</span>Atque ut Theopompo quoque, Spartanorum regi, moderationis
testimonium reddamus, cum primus instituisset
ut ephori Lacedaemone crearentur, ita fu&lt;tu&gt;ri<a class="footnoteLink" href="#note_LCL492_358_24" id="target_note_LCL492_358_24"><sup>24</sup></a> regiae
potestati oppositi quemadmodum Romae consulari imperio
tribuni plebis sunt obiecti, atque illi cum uxor dixisset
id egisse illum ut filiis minorem potestatem relinqueret,
‘relinquam’ inquit, ‘sed diuturniorem.’ optime quidem: ea
enim demum tuta est potentia quae viribus suis modum
imponit. igitur Theopompus regnum legitimis vinculis
constringendo, quo longius a licentia retraxit, hoc ad benivolentiam
civium propius admovit.</p>
<p><span class="marginNote left">ext. 9</span>Antiochus autem, a L. Scipione ultra Taurum montem
imperii finibus summotis, cum Asiam provinciam vicinasque
ei gentes amisisset, gratias agere populo Romano







</p></section><notes><section class="footnotes"><ul><li class="note" id="note_LCL492_358_22"><a class="footnoteCrossrefLink" href="#target_note_LCL492_358_22" title="Click to highlight in text"><sup class="lineRef">22</sup><span class="italic">sic fere Casaubon; de</span> AL <span class="italic">vide Briscoe</span></a></li><script type="text/javascript">document.getElementById('note_LCL492_358_22').style.display = "none";</script><li class="note" id="note_LCL492_358_23"><a class="footnoteCrossrefLink" href="#target_note_LCL492_358_23" title="Click to highlight in text"><sup class="lineRef">23</sup>consensu A <span class="italic">corr.</span>: -nso A: so* L</a></li><script type="text/javascript">document.getElementById('note_LCL492_358_23').style.display = "none";</script><li class="note" id="note_LCL492_358_24"><a class="footnoteCrossrefLink" href="#target_note_LCL492_358_24" title="Click to highlight in text"><sup class="lineRef">24</sup><span class="italic">add.</span> Ϛ; Br</a></li><script type="text/javascript">document.getElementById('note_LCL492_358_24').style.display = "none";</script></ul></section></notes></section>