<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


fortissimum erat Cn. Pompeio maledicere et tutissimum.
sed non patitur nos hoc longiore querella prosequi personae
insequentis aliquanto sors humilior.</p>
<span class="br"></span><span class="lineNumber">9</span><span class="br"></span><p>Diphilus tragoedus, cum Apollinaribus ludis inter actum
ad eum versum venisset in quo haec sententia continetur
‘miseria nostra magnus es,’<a class="footnoteLink" href="#note_LCL493_24_23" id="target_note_LCL493_24_23"><sup>23</sup></a> derectis in Pompeium
Magnum manibus pronuntiavit, revocatusque aliquotiens
a populo sine ulla cunctatione nimiae illum et intolerabilis
potentiae reum gestu perseveranter egit. eadem petulantia
usus est in ea quoque parte ‘virtutem istam veniet tempus
cum graviter gemes.’</p>
<span class="br"></span><span class="lineNumber">10</span><span class="br"></span><p>M. etiam Castricii libertate inflammatus animus. qui
cum Placentiae magistratum gereret, Cn. Carbone consule
iubente decretum fieri quo sibi obsides a Placentinis
darentur, nec summo eius imperio obtemperavit nec maximis
viribus cessit; atque etiam dicente multos se gladios
habere respondit ‘et ego annos.’ obstipuerunt tot legiones
tam robustas senectutis reliquias intuentes. Carbonis quoque
ira, quia materiam saeviendi perquam exiguam habebat,
parvulum vitae tempus ablatura, in se ipsa collapsa est.</p>
<span class="br"></span><span class="lineNumber">11</span><span class="br"></span><p>Iam Ser. Galbae temeritatis plena postulatio, qui divum
Iulium consummatis victoriis in foro ius dicentem in hunc
modum interpellare sustinuit: ‘C. Iuli Caesar, pro Cn.
Pompeio Magno, quondam genero tuo, in tertio eius
consulatu pecuniam spopondi, quo nomine nunc appellor.
quid agam? dependam?’ palam atque aperte ei bonorum



</p></section><notes><section class="footnotes"><ul><li class="note" id="note_LCL493_24_23"><a class="footnoteCrossrefLink" href="#target_note_LCL493_24_23" title="Click to highlight in text"><sup class="lineRef">23</sup>es <span class="italic">Per., coll. Cic.</span>: est AL</a></li><script type="text/javascript">document.getElementById('note_LCL493_24_23').style.display = "none";</script></ul></section></notes></section>