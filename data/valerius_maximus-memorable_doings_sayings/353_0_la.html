<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

quoniam quem honorem Catoni negaverant
Vatinio dare coacti sunt. ergo, si vere aestimare volumus,
non Catoni tunc praetura sed praeturae Cato negatus est.</p>
<h3><span class="ac">6. De Necessitate</span></h3>
<p><span class="marginNote left">praef.</span>Abominandae quoque necessitatis amarissimae leges
et truculentissima imperia cum urbem nostram tum etiam
exteras gentes multa non intellectu tantum sed etiam auditu
gravia perpeti coegerunt.</p>
<span class="br"></span><span class="lineNumber">1a</span><span class="br"></span><p>Nam aliquot adversis proeliis secundo Punico bello exhausta
militari iuventute Romana, senatus auctore Ti.
Graccho consule censuit uti publice servi ad usum &lt;belli
et ad&gt; propulsandum<a class="footnoteLink" href="#note_LCL493_162_55" id="target_note_LCL493_162_55"><sup>55</sup></a> hostium impetum<a class="footnoteLink" href="#note_LCL493_162_56" id="target_note_LCL493_162_56"><sup>56</sup></a> emerentur,
eaque de re per tribunos plebis ad populum lata rogatione
tres creati sunt viri, qui quattuor et viginti milia servorum
comparaverunt, adactosque iure iurando strenuam se fortemque
operam daturos, &lt;et&gt;<a class="footnoteLink" href="#note_LCL493_162_57" id="target_note_LCL493_162_57"><sup>57</sup></a> quoad Poeni essent in Italia
laturos arma,<a class="footnoteLink" href="#note_LCL493_162_58" id="target_note_LCL493_162_58"><sup>58</sup></a> in castra miserunt. ex Apulia etiam [et]
a<a class="footnoteLink" href="#note_LCL493_162_59" id="target_note_LCL493_162_59"><sup>59</sup></a> Paediculis septuaginta atque ducenti ad supplementum
equitatus sunt empti. quanta violentia est casus acerbi!
quae civitas ad id tempus ingenuae quoque originis
capite censos habere milites fastidierat, eadem cellis servilibus
extracta corpora et a pastoralibus casis collecta mancipia
velut praecipuum firmamentum exercitui suo adiecit.





</p></section><notes><section class="footnotes"><ul><li class="note" id="note_LCL493_162_55"><a class="footnoteCrossrefLink" href="#target_note_LCL493_162_55" title="Click to highlight in text"><sup class="lineRef">55</sup>belli . . . propulsandum <span class="italic">SB</span><sup>1</sup>: -dorum AL</a></li><script type="text/javascript">document.getElementById('note_LCL493_162_55').style.display = "none";</script><li class="note" id="note_LCL493_162_56"><a class="footnoteCrossrefLink" href="#target_note_LCL493_162_56" title="Click to highlight in text"><sup class="lineRef">56</sup>impetum <span class="italic">om</span>. P</a></li><script type="text/javascript">document.getElementById('note_LCL493_162_56').style.display = "none";</script><li class="note" id="note_LCL493_162_57"><a class="footnoteCrossrefLink" href="#target_note_LCL493_162_57" title="Click to highlight in text"><sup class="lineRef">57</sup><span class="italic">add</span>. Ïš</a></li><script type="text/javascript">document.getElementById('note_LCL493_162_57').style.display = "none";</script><li class="note" id="note_LCL493_162_58"><a class="footnoteCrossrefLink" href="#target_note_LCL493_162_58" title="Click to highlight in text"><sup class="lineRef">58</sup>laturos arma A <span class="italic">corr</span>.: datura arma A: daturam L</a></li><script type="text/javascript">document.getElementById('note_LCL493_162_58').style.display = "none";</script><li class="note" id="note_LCL493_162_59"><a class="footnoteCrossrefLink" href="#target_note_LCL493_162_59" title="Click to highlight in text"><sup class="lineRef">59</sup>a <span class="italic">Briscoe</span>: et a AL: e P</a></li><script type="text/javascript">document.getElementById('note_LCL493_162_59').style.display = "none";</script></ul></section></notes></section>