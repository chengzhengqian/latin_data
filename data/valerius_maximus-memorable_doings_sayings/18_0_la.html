<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><div class="sp"><p class="lineGroup">


extraria responsa â€ <a class="footnoteLink" href="#note_LCL492_46_38" id="target_note_LCL492_46_38"><sup>38</sup></a> consultorum disquiri. iussum legatis
est aedilibusque in haec missis ut si consuluisset, ad supplicium
Romam reduceretur. denique adeo profuit factum
ut ex incertis ei Romana auspicia fuerint: nam ab altaribus
patr&lt;i&gt;s profectus Egadas opulentissimas insulas in conspectu
Carthaginis populatus est.</p></div>
<span class="br"></span><span class="lineNumber">3</span><span class="br"></span><div class="sp"><span class="speaker">(<span class="italic">Par.</span>)</span><p class="lineGroup">Cn. Cornelius Hispalus praetor peregrinus M.
Popillio Laenate L. Calpurnio coss. edicto Chaldaeos
citra<a class="footnoteLink" href="#note_LCL492_46_39" id="target_note_LCL492_46_39"><sup>39</sup></a> decimum diem abire ex urbe atque Italia iussit, levibus
et ineptis ingeniis fallaci siderum interpretatione
quaestuosam mendaciis suis caliginem inicientes. idem
Iudaeos, qui Sabazii Iovis cultu Romanos inficere mores
conati erant, repetere domos suas coegit.</p></div>
<div class="sp"><span class="speaker">(<span class="italic">Nepot.</span>)</span><p class="lineGroup">Chaldaeos igitur Cornelius Hispalus urbe expulit
et intra decem dies Italia abire iussit, ne peregrinam
scientiam venditarent. Iudaeos quoque, qui Romanis tradere
sacra sua conati erant, idem Hispalus urbe exterminavit
arasque privatas e publicis locis abiecit.</p></div>
<span class="br"></span><span class="lineNumber">4</span><span class="br"></span><div class="sp"><span class="speaker">(<span class="italic">Par.</span>)</span><p class="lineGroup">L. Aemilius Paullus consul, cum senatus Isidis et
Serapis fana diruenda censuisset, eaque nemo opificum
attingere auderet, posita praetexta securem arripuit templique
eius foribus inflixit.</p></div>
</section><notes><section class="footnotes"><ul><li class="note" id="note_LCL492_46_38"><a class="footnoteCrossrefLink" href="#target_note_LCL492_46_38" title="Click to highlight in text"><sup class="lineRef">38</sup>Br</a></li><script type="text/javascript">document.getElementById('note_LCL492_46_38').style.display = "none";</script><li class="note" id="note_LCL492_46_39"><a class="footnoteCrossrefLink" href="#target_note_LCL492_46_39" title="Click to highlight in text"><sup class="lineRef">39</sup>citra <span class="italic">Lachmann</span>: circa P</a></li><script type="text/javascript">document.getElementById('note_LCL492_46_39').style.display = "none";</script></ul></section></notes></section>