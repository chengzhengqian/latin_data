<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


positae instar arcis habere videbantur? nonne quantum
domo inferior tantum gloria superior evasit?</p>
<span class="br"></span><span class="lineNumber">2</span><span class="br"></span><p>Vix iuvat abire a Publicola, sed venire ad Furium Camillum
libet, cuius tam moderatus ex magna ignominia ad
summum imperium transitus fuit, ut cum praesidium eius
cives, capta urbe a Gallis, Ardeae exsulantis petissent, non
prius Veios ad accipiendum exercitum iret quam de dictatura
sua omnia sollemni iure acta comperisset. magnificus
Camilli Veientanus triumphus, egregia Gallica victoria,
sed ista cunctatio longe admirabilior: multo enim multoque
se ipsum quam hostem superare operosius est, nec
adversa praepropera festinatione fugientem nec secunda
effuso gaudio apprehendentem.</p>
<span class="br"></span><span class="lineNumber">3</span><span class="br"></span><p>Par Furio moderatione Marcius Rutilus Censorinus:
iterum enim censor creatus ad contionem populum vocatum
quam potuit gravissima oratione corripuit quod
eam potestatem bis sibi detulisset cuius maiores, quia
nimis magna videretur, tempus coartandum iudicassent.
uterque recte, et Censorinus et populus: alter enim ut moderate
honores crederent praecepit, alter se moderato
credidit.</p>
<span class="br"></span><span class="lineNumber">4</span><span class="br"></span><p>Age, L. Quinctius Cincinnatus qualem consulem gessit!
cum honorem eius patres conscripti continuare vellent,
non solum propter illius egregia opera sed etiam
quod populus eosdem tribunos in proximum annum
creare conabatur, quorum neutrum iure fieri poterat,
utrumque discussit, senatus simul studium inhibendo et




</p></section><notes></notes></section>