<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

pulcherrimo consumpto nomen eius per totum terrarum
orbem disiceretur; quem quidem mentis furorem eculeo
impositus detexit. ac bene consuluerant Ephesii decreto
memoriam taeterrimi hominis abolendo, nisi Theopompi
magnae facundiae ingenium historiis eum suis comprehendisset.</p>
<h3><span class="ac">15. Quae Cuique Magnifica Contigerunt</span></h3>
<p><span class="marginNote left">praef.</span>Candidis autem animis voluptatem praebuerint in
conspicuo posita quae cuique magnifica merito contigerunt,
quia aeque praemiorum virtutis atque operum
contemplatio iucunda<a class="footnoteLink" href="#note_LCL493_278_96" id="target_note_LCL493_278_96"><sup>96</sup></a> est, ipsa Natura nobis alacritatem
sumministrante, cum honorem industrie appeti et exsolvi
grate videmus. verum etsi mens hoc loco protinus ad
Augustam domum, beneficentissimum et honoratissimum
templum, omni impetu fertur, melius cohibebitur, quoniam
cui ascensus in caelum patet, quamvis maxima, debito
tamen minora sunt quae in terris tribuuntur.</p>
<span class="br"></span><span class="lineNumber">1</span><span class="br"></span><p>Superiori Africano consulatus citerior legitimo tempore
datus est, quod fieri oportere exercitus senatum litteris
admonuit. ita nescias utrum illi plus decoris patrum
conscriptorum auctoritas an militum consilium adiecerit:
toga enim Scipionem ducem adversus Poenos creavit,
arma poposcerunt. cui quae in vita praecipua adsignata



</p></section><notes><section class="footnotes"><ul><li class="note" id="note_LCL493_278_96"><a class="footnoteCrossrefLink" href="#target_note_LCL493_278_96" title="Click to highlight in text"><sup class="lineRef">96</sup>iucunda <span class="italic">Badius</span>: iudicanda AL aeque . . . iud- <span class="italic">intra cruces
Briscoe</span></a></li><script type="text/javascript">document.getElementById('note_LCL493_278_96').style.display = "none";</script></ul></section></notes></section>