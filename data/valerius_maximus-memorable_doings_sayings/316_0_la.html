<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


sociis officio sustentavit. ab hoc postmodum consule leges
universi Siculi acceperunt, acerbissimoque praedonum ac
fugitivorum bello liberati sunt. portus ipsos, si quis modo
mutis rebus inest sensus, tantam in eodem homine varietatem
status admiratos arbitror: quem enim diurnas capturas
exigentem animadverterant, eundem iura dantem classesque
et exercitus regentem viderunt.</p>
<span class="br"></span><span class="lineNumber">9</span><span class="br"></span><p>Huic tanto incremento maius adiciam. Asculo capto
Cn. Pompei&lt;us&gt;,<a class="footnoteLink" href="#note_LCL493_88_81" id="target_note_LCL493_88_81"><sup>81</sup></a> Magni pater, P. Ventidium aetate
&lt;im&gt;puberem<a class="footnoteLink" href="#note_LCL493_88_82" id="target_note_LCL493_88_82"><sup>82</sup></a> in triumpho suo populi oculis subiecit. hic
est Ventidius qui postea Romae ex Parthis et per Parthos
de Crassi manibus in hostili solo miserabiliter iacentibus
triumphum duxit. ita qui captivus carcerem exhorruerat,
victor Capitolium felicitate celebravit. in eodem etiam
illud eximium, quod eodem anno praetor et consul est
factus.</p>
<span class="br"></span><span class="lineNumber">10</span><span class="br"></span><p>Casuum nunc contemplemur varietatem. L. Lentulus
consularis lege Caecilia repetundarum crimine oppressus
censor cum L. Censorino creatus est. quem quidem Fortuna
inter ornamenta et dedecora alterna vice versavit,
consulatu illius damnationem, damnationi censuram subiciendo,
et neque bonis eum perpetuis frui neque malis
aeternis ingemescere patiendo.</p>
</section><notes><section class="footnotes"><ul><li class="note" id="note_LCL493_88_81"><a class="footnoteCrossrefLink" href="#target_note_LCL493_88_81" title="Click to highlight in text"><sup class="lineRef">81</sup><span class="italic">add. Pighius</span></a></li><script type="text/javascript">document.getElementById('note_LCL493_88_81').style.display = "none";</script><li class="note" id="note_LCL493_88_82"><a class="footnoteCrossrefLink" href="#target_note_LCL493_88_82" title="Click to highlight in text"><sup class="lineRef">82</sup><span class="italic">add. idem</span></a></li><script type="text/javascript">document.getElementById('note_LCL493_88_82').style.display = "none";</script></ul></section></notes></section>