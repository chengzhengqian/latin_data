<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<span class="br"></span><span class="lineNumber">9</span><span class="br"></span><p>Obruitur tot et tam<a class="footnoteLink" href="#note_LCL492_22_13" id="target_note_LCL492_22_13"><sup>13</sup></a> illustribus consulatibus<a class="footnoteLink" href="#note_LCL492_22_14" id="target_note_LCL492_22_14"><sup>14</sup></a> L. Furius
Bibaculus, exemplique locum vix post Marcellum
invenit, sed pii simul ac religiosi animi laude fraudandus
non est. qui praetor, a patre suo collegii Saliorum magistro
iussus, sex lictoribus praecedentibus arma ancilia tulit,
quamvis vacationem huius officii honoris beneficio haberet:
omnia namque post religionem ponenda semper
nostra civitas duxit, etiam in quibus summae maiestatis
conspici decus voluit. quapropter non dubitaverunt sacris
imperia servire, ita se humanarum rerum futura regimen
existimantia si divinae potentiae bene atque constanter
fuissent famulata.</p>
<span class="br"></span><span class="lineNumber">10</span><span class="br"></span><p>Quod animi iudicium in privatorum quoque pectoribus
versatum est: urbe enim a Gallis capta, cum flamen
Quirinalis virginesque Vestales sacra onere partito ferrent,
easque pontem Sublicium transgressas et clivum, qui ducit
ad Ianiculum, escendere<a class="footnoteLink" href="#note_LCL492_22_15" id="target_note_LCL492_22_15"><sup>15</sup></a> incipientes L. Albanius<a class="footnoteLink" href="#note_LCL492_22_16" id="target_note_LCL492_22_16"><sup>16</sup></a> plaustro
coniugem et liberos vehens aspexisset, propior publicae
religioni quam privatae caritati sui&lt;s&gt; ut plaustro
descenderent imperavit, atque in id virgines et sacra imposita
omisso coepto itinere Caere<a class="footnoteLink" href="#note_LCL492_22_17" id="target_note_LCL492_22_17"><sup>17</sup></a> oppidum pervexit,
ubi cum summa veneratione recepta. grata memoria ad







</p></section><notes><section class="footnotes"><ul><li class="note" id="note_LCL492_22_13"><a class="footnoteCrossrefLink" href="#target_note_LCL492_22_13" title="Click to highlight in text"><sup class="lineRef">13</sup>et tam <span class="italic">Lipsius</span>: etiam AL</a></li><script type="text/javascript">document.getElementById('note_LCL492_22_13').style.display = "none";</script><li class="note" id="note_LCL492_22_14"><a class="footnoteCrossrefLink" href="#target_note_LCL492_22_14" title="Click to highlight in text"><sup class="lineRef">14</sup>consulatibus <span class="italic">Lipsius</span>: -aribus AL</a></li><script type="text/javascript">document.getElementById('note_LCL492_22_14').style.display = "none";</script><li class="note" id="note_LCL492_22_15"><a class="footnoteCrossrefLink" href="#target_note_LCL492_22_15" title="Click to highlight in text"><sup class="lineRef">15</sup>escendere <span class="italic">Lipsius</span>: des- AL</a></li><script type="text/javascript">document.getElementById('note_LCL492_22_15').style.display = "none";</script><li class="note" id="note_LCL492_22_16"><a class="footnoteCrossrefLink" href="#target_note_LCL492_22_16" title="Click to highlight in text"><sup class="lineRef">16</sup>Albinius <span class="italic">Kempf</span></a></li><script type="text/javascript">document.getElementById('note_LCL492_22_16').style.display = "none";</script><li class="note" id="note_LCL492_22_17"><a class="footnoteCrossrefLink" href="#target_note_LCL492_22_17" title="Click to highlight in text"><sup class="lineRef">17</sup>Caere A <span class="italic">corr.</span>, P (<span class="italic">om.</span> opp-): Ceretem LG; Br</a></li><script type="text/javascript">document.getElementById('note_LCL492_22_17').style.display = "none";</script></ul></section></notes></section>