<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">



per Romuli casam perque veteris Capitolii humilia tecta et
aeternos Vestae focos, fictilibus etiam nunc vasis contentos,
iuro nullas divitias talium virorum paupertati posse
praeferri.</p>
<h3><span class="ac">5. De Verecundia</span></h3>
<p><span class="marginNote left">praef.</span>A qua tempestivus ad verecundiam transitus videtur:
haec enim iustissimis<a class="footnoteLink" href="#note_LCL492_396_58" id="target_note_LCL492_396_58"><sup>58</sup></a> viris praecepit ut privatas facultates
neglegerent, publicas quam amplissimas esse cuperent,
digna cui perinde atque caelesti numini templa exstruantur
araeque consecrentur, quia parens est omnis
honesti consilii, tutela sollemnium officiorum, magistra
innocentiae, cara proximis, accepta alienis, omni loco,
omni tempore favorabilem prae se ferens vultum.</p>
<span class="br"></span><span class="lineNumber">1</span><span class="br"></span><p>Sed ut a laudibus eius ad facta veniamus, a condita urbe
usque ad Africanum et Ti. Longum consules promiscuus
senatui et populo spectandorum ludorum locus erat. numquam
tamen quisquam ex plebe ante patres conscriptos in
theatro spectare sustinuit: adeo circumspecta civitatis
nostrae verecundia fuit. quae quidem certissimum sui documentum
etiam illo die exhibuit quo L. Flamininus extrema
in parte theatri constitit, quia aM. Catone et L. Flacco
censoribus &lt;motus&gt;<a class="footnoteLink" href="#note_LCL492_396_59" id="target_note_LCL492_396_59"><sup>59</sup></a> senatu fuerat, consulatus iam honore
defunctus, frater etiam T. Flaminini, Macedoniae
Philippique victoris: omnes enim transire eum in locum
dignitati suae debitum coegerunt.</p>
</section><notes><section class="footnotes"><ul><li class="note" id="note_LCL492_396_58"><a class="footnoteCrossrefLink" href="#target_note_LCL492_396_58" title="Click to highlight in text"><sup class="lineRef">58</sup>istis summis <span class="italic">Kempf</span></a></li><script type="text/javascript">document.getElementById('note_LCL492_396_58').style.display = "none";</script><li class="note" id="note_LCL492_396_59"><a class="footnoteCrossrefLink" href="#target_note_LCL492_396_59" title="Click to highlight in text"><sup class="lineRef">59</sup>motus senatu A <span class="italic">corr.</span>: senatu A: -tum LG; -tu motus Ïš</a></li><script type="text/javascript">document.getElementById('note_LCL492_396_59').style.display = "none";</script></ul></section></notes></section>