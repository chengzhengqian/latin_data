<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

lictori ut &lt;patrem iuberet ut ex equo descenderet et&gt;<a class="footnoteLink" href="#note_LCL492_142_9" id="target_note_LCL492_142_9"><sup>9</sup></a> sibi
appareret imperavit. cuius voci continuo Fabius obsecutus
‘non ego’ inquit, ‘fili, summum imperium tuum contempsi,
sed experiri volui an scires consulem agere: nec
ignoro quid patriae venerationi debeatur, verum publica
instituta privata pietate potiora iudico.’</p>
<span class="br"></span><span class="lineNumber">5</span><span class="br"></span><p>Relatis Q. Fabii laudibus, offerunt se mirificae constantiae
viri, qui legati a senatu Tarentum ad res repetendas
missi, cum gravissimas ibi iniurias accepissent, unus
etiam urina respersus esset, in theatrum, ut est consuetudo
Graeciae, introducti, legationem quibus acceperant
verbis peregerunt, de iis quae passi erant questi non sunt,
ne quid ultra ac mandatum esset loquerentur, insitusque
pectoribus eorum antiqui moris respectus dolore, qui ex
contumelia gravissimus sentitur, convelli non potuit. finem
profecto fruendarum opum, quibus ad invidiam diu
abundaveras, Tarentina civitas, quaesisti: nam dum horridae
virtutis in se ipsum connixum<a class="footnoteLink" href="#note_LCL492_142_10" id="target_note_LCL492_142_10"><sup>10</sup></a> stabilimentum nitore
fortunae praesentis inflata fastidiose aestimas, in praevalidum
imperii nostri mucronem caeca et amens irruisti.</p>
<span class="br"></span><span class="lineNumber">6</span><span class="br"></span><p>Sed ut a luxu perditis moribus ad severissima maiorum
instituta transgrediar, antea senatus adsiduam stationem
eo loci peragebat qui hodieque senaculum appellatur; nec
exspectabat ut edicto contraheretur, sed inde citatus protinus
in curiam veniebat, ambiguae laudis civem existimans
qui debitis rei publicae officiis non sua sponte sed iussus





</p></section><notes><section class="footnotes"><ul><li class="note" id="note_LCL492_142_9"><a class="footnoteCrossrefLink" href="#target_note_LCL492_142_9" title="Click to highlight in text"><sup class="lineRef">9</sup><span class="italic">add. SB</span><sup>3</sup></a></li><script type="text/javascript">document.getElementById('note_LCL492_142_9').style.display = "none";</script><li class="note" id="note_LCL492_142_10"><a class="footnoteCrossrefLink" href="#target_note_LCL492_142_10" title="Click to highlight in text"><sup class="lineRef">10</sup>connixum <span class="italic">Guyet</span>: convexum* AL</a></li><script type="text/javascript">document.getElementById('note_LCL492_142_10').style.display = "none";</script></ul></section></notes></section>