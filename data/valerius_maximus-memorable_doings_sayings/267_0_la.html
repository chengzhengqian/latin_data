<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

superioris Catonis in consulatu collega, filium summae
pietatis, magnae spei et—quae non parva calamitatis accessio
fuit—unicum amisit, cumque se obitu eius subrutum
et eversum videret, ita dolorem altitudine consilii
coercuit ut a rogo iuvenis protinus curiam peteret senatumque,
quem eo die lege habere oportebat, convocaret.<a class="footnoteLink" href="#note_LCL492_544_98" id="target_note_LCL492_544_98"><sup>98</sup></a>
quod nisi fortiter maerorem ferre scisset, unius diei lucem
inter calamitosum patrem et strenuum consulem neutra in
parte cessato officio partiri non potuisset.</p>
<p><span class="marginNote left">ext. 1</span>Princeps Atheniensium Pericles, intra quadriduum
duobus mirificis adulescentibus filiis spoliatus, his ipsis
diebus et vultu pristinum habitum retinente et oratione
nulla ex parte infractiore contionatus est. ille vero caput
quoque solito more coronatum gerere sustinuit, ut nihil ex
vetere ritu propter domesticum vulnus detraheret. non
sine causa igitur tanti roboris animus ad Olympii Iovis
cognomen ascendit.</p>
<p><span class="marginNote left">ext. 2</span>Xenophon autem, quod ad Socraticam disciplinam attinet,
proximus a Platone felicis ac beatae facundiae gradus,
cum sollemne sacrificium perageret, e duobus filiis maiorem
natu, nomine Gryllum, apud Mantineam in proelio
cecidisse cognovit: nec ideo institutum deorum cultum
omittendum putavit, sed tantummodo coronam deponere
contentus fuit. quam ipsam, percontatus quonam modo
occidisset, ut audiit fortissime pugnantem interisse, capiti





</p></section><notes><section class="footnotes"><ul><li class="note" id="note_LCL492_544_98"><a class="footnoteCrossrefLink" href="#target_note_LCL492_544_98" title="Click to highlight in text"><sup class="lineRef">98</sup>convocaret <span class="italic">Kempf</span>: evo- AL</a></li><script type="text/javascript">document.getElementById('note_LCL492_544_98').style.display = "none";</script></ul></section></notes></section>