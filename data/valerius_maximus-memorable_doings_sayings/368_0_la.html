<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

idque proximo exemplo aeque patet.</p>
<p><span class="marginNote left">absol. 4</span>Ap. Claudius, nescio religionis maior an patriae iniuria,
si quidem illius vetustissimum morem neglexit, huius pulcherrimam
classem amisit, infesto populo obiectus, cum
effugere debitam poenam nullo modo posse crederetur,
subito coorti imbris beneficio tutus fuit a damnatione: discussa
enim quaestione aliam velut dis interpellantibus de
integro instaurari non placuit. ita cui maritima tempestas
causae dictionem contraxerat, caelestis salutem attulit.</p>
<p><span class="marginNote left">absol. 5</span>Eodem auxilii genere Tucciae virginis Vestalis, incesti
criminis reae, castitas infamiae nube obscurata emersit.
quae conscientia certa sinceritatis suae spem salutis ancipiti
argumento ausa petere est: arrepto enim cribro ‘Vesta’
inquit, ‘si sacris tuis castas semper admovi manus, effice ut
hoc hauriam e Tiberi aquam et in aedem tuam perferam.’
audaciter et temere iactis votis sacerdotis Rerum ipsa
Natura cessit.</p>
<p><span class="marginNote left">absol. 6</span>Item L. Piso a C.<a class="footnoteLink" href="#note_LCL493_192_6" id="target_note_LCL493_192_6"><sup>6</sup></a> Claudio Pulchro accusatus, quod
graves et intolerabiles iniurias sociis intulisset, haud
dubiae ruinae metum fortuito auxilio vitavit: namque per
id ipsum tempus quo tristes de eo sententiae ferebantur,
repentina vis nimbi incidit, cumque prostratus humi
pedes iudicum oscularetur, os suum caeno replevit. quod





</p></section><notes><section class="footnotes"><ul><li class="note" id="note_LCL493_192_6"><a class="footnoteCrossrefLink" href="#target_note_LCL493_192_6" title="Click to highlight in text"><sup class="lineRef">6</sup>C. <span class="italic">Briscoe</span>: L. AG: B. L</a></li><script type="text/javascript">document.getElementById('note_LCL493_192_6').style.display = "none";</script></ul></section></notes></section>