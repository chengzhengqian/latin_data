<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


quaestionem deductus est, plusque voluisse peccare
nocuit quam non peccasse profuit.</p>
<span class="br"></span><span class="lineNumber">9</span><span class="br"></span><p>Contionis haec, illa curiae gravitas. T. Veturius, filius
eius Veturii qui in consulatu suo Samnitibus ob turpiter
ictum foedus deditus fuerat, cum propter domesticam
ruinam et grave aes alienum P.<a class="footnoteLink" href="#note_LCL493_8_4" id="target_note_LCL493_8_4"><sup>4</sup></a> Plotio nexum se dare adulescentulus
admodum coactus esset, servilibus ab eo verberibus,
quia stuprum pati noluerat, adfectus, querellam
ad consules detulit. a quibus hac de re certior factus senatus
Plotium in carcerem duci iussit: in qualicumque enim
statu positam Romano sanguini pudicitiam tutam esse
voluit.</p>
<span class="br"></span><span class="lineNumber">10</span><span class="br"></span><p>Et quid mirum si hoc universi patres conscripti censuerunt?
C. Fescenninus<a class="footnoteLink" href="#note_LCL493_8_5" id="target_note_LCL493_8_5"><sup>5</sup></a> triumvir capitalis C. Cornelium,
fortissimae militiae stipendia emeritum virtutisque nomine
quater honore primi pili ab imperatoribus donatum,
quod cum ingenuo adulescentulo stupri commercium habuisset,
publicis vinculis oneravit. a quo appellati tribuni,
cum de stupro nihil negaret, sed sponsionem se facere paratum
diceret quod adulescens ille palam atque aperte
corpore quaestum factitasset, intercessionem suam interponere
noluerunt. itaque Cornelius in carcere mori coactus
est: non putarunt enim tribuni plebis rem publicam
nostram cum fortibus viris pacisci oportere ut externis




</p></section><notes><section class="footnotes"><ul><li class="note" id="note_LCL493_8_4"><a class="footnoteCrossrefLink" href="#target_note_LCL493_8_4" title="Click to highlight in text"><sup class="lineRef">4</sup>P. AP: C. LG</a></li><script type="text/javascript">document.getElementById('note_LCL493_8_4').style.display = "none";</script><li class="note" id="note_LCL493_8_5"><a class="footnoteCrossrefLink" href="#target_note_LCL493_8_5" title="Click to highlight in text"><sup class="lineRef">5</sup>Fescenninus A: Fescennius A <span class="italic">corr.</span>, LP: Pesc- <span class="italic">Pighius, edd.</span></a></li><script type="text/javascript">document.getElementById('note_LCL493_8_5').style.display = "none";</script></ul></section></notes></section>