<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
</section>
<section class="div2">
<h2><span class="ac">Liber Octavus</span></h2>
<h3><span class="ac">1. Infames Rei Quibus De Causis Absoluti aut Damnati Sint</span></h3>
<p><span class="marginNote left">praef.</span>Nunc, quo aequiore animo ancipites iudiciorum motus
tolerentur, recordemur invidia laborantes pro quibus causis
aut absoluti sint aut damnati.</p>
<p><span class="marginNote left">absol. 1</span>M. Horatius, interfectae sororis crimine a Tullo rege
damnatus, ad populum provocato iudicio absolutus est.
quorum alterum atrocitas necis movit, alterum causa
flexit, quia immaturum virginis amorem severe magis
quam impie punitum existimabat. itaque forti&lt;s facti&gt;<a class="footnoteLink" href="#note_LCL493_188_1" id="target_note_LCL493_188_1"><sup>1</sup></a>
punitione liberata fratris dextera tantum consanguineo
quantum hostili cruore gloriae haurire potuit.</p>
<p><span class="marginNote left">absol.2</span>Acrem se tunc pudicitiae custodem populus Romanus,
postea plus iusto placidum iudicem praestitit. cum a
Libone tribuno plebis Ser. Galba pro rostris vehementer
increparetur, quod Lusitanorum magnam manum interposita
fide praetor in Hispania interemisset, actionique
tribuniciae M. Cato ultimae senectutis oratione sua, quam



</p></section><notes><section class="footnotes"><ul><li class="note" id="note_LCL493_188_1"><a class="footnoteCrossrefLink" href="#target_note_LCL493_188_1" title="Click to highlight in text"><sup class="lineRef">1</sup><span class="italic">add. SB</span><sup>3</sup></a></li><script type="text/javascript">document.getElementById('note_LCL493_188_1').style.display = "none";</script></ul></section></notes></section>