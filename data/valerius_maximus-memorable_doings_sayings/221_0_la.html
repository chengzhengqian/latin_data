<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


habitum—sic mortalium negotia Fortuna versat—
inhumatum iacuisset. Catonis quoque morte Caesar
audita et se illius gloriae invidere et illum suae invidisse
dixit, patrimoniumque eius liberis ipsius incolume servavit.
et hercule divinorum Caesaris operum non parva
pars Catonis salus fuisset.</p>
<span class="br"></span><span class="lineNumber">11</span><span class="br"></span><p>M. etiam Antonii animus talis humanitatis intellectu
non caruit: M. enim Bruti corpus liberto suo sepeliendum
tradidit, quoque honoratius cremaretur, inici ei suum paludamentum
iussit, iacentem hostem deposito aestimans
odio; cumque interceptum a liberto paludamentum comperisset,
ira percitus protinus in eum animadvertit, hac
ante praefatione usus: ‘quid? tu ignorasti cuius tibi viri sepulturam
commisissem?’ fortem piamque eius victoriam
Philippi&lt;i&gt;<a class="footnoteLink" href="#note_LCL492_452_14" id="target_note_LCL492_452_14"><sup>14</sup></a> campi libenter viderunt, sed ne ista quidem
generosissimae indignationis verba inviti audierunt.</p>
<p><span class="marginNote left">ext. 1a</span>Commemoratione Romani exempli in Macedoniam
deductus, morum Alexandri praeconium facere cogor,
cuius ut infinitam gloriam bellica virtus, ita praecipuum
amorem clementia meruit. is, dum omnes gentes infatigabili
cursu lustrat, quodam loci nivali tempestate oppressus
senio iam confectum Macedonem militem nimio frigore
obstupefactum, ipse sublimi et propinqua igni sede
sedens, animadvertit, factaque non fortunae sed aetatis
utriusque aestimatione descendit, et illis manibus quibus






</p></section><notes><section class="footnotes"><ul><li class="note" id="note_LCL492_452_14"><a class="footnoteCrossrefLink" href="#target_note_LCL492_452_14" title="Click to highlight in text"><sup class="lineRef">14</sup><span class="italic">add. Kempf</span></a></li><script type="text/javascript">document.getElementById('note_LCL492_452_14').style.display = "none";</script></ul></section></notes></section>