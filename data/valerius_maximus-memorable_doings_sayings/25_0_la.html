<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


eaque in Africam pervectus arma Sullae victricia effugit.</p>
<span class="br"></span><span class="lineNumber">6</span><span class="br"></span><p>Pompeius vero Magnus in acie Pharsalica victus a Caesare,
fuga quaerens salutem cursu in insulam Cyprum, ut
aliquid in eam virium contraheret, classem direxit, appellensque
ad oppidum Paphum conspexit in litore speciosum
aedificium gubernatoremque interrogavit quod ei
nomen esset. qui respondit Κατωβασίλεια vocari. quae
vox spem eius [quae] quantulacumque<a class="footnoteLink" href="#note_LCL492_60_61" id="target_note_LCL492_60_61"><sup>61</sup></a> restabat comminuit,
neque id dissimulanter tulit: avertit enim oculos ab
illis tectis ac dolorem quem ex diro omine ceperat gemitu
patefecit.</p>
<span class="br"></span><span class="lineNumber">7</span><span class="br"></span><p>M. etiam Bruti dignus admisso parricidio eventus
omine designatus est, si quidem post illud nefarium opus
natalem suum celebrans, cum Graecum versum expromere
vellet, ad illud potissimum Homericum referendum
animo tetendit:</p>
<blockquote><p><span class="line">ἀλλά με Μοῖρ᾿ ὀλοὴ καὶ Λητοῦς ἔκτανεν υἱός.</span><span class="linebreak"></span></p></blockquote>
<p class="noindent">qui deus, Philippensi acie a Caesare et Antonio signo datus,
in eum tela convertit.</p>
<span class="br"></span><span class="lineNumber">8</span><span class="br"></span><p>Consentaneo vocis iactu C. Cassii aurem Fortuna pervellit,
quem orantibus Rhodiis ne ab eo cunctis deorum
simulacris spoliarentur Solem a se relinqui respondere
voluit, ut rapacissimi victoris insolentiam dicti tumore protraheret,




</p></section><notes><section class="footnotes"><ul><li class="note" id="note_LCL492_60_61"><a class="footnoteCrossrefLink" href="#target_note_LCL492_60_61" title="Click to highlight in text"><sup class="lineRef">61</sup>quantulacumque Ϛ: quae quantulumc-* AL</a></li><script type="text/javascript">document.getElementById('note_LCL492_60_61').style.display = "none";</script></ul></section></notes></section>