<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


gerenda mitti: domi retentus est; habebat armamentarium
omnis generis telorum copia refertum: id quoque
amoveri iussit; gladio cinctis comitibus utebatur: vetiti
sunt propius accedere. necessitas tamen aditum luctui dedit:
cum enim ingentis magnitudinis aper Olympi montis
culta crebra cum agrestium strage vastaret, inusitatoque
malo regium imploratum esset auxilium, filius a patre
extorsit ut ad eum opprimendum mitteretur, eo quidem
facilius quod non dentis sed ferri saevitia in metu
reponebatur. verum dum acri studio interficiendi suem
omnes sunt intenti, pertinax casus imminentis violentia<a class="footnoteLink" href="#note_LCL492_94_99" id="target_note_LCL492_94_99"><sup>99</sup></a>
lanceam petendae ferae gratia emissam in eum detorsit, et
quidem eam potissimum dextram nefariae caedis crimine
voluit aspergi cui tutela filii a patre mandata erat, quamque
Croesus imprudentis homicidii sanguine violatam hospitales
veritus deos supplicem sacrificio expiaverat.</p>
<p><span class="marginNote left">Ext. 5</span>Ne Cyrus quidem superior invictae fatorum necessitatis
parvulum argumentum est. cuius ortus ad imperium
totius Asiae spectantis maternus avus Astyages duo praenuntia
somnia<a class="footnoteLink" href="#note_LCL492_94_100" id="target_note_LCL492_94_100"><sup>100</sup></a> frustra discutere temptavit, Mandanen
filiam suam, quod in quiete viderat urinam eius omnes
Asiaticas gentes inundasse, non Medorum excellentissimo,
ne in eius familiam regni decus transferretur, sed Persarum
modicae fortunae viro collocando, natumque Cyrum
exponi iubendo, quia similiter quietis temporibus
existimaverat genitali parte Mandanes &lt;e&gt;natam<a class="footnoteLink" href="#note_LCL492_94_101" id="target_note_LCL492_94_101"><sup>101</sup></a> vitem
eo usque crevisse donec cunctas dominationis suae partes





</p></section><notes><section class="footnotes"><ul><li class="note" id="note_LCL492_94_99"><a class="footnoteCrossrefLink" href="#target_note_LCL492_94_99" title="Click to highlight in text"><sup class="lineRef">99</sup>violentia <span class="italic">Madvig</span>: -ae AL</a></li><script type="text/javascript">document.getElementById('note_LCL492_94_99').style.display = "none";</script><li class="note" id="note_LCL492_94_100"><a class="footnoteCrossrefLink" href="#target_note_LCL492_94_100" title="Click to highlight in text"><sup class="lineRef">100</sup>praenuntia (A <span class="italic">corr.</span>)
somnia <span class="italic">Wensky</span>: -tios somnii AL</a></li><script type="text/javascript">document.getElementById('note_LCL492_94_100').style.display = "none";</script><li class="note" id="note_LCL492_94_101"><a class="footnoteCrossrefLink" href="#target_note_LCL492_94_101" title="Click to highlight in text"><sup class="lineRef">101</sup><span class="italic">add.</span> Ïš</a></li><script type="text/javascript">document.getElementById('note_LCL492_94_101').style.display = "none";</script></ul></section></notes></section>