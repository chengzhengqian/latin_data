<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


decrepitum iam contionantem audisset, non temperasse
sibi quominus exclamaret cavere illum civem oportere,
quod Pisistrati orationi simillima eius esset oratio. nec
hominem aut aestimatio eloquii aut morum augurium
fefellit. quid enim inter Pisistratum et Periclen interfuit,
nisi quod ille armatus, hic sine armis tyrannidem gessit?</p>
<p><span class="marginNote left">ext. 3</span>Quantum eloquentia valuisse Hegesian Cyrenaicum
philosophum arbitramur? qui sic mala vitae repraesentabat
ut eorum miseranda imagine audientium pectoribus
inserta multis voluntariae mortis oppetendae cupiditatem
ingeneraret: ideoque a rege Ptolomaeo ulterius hac de re
disserere prohibitus est.</p>
<h3><span class="ac">10. Quantum Mometum Sit in Pronuntiatione Et Apto Motu Corporis</span></h3>
<p><span class="marginNote left">praef.</span>Eloquentiae autem ornamenta in pronuntiatione apta
et convenienti motu corporis consistunt. quibus cum se
instruxit, tribus modis homines adgreditur, animos eorum
ipsa invadendo, horum alteri aures, alteri oculos permulcendos
tradendo.</p>
<span class="br"></span><span class="lineNumber">1</span><span class="br"></span><p>Sed ut propositi fides in personis illustribus exhibeatur,
C. Gracchus, eloquentiae quam consilii<a class="footnoteLink" href="#note_LCL493_248_71" id="target_note_LCL493_248_71"><sup>71</sup></a> felicioris adulescens,
quoniam flagrantissimo ingenio, cum optime rem
publicam tueri posset, perturbare impie maluit, quotiens



</p></section><notes><section class="footnotes"><ul><li class="note" id="note_LCL493_248_71"><a class="footnoteCrossrefLink" href="#target_note_LCL493_248_71" title="Click to highlight in text"><sup class="lineRef">71</sup>consilii <span class="italic">Damst√©</span>: propositi AL</a></li><script type="text/javascript">document.getElementById('note_LCL493_248_71').style.display = "none";</script></ul></section></notes></section>