<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


frugalitatis consuetudo in hoc genere vitae cum summa
dulcedine continebat.</p>
<span class="br"></span><span class="lineNumber">12</span><span class="br"></span><p>Multum a prisca continentia spatio annorum posterior
Cato descendit utpote in civitate iam divite et lautitia
gaudente natus. is tamen, cum bellis civilibus interesset,
filium secum trahens, duodecim servos habuit, numero
plures quam superior, temporum diversis moribus pauciores.
<span class="br"></span><span class="lineNumber">13</span><span class="br"></span>Exsultat animus maximorum virorum memoriam percurrens.
Scipio Aemilianus, post duos inclitos consulatus
totidemque [suae]<a class="footnoteLink" href="#note_LCL492_378_44" id="target_note_LCL492_378_44"><sup>44</sup></a> praecipuae gloriae triumphos, septem
servis sequentibus officio legationis functus est. et,
puto, Carthaginis ac Numantiae spoliis comparare plures
potuerat, nisi operum suorum ad se laudem, manubias ad
patriam redundare maluisset. itaque, cum per socios et exteras
gentes iter faceret, non mancipia eius sed victoriae
enumerabantur, nec quantum auri et argenti sed quantum
amplitudinis pondus secum ferret aestimabatur.</p>
<p><span class="br"></span><span class="lineNumber">14a</span><span class="br"></span>Continentia vero etiam in universae plebis animis saepenumero
cognita est, sed abunde erit ex his duo exempla
longe inter se distantium saeculorum rettulisse. Pyrrhus
impetus sui terrore soluto ac iam Epiroticis armis languentibus,
benivolentiam populi Romani mercari, quia virtutem
debilitare nequiverat, cupiens, paene totum regiarum
opum apparatum in urbem nostram transtulerat. ceterum
cum et magni pretii et varii generis a legatis eius tam virorum




</p></section><notes><section class="footnotes"><ul><li class="note" id="note_LCL492_378_44"><a class="footnoteCrossrefLink" href="#target_note_LCL492_378_44" title="Click to highlight in text"><sup class="lineRef">44</sup><span class="italic">del. Per.</span></a></li><script type="text/javascript">document.getElementById('note_LCL492_378_44').style.display = "none";</script></ul></section></notes></section>