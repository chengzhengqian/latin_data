<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

actiones personis tecto capite variaque veste velatum
concentus edit. inde tracta licentia. quondam vetiti in aede
Iovis, quod prisco more factitaverant, vesci, Tibur irati se
contulerunt. quorum ministerio senatus deserta sacra non
aequo animo ferens, per legatos a Tiburtibus petiit ut eos
gratia sua Romanis templis restituerent. quos illi in proposito
perseverantes, interposita festae epulationis simulatione,
mero somnoque sopitos plaustris in urbem devehendos
curaverunt. quibus et honos pristinus restitutus et
huiusce lusus ius est datum. personarum usus pudorem
circumventae temulentiae causam habet.</p>
<span class="br"></span><span class="lineNumber">5</span><span class="br"></span><p>Fuit etiam illa simplicitas antiquorum in cibo capiendo
humanitatis simul et continentiae certissima index: nam
maximis viris prandere et cenare in propatulo verecundiae
non erat. nec sane ullas epulas habebant quas populi oculis
subicere erubescerent. erant adeo continentiae<a class="footnoteLink" href="#note_LCL492_162_28" id="target_note_LCL492_162_28"><sup>28</sup></a> attenti ut
frequentior apud eos pultis usus quam panis esset, ideoque
in sacrificiis mola quae vocatur<a class="footnoteLink" href="#note_LCL492_162_29" id="target_note_LCL492_162_29"><sup>29</sup></a> ex farre et sale constat,
exta farre sparguntur et pullis quibus auspicia petuntur
puls obicitur. primitiis enim et libamentis victus sui
deos eo efficacius quo simplicius placabant.</p>
<span class="br"></span><span class="lineNumber">6</span><span class="br"></span><p>Et ceteros quidem ad benefaciendum venerabantur,
Febrem autem ad minus nocendum templis colebant,
quorum adhuc unum in Palatio, alterum in area Marianorum






</p></section><notes><section class="footnotes"><ul><li class="note" id="note_LCL492_162_28"><a class="footnoteCrossrefLink" href="#target_note_LCL492_162_28" title="Click to highlight in text"><sup class="lineRef">28</sup>continentiae Ïš: -enter* AL</a></li><script type="text/javascript">document.getElementById('note_LCL492_162_28').style.display = "none";</script><li class="note" id="note_LCL492_162_29"><a class="footnoteCrossrefLink" href="#target_note_LCL492_162_29" title="Click to highlight in text"><sup class="lineRef">29</sup>vocatur <span class="italic">Lipsius</span>: -abatur AL</a></li><script type="text/javascript">document.getElementById('note_LCL492_162_29').style.display = "none";</script></ul></section></notes></section>