<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


non ergo patrum conscriptorum voluntas sed taeterrimae
necessitatis truculenta manus illi consulto stilum suum impressit.</p>
<span class="br"></span><span class="lineNumber">5</span><span class="br"></span><p>Divi Iulii exercitus, id est invicti ducis invicta dextera,
cum armis Mundam clausisset aggerique exstruendo materia
deficeretur, congerie hostilium cadaverum quam desideraverat
altitudinem instruxit, eamque tragulis et pilis,
quia roboreae sudes deerant, magistra novae molitionis
necessitate usus, vallavit.</p>
<span class="br"></span><span class="lineNumber">6</span><span class="br"></span><p>Atque ut divi iam<a class="footnoteLink" href="#note_LCL493_168_65" id="target_note_LCL493_168_65"><sup>65</sup></a> filii mentionem caelesti patris recordationi
subnectam, cum effusurus se in nostras provincias
Parthorum rex Phraates videretur, vicinaeque imperio
eius regiones subito indicti tumultus denuntiatione quaterentur,
tanta in Bosporano tractu commeatus penuria
incessit uti sex milibus denariis singula vasa olei, frumentique
modiis totidem mancipia permutarentur. sed amarissimam
tempestatem Augusti cura, tutelae tunc terrarum
vacans, dispulit.</p>
<p><span class="marginNote left">ext. 1</span>Cretensibus nihil tale praesidii adfulsit, qui, obsidione
Metelli ad ultimam penuriam compulsi, sua iumentorumque
suorum urina sitim torserunt iustius dixerim quam
sustentarunt, quia dum vinci timent, id passi sunt quod eos
ne victor quidem pati coegisset.</p>
<p><span class="marginNote left">ext. 2</span>Numantini autem, a Scipione vallo et aggere circumdati
cum omnia quae famem eorum trahere poterant





</p></section><notes><section class="footnotes"><ul><li class="note" id="note_LCL493_168_65"><a class="footnoteCrossrefLink" href="#target_note_LCL493_168_65" title="Click to highlight in text"><sup class="lineRef">65</sup>divi iam <span class="italic">Per.</span>: divinam AL</a></li><script type="text/javascript">document.getElementById('note_LCL493_168_65').style.display = "none";</script></ul></section></notes></section>