<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

gloria incliti portus? ubi cunctis litoribus terribilis classis?
ubi tot exercitus? ubi tantus equitatus? ubi immenso
Africae spatio non contenti spiritus? omnia ista duobus
Scipionibus Fortuna partita est: at Philaenorum egregii
facti memoriam ne patriae quidem interitus exstinxit. nihil
est igitur excepta virtute quod mortali animo ac manu immortale
quaeri possit.</p>
<p><span class="marginNote left">ext. 5</span>Iuvenali ardore plena haec pietas. Aristoteles vero, supremas<a class="footnoteLink" href="#note_LCL492_524_82" id="target_note_LCL492_524_82"><sup>82</sup></a>
vitae reliquias senilibus ac rugosis membris in
summo litterarum otio vix custodiens, adeo valenter pro
salute patriae incubuit ut eam ab hostilibus armis solo aequatam
in lectulo Atheniensi iacens, et quidem Macedonum
manibus, quibus abiecta erat, erigeret. ita non tam
urbs strata atque eversa Alexandri quam restituta Aristotelis
notum est opus.</p>
<p>Patet ergo quam benignae quamque profusae pietatis
erga patriam omnium ordinum, omnis aetatis homines exstiterint,
sanctissimisque Naturae legibus mirificorum
etiam exemplorum clara mundo<a class="footnoteLink" href="#note_LCL492_524_83" id="target_note_LCL492_524_83"><sup>83</sup></a> subscrips&lt;er&gt;it ubertas.<a class="footnoteLink" href="#note_LCL492_524_84" id="target_note_LCL492_524_84"><sup>84</sup></a></p>
<h3><span class="ac">7. De Parentum Amore Et Indulgentia In Liberos</span></h3>
<p><span class="marginNote left">praef.</span>Det nunc vela pii et placidi adfectus parentium erga liberos
indulgentia, salubrique aura provecta gratam suavitatis
dotem secum adferat.</p>
</section><notes><section class="footnotes"><ul><li class="note" id="note_LCL492_524_82"><a class="footnoteCrossrefLink" href="#target_note_LCL492_524_82" title="Click to highlight in text"><sup class="lineRef">82</sup>supremas <span class="italic">Per</span>.: -mae AL</a></li><script type="text/javascript">document.getElementById('note_LCL492_524_82').style.display = "none";</script><li class="note" id="note_LCL492_524_83"><a class="footnoteCrossrefLink" href="#target_note_LCL492_524_83" title="Click to highlight in text"><sup class="lineRef">83</sup>clara mundo <span class="italic">inter cruces
Briscoe</span></a></li><script type="text/javascript">document.getElementById('note_LCL492_524_83').style.display = "none";</script><li class="note" id="note_LCL492_524_84"><a class="footnoteCrossrefLink" href="#target_note_LCL492_524_84" title="Click to highlight in text"><sup class="lineRef">84</sup>subscripserit (<span class="italic">Torr</span>.) ubertas (Ïš) ] suscriptuumtas
AL: subscripsit* ub- <span class="italic">Per.</span>: -scit unitas* G</a></li><script type="text/javascript">document.getElementById('note_LCL492_524_84').style.display = "none";</script></ul></section></notes></section>