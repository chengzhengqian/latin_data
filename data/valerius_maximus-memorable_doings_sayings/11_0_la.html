<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

censura tegulas marmoreas ex Iunonis Laciniae templo in
aedem Fortunae Equestris, quam Romae faciebat, transtulit:
negatur enim post hoc factum mente constitisse. quin
etiam per summam aegritudinem animi exspiravit, cum ex
duobus filiis in Illyrico militantibus alterum decessisse,
alterum graviter audisset adfectum. cuius casu motus senatus
tegulas Locros reportandas curavit, decretique circumspectissima
sanctitate impium opus censoris retexuit.</p>
<span class="br"></span><span class="lineNumber">21</span><span class="br"></span><p>Tamme hercule quam Pleminii, legati Scipionis, in thesauro
Proserpinae spoliando sceleratam avaritiam iusta
animadversione vindicavit: cum enim eum vinctum Romam
pertrahi iussisset, [qui]<a class="footnoteLink" href="#note_LCL492_32_27" id="target_note_LCL492_32_27"><sup>27</sup></a> ante causae dictionem in
carcere taeterrimo genere morbi consumptus est, pecuniam
dea eiusdem senatus imperio et quidem summam
duplicando recuperavit.</p>
<p><span class="marginNote left">ext. 1</span>Quae, quod ad Pleminii facinus pertinuit, bene a patribus
conscriptis vindicata, quod ad violentas regis Pyrrhi
sordes attinuerat, se ipsa potenter atque efficaciter defendit:
coactis enim Locrensibus ex thesauro eius magnam illi
pecuniam dare, cum onustus nefaria praeda navigaret, vi
subitae tempestatis tota cum classe vicinis deae litoribus
illisus est, in quibus pecunia incolumis reperta sanctissimi
thesauri custodiae restituta est.</p>
<p><span class="marginNote left">ext. 2</span>At non similiter Masinissa rex. cuius cum praefectus
classis Melitam appulisset et aeque ex fano Iunonis dentes




</p></section><notes><section class="footnotes"><ul><li class="note" id="note_LCL492_32_27"><a class="footnoteCrossrefLink" href="#target_note_LCL492_32_27" title="Click to highlight in text"><sup class="lineRef">27</sup><span class="italic">om.</span> Ïš*</a></li><script type="text/javascript">document.getElementById('note_LCL492_32_27').style.display = "none";</script></ul></section></notes></section>