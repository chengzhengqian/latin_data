<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


deinde ludicra ars ad saturarum modos perrepsit, a quibus
primus omnium poeta Livius ad fabularum argumenta
spectantium animos transtulit, isque sui operis actor, cum
saepius a populo revocatus vocem obtudisset, adhibito
pueri ac tibicinis concentu gesticulationem tacitus peregit.
Atellani autem ab Oscis acciti sunt; quod genus delectationis
Italica severitate temperatum ideoque vacuum nota
est: nam neque tribu movetur &lt;actor&gt;<a class="footnoteLink" href="#note_LCL492_154_24" id="target_note_LCL492_154_24"><sup>24</sup></a> nec a militaribus
stipendiis repellitur.</p>
<span class="br"></span><span class="lineNumber">5</span><span class="br"></span><p>Et quia ceteri ludi ipsis appellationibus unde trahantur
apparet, non absurdum videtur saecularibus initium
suum, cuius [generis]<a class="footnoteLink" href="#note_LCL492_154_25" id="target_note_LCL492_154_25"><sup>25</sup></a> minus trita notitia est, reddere.
cum ingenti pestilentia urbs agrique vastarentur, Valesius,
vir locuples rusticae vitae, duobus filiis et filia ad desperationem
usque medicorum laborantibus, aquam iis calidam<a class="footnoteLink" href="#note_LCL492_154_26" id="target_note_LCL492_154_26"><sup>26</sup></a>
a foco petens, genibus nixus lares familiares ut puerorum
periculum in ipsius caput transferrent oravit. orta
deinde vox est, habiturum eos salvos si continuo flumine
Tiberi devectos Tarentum portasset, ibique ex Ditis patris
et Proserpinae ara petita aqua recreasset. eo praedicto
magnopere confusus, quod et longa et periculosa navigatio
imperabatur, spe tamen dubia praesentem metum vincente
pueros ad ripam Tiberis protinus detulit—habitabat
enim in villa sua propter vicum Sabinae regionis Eretum—,
ac lintre Ostiam petens nocte concubia ad Martium
campum appulit, sitientibusque aegris succurrere cupiens,





</p></section><notes><section class="footnotes"><ul><li class="note" id="note_LCL492_154_24"><a class="footnoteCrossrefLink" href="#target_note_LCL492_154_24" title="Click to highlight in text"><sup class="lineRef">24</sup><span class="italic">add. Gertz, Cornelissen</span></a></li><script type="text/javascript">document.getElementById('note_LCL492_154_24').style.display = "none";</script><li class="note" id="note_LCL492_154_25"><a class="footnoteCrossrefLink" href="#target_note_LCL492_154_25" title="Click to highlight in text"><sup class="lineRef">25</sup><span class="italic">del. Gertz</span></a></li><script type="text/javascript">document.getElementById('note_LCL492_154_25').style.display = "none";</script><li class="note" id="note_LCL492_154_26"><a class="footnoteCrossrefLink" href="#target_note_LCL492_154_26" title="Click to highlight in text"><sup class="lineRef">26</sup>eis calidam P: c- is AL</a></li><script type="text/javascript">document.getElementById('note_LCL492_154_26').style.display = "none";</script></ul></section></notes></section>