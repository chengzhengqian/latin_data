<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<h3><span class="ac">8. De Fide Servorum</span></h3>
<p><span class="marginNote left">praef.</span>Restat ut servorum etiam erga dominos quo minus exspectatam
hoc laudabiliorem fidem referamus.</p>
<span class="br"></span><span class="lineNumber">1</span><span class="br"></span><p>M. Antonius, avorum nostrorum temporibus clarissimus
orator, incesti reus agebatur. cuius in iudicio accusatores
servum in quaestionem perseverantissime postulabant,
quod ab eo, cum ad stuprum iret, lanternam
praelatam contenderent. erat autem is etiam tum imberbis,
et stabat &lt;in&gt;<a class="footnoteLink" href="#note_LCL493_74_66" id="target_note_LCL493_74_66"><sup>66</sup></a> corona,<a class="footnoteLink" href="#note_LCL493_74_67" id="target_note_LCL493_74_67"><sup>67</sup></a> videbatque rem ad suos
cruciatus pertinere, nec tamen eos fugitavit. ille vero, ut
domum quoque ventum est, Antonium hoc nomine vehementius
confusum et sollicitum ultro est hortatus ut se
iudicibus torquendum traderet, adfirmans nullum ore suo
verbum exiturum quo causa eius laederetur, ac promissi
fidem mira patientia praestitit: plurimis etenim<a class="footnoteLink" href="#note_LCL493_74_68" id="target_note_LCL493_74_68"><sup>68</sup></a> laceratus
verberibus eculeoque impositus, candentibus etiam lamminis
ustus, omnem vim accusationis custodita rei salute
subvertit. argui Fortuna merito potest quod tam pium et
tam fortem spiritum servili corpore<a class="footnoteLink" href="#note_LCL493_74_69" id="target_note_LCL493_74_69"><sup>69</sup></a> inclusit.</p>
<span class="br"></span><span class="lineNumber">2</span><span class="br"></span><p>Consulem autem C. Marium Praenestinae obsidionis
miserabilem exitum sortitum, cuniculi latebris frustra evadere
conatum, levique vulnere a Telesino, cum quo commori
destinaverat, perstrictum servus suus, ut Sullanae
crudelitatis expertem faceret, gladio traiectum interemit,
cum magna praemia sibi proposita videret si eum victoribus
tradidisset. cuius dexterae tam opportunum ministerium




</p></section><notes><section class="footnotes"><ul><li class="note" id="note_LCL493_74_66"><a class="footnoteCrossrefLink" href="#target_note_LCL493_74_66" title="Click to highlight in text"><sup class="lineRef">66</sup><span class="italic">add. Becker</span></a></li><script type="text/javascript">document.getElementById('note_LCL493_74_66').style.display = "none";</script><li class="note" id="note_LCL493_74_67"><a class="footnoteCrossrefLink" href="#target_note_LCL493_74_67" title="Click to highlight in text"><sup class="lineRef">67</sup>corona LG: -am A: coram A <span class="italic">corr.</span></a></li><script type="text/javascript">document.getElementById('note_LCL493_74_67').style.display = "none";</script><li class="note" id="note_LCL493_74_68"><a class="footnoteCrossrefLink" href="#target_note_LCL493_74_68" title="Click to highlight in text"><sup class="lineRef">68</sup>etenim <span class="italic">Lipsius</span>: etiam AL: enim Ïš</a></li><script type="text/javascript">document.getElementById('note_LCL493_74_68').style.display = "none";</script><li class="note" id="note_LCL493_74_69"><a class="footnoteCrossrefLink" href="#target_note_LCL493_74_69" title="Click to highlight in text"><sup class="lineRef">69</sup>corpore <span class="italic">Watt</span><sup>1</sup>: nomine AL</a></li><script type="text/javascript">document.getElementById('note_LCL493_74_69').style.display = "none";</script></ul></section></notes></section>