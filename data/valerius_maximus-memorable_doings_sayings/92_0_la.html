<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


attritis rei publicae viribus, cum magnum captivorum
civium suorum numerum a Pyrrho rege ultro missum
recepissent, decreverunt ut ex iis qui equo meruerant
peditum numero militarent, qui pedites fuerant in funditorum
auxilia transcriberentur, neve quis eorum intra castra
tenderet, neve locum extra adsignatum vallo aut fossa
cingeret, neve tentorium ex pellibus haberet. recursum
autem iis ad pristinum militiae ordinem proposuerunt, si
quis bina spolia ex hostibus &lt;ret&gt;ulisset.<a class="footnoteLink" href="#note_LCL492_194_60" id="target_note_LCL492_194_60"><sup>60</sup></a> quibus suppliciis
compressi ex deformibus Pyrrhi munusculis acerrimi
hostes exstiterunt.</p>
<p><span class="marginNote left">15c</span>Parem iram senatus adversus illos destrinxit qui apud
Cannas rem publicam deseruerant: nam cum eos gravitate
decreti ultra mortuorum condicionem relegasset, acceptis
a M. Marcello litteris, ut eorum sibi opera ad expugnationem
Syracusarumuti liceret, rescripsit indignos esse qui in
castra reciperentur; ceterum se ei permittere ut faceret
quod expedire rei publicae iudicasset, dum ne quis ex iis
munere vacaret aut dono militiae<a class="footnoteLink" href="#note_LCL492_194_61" id="target_note_LCL492_194_61"><sup>61</sup></a> donaretur, aut in Italiam,
donec hostes in ea essent, accederet. sic enerves animos
odisse virtus solet.</p>
<p><span class="marginNote left">15d</span>Age, quam graviter senatus tulit quod Q. Petillium
consulem fortissime adversus Ligures pugnantem occidere
milites passi essent! legioni neque stipendium anni
procedere neque aera dari voluit, quia pro salute imperatoris
hostium se telis non obtulerant, idque decretum amplissimi





</p></section><notes><section class="footnotes"><ul><li class="note" id="note_LCL492_194_60"><a class="footnoteCrossrefLink" href="#target_note_LCL492_194_60" title="Click to highlight in text"><sup class="lineRef">60</sup><span class="italic">add. Nepot.</span> (retu-)</a></li><script type="text/javascript">document.getElementById('note_LCL492_194_60').style.display = "none";</script><li class="note" id="note_LCL492_194_61"><a class="footnoteCrossrefLink" href="#target_note_LCL492_194_61" title="Click to highlight in text"><sup class="lineRef">61</sup>militari P</a></li><script type="text/javascript">document.getElementById('note_LCL492_194_61').style.display = "none";</script></ul></section></notes></section>