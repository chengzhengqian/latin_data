<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<span class="br"></span><span class="lineNumber">1</span><span class="br"></span><p>Atque haec teste Scipione Africano loquor, qui tametsi
artissima familiaritate Laelio iunctus erat, at tamen senatum
supplex oravit ne provinciae sors fratri suo erepta ad
eum transferretur, legatumque se L. Scipioni in Asiam iturum
promisit, et maior natu minori et fortissimus imbelli
et gloria excellens laudis inopi et, quod super omnia est,
nondum Asiatico iam Africanus. itaque clarissimorum cognominum
alterum sumpsit, alterum dedit, triumphique
praetextum<a class="footnoteLink" href="#note_LCL492_508_63" id="target_note_LCL492_508_63"><sup>63</sup></a> huius cepit, illius tradidit, ministerio maior
aliquanto quam frater imperio.</p>
<span class="br"></span><span class="lineNumber">2</span><span class="br"></span><p>M. vero Fabius consul, inclita pugna Etruscis<a class="footnoteLink" href="#note_LCL492_508_64" id="target_note_LCL492_508_64"><sup>64</sup></a> et Veientibus
superatis, delatum sibi summo senatus populique
studio triumphum ducere non sustinuit, quia eo proelio Q.
Fabius frater eius consularis fortissime dimicans occiderat.
quantam in eo pectore pietatem fraternae caritatis
habitasse existimemus, propter quam tantus amplissimi
honoris fulgor exstingui potuit?</p>
<span class="br"></span><span class="lineNumber">3</span><span class="br"></span><p>Hoc exemplo vetustas, illo saeculum nostrum ornatum
est, cui contigit fraternum iugum, Claudiae prius, nunc
etiam Iuliae gentis intueri decus: tantum enim amorem
princeps parensque noster insitum animo fratris Drusi
habuit ut cum Ticini, quo victor hostium ad complectendos
parentes venerat, gravi illum et periculosa valitudine
in Germania fluctuare cognosset, protinus inde metu attonitus
erumperet. iter quoque quam rapidum et praeceps
velut uno spiritu corripuerit, eo patet quod Alpes Rhenumque





</p></section><notes><section class="footnotes"><ul><li class="note" id="note_LCL492_508_63"><a class="footnoteCrossrefLink" href="#target_note_LCL492_508_63" title="Click to highlight in text"><sup class="lineRef">63</sup>praetextum <span class="italic">Kempf</span>: -tam AL</a></li><script type="text/javascript">document.getElementById('note_LCL492_508_63').style.display = "none";</script><li class="note" id="note_LCL492_508_64"><a class="footnoteCrossrefLink" href="#target_note_LCL492_508_64" title="Click to highlight in text"><sup class="lineRef">64</sup>Etruscis Ïš: et amicis AL; Br</a></li><script type="text/javascript">document.getElementById('note_LCL492_508_64').style.display = "none";</script></ul></section></notes></section>