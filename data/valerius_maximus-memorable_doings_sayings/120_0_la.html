<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<span class="br"></span><span class="lineNumber">17</span><span class="br"></span><p>Togae quoque fortitudo militaribus operibus inserenda
est, quia eandem laudem foro atque castris edita meretur.
cum Ti. Gracchus in tribunatu, profusissimis largitionibus
favore populi occupato, rem publicam oppressam teneret,
palamque dictitaret interempto senatu omnia per plebem
agi debere, in aedem Fidei Publicae convocati patres
conscripti a consule Mucio Scaevola quidnam in tali tempestate
faciendum esset deliberabant, cunctisque censentibus
ut consul armis rem publicam tueretur, Scaevola negavit
se quicquam vi esse acturum. tum Scipio Nasica,
‘quoniam’ inquit ‘consul, dum iuris ordinem sequitur, id
agit ut cum omnibus legibus Romanum imperium corruat,
egomet me privatus voluntati vestrae ducem offero,’ ac
deinde laevam manum &lt;im&gt;a<a class="footnoteLink" href="#note_LCL492_250_22" id="target_note_LCL492_250_22"><sup>22</sup></a> parte togae circumdedit,
sublataque dextra proclamavit ‘qui rem publicam salvam
esse volunt me sequantur,’ eaque voce cunctatione bonorum
civium discussa, Gracchum cum scelerata factione
quas merebatur poenas persolvere coegit.</p>
<span class="br"></span><span class="lineNumber">18</span><span class="br"></span><p>Item, cum tribunus plebis Saturninus et praetor Glaucia
et Equitius designatus tribunus plebis maximos in civitate
nostra seditionum motus excitavissent, nec quisquam
se populo concitato opponeret, primus M. Aemilius Scaurus
C. Marium consulatum sextum gerentem hortatus est
ut libertatem legesque manu defenderet, protinusque
arma sibi adferri iussit. quibus allatis ultima senectute





</p></section><notes><section class="footnotes"><ul><li class="note" id="note_LCL492_250_22"><a class="footnoteCrossrefLink" href="#target_note_LCL492_250_22" title="Click to highlight in text"><sup class="lineRef">22</sup><span class="italic">add. Kempf</span></a></li><script type="text/javascript">document.getElementById('note_LCL492_250_22').style.display = "none";</script></ul></section></notes></section>