<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


Cornelium Scipionem quaestorem Capuam misit, censuitque
ut ei domus Romae quam optima conduceretur, et
copiae non solum ipsi sed etiam comitibus eius publice
praeberentur, in eoque excipiendo tota urbs unius humani
amici vultum habuit. itaque qui amantissimus nostri venerat,
duplicata erga nos benivolentia in regnum suum
reversus est.</p>
<span class="br"></span><span class="lineNumber">1f</span><span class="br"></span><p>Ne Aegyptus quidem Romanae humanitatis expers fuit.
rex eius Ptolomaeus, a minore fratre regno spoliatus, petendi
auxilii gratia cum paucis admodum servis, squalore
obsitus, Romam venerat ac se in hospitium Alexandrini
pictoris contulerat. id postquam senatui relatum est, accersito
iuvene quam potuit accurata excusatione usus est,
quod nec quaestorem illi more maiorum obviam misisset
nec publico eum hospitio excepisset, eaque non sua neglegentia,
sed ipsius subito et clandestino adventu facta dixit,
et illum e curia protinus ad publicos penates deduxit,
hortatusque est ut depositis sordibus adeundi ipsius diem
peteret. quin etiam curae habuit ut ei munera<a class="footnoteLink" href="#note_LCL492_442_6" id="target_note_LCL492_442_6"><sup>6</sup></a> per quaestorem
cotidie darentur. his gradibus officiorum iacentem
ad regium fastigium erexit, effecitque ut plus spei in auxilio
populi Romani quam metus in sua fortuna reponeret.</p>
<span class="br"></span><span class="lineNumber">2</span><span class="br"></span><p>Atque ut ab universis patribus conscriptis ad singulos
veniam, L. Cornelius consul primo Punico bello, cum
Olbiam oppidum cepisset, pro quo fortissime dimicans
Hanno dux Carthaginiensium occiderat, corpus eius e tabernaculo





</p></section><notes><section class="footnotes"><ul><li class="note" id="note_LCL492_442_6"><a class="footnoteCrossrefLink" href="#target_note_LCL492_442_6" title="Click to highlight in text"><sup class="lineRef">6</sup>ut ei munera <span class="italic">Kempf</span>: uti munere AL</a></li><script type="text/javascript">document.getElementById('note_LCL492_442_6').style.display = "none";</script></ul></section></notes></section>