<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


trans Punicum vallum proiecit, se ipsum suosque
commilitones, si signo hostes potiti essent, exsecratus, et
ad id petendum subsequente cohorte primus impetum
fecit. quod ut Valerius Flaccus, tribunus tertiae legionis,
aspexit, conversus ad suos ‘spectatores’ inquit, ‘ut video,
alienae virtutis huc venimus; sed absit istud dedecus a sanguine
nostro, ut Romani gloria cedere Latinis velimus. ego
certe, aut speciosam optans<a class="footnoteLink" href="#note_LCL492_254_27" id="target_note_LCL492_254_27"><sup>27</sup></a> mortem aut felicem audaciae
exitum, vel solus praecurrere paratus sum.’ his auditis
Pedanius centurio, convulsum signum dextra retinens,
‘iam hoc’ inquit ‘intra hostile vallum mecum erit: proinde
sequantur qui id capi nolunt,’ et cum eo in castra Poenorum
irrupit totamque secum traxit legionem. ita trium hominum
fortis temeritas Hannibalem, paulo ante spe sua
Capuae possessorem,<a class="footnoteLink" href="#note_LCL492_254_28" id="target_note_LCL492_254_28"><sup>28</sup></a> ne castrorum quidem suorum
potentem esse passa est.</p>
<span class="br"></span><span class="lineNumber">21</span><span class="br"></span><p>Quorum virtuti nihil cedit Q. Occius, qui propter fortitudinem
Achilles cognominatus est: nam ut reliqua eius
opera non exsequar, abunde tamen duobus factis, quae
relaturus sum, quantus bellator fuerit cognoscetur. Q. Metello
consuli<a class="footnoteLink" href="#note_LCL492_254_29" id="target_note_LCL492_254_29"><sup>29</sup></a> legatus in Hispaniam profectus, Celtibericum
sub eo bellum gerens, postquam cognovit a quodam
gentis huius iuvene se ad dimicandum provocari—erat
autem illi forte prandendi gratia posita mensa—, relicta ea
arma sua extra vallum deferri equumque educi clam iussit,





</p></section><notes><section class="footnotes"><ul><li class="note" id="note_LCL492_254_27"><a class="footnoteCrossrefLink" href="#target_note_LCL492_254_27" title="Click to highlight in text"><sup class="lineRef">27</sup>optans <span class="italic">Kempf</span>: -avi AL; Br</a></li><script type="text/javascript">document.getElementById('note_LCL492_254_27').style.display = "none";</script><li class="note" id="note_LCL492_254_28"><a class="footnoteCrossrefLink" href="#target_note_LCL492_254_28" title="Click to highlight in text"><sup class="lineRef">28</sup>possessorem <span class="italic">Watt</span><sup>4</sup>:
potiorem* AG: petitorem L: pot- A <span class="italic">corr.</span>, L <span class="italic">corr.</span></a></li><script type="text/javascript">document.getElementById('note_LCL492_254_28').style.display = "none";</script><li class="note" id="note_LCL492_254_29"><a class="footnoteCrossrefLink" href="#target_note_LCL492_254_29" title="Click to highlight in text"><sup class="lineRef">29</sup>consuli <span class="italic">Halm</span>: cos AL</a></li><script type="text/javascript">document.getElementById('note_LCL492_254_29').style.display = "none";</script></ul></section></notes></section>