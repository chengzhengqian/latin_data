<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


virorum pectoribus consilio ac ratione summoti sint,
quia ii demum penates, ea civitas, id regnum aeterno in
gradu facile steterit ubi minimum virium veneris pecuniaeque
cupido sibi vindicaverit: nam quo istae generis humani
certissimae pestes penetrarunt, iniuria dominatur,
infamia flagrat, vis habitat, bella gignuntur. faventibus igitur
linguis<a class="footnoteLink" href="#note_LCL492_366_26" id="target_note_LCL492_366_26"><sup>26</sup></a> contrarios his tam diris vitiis mores commemoremus.</p>
<span class="br"></span><span class="lineNumber">1</span><span class="br"></span><p>Quartum et vicesimum annum agens Scipio, cum in
Hispania Carthagine oppressa maioris Carthaginis capiendae
sumpsisset auspicia, multosque obsides, quos in
ea urbe Poeni clausos habuerant, in suam potestatem redegisset,
eximiae inter eos formae virginem aetatis
adultae, et iuvenis et caelebs et victor, postquam comperit
illustri loco inter Celtiberos natam nobilissimoque gentis
eius Indibili desponsam, arcessitis parentibus et sponso
inviolatam tradidit. aurum quoque, quod pro redemptione
puellae allatum erat, summae dotis adiecit. qua
continentia ac munificentia Indibilis obligatus Celtiberorum
animos Romanis applicando meritis eius debitam gratiam
rettulit.</p>
<span class="br"></span><span class="lineNumber">2</span><span class="br"></span><p>Verum ut huius viri abstinentiae testis Hispania ita M.
Catonis Epiros, Achaia, Cyclades insulae, maritima pars
Asiae, provincia Cypros. unde cum pecuniae deportandae
ministerium sustineret, tam aversum animum ab omni
venere quam a lucro habuit, in maxima utriusque intemperantiae
materia versatus: nam et regiae divitiae potestate
ipsius continebantur et fertilissimae deliciarum tot



</p></section><notes><section class="footnotes"><ul><li class="note" id="note_LCL492_366_26"><a class="footnoteCrossrefLink" href="#target_note_LCL492_366_26" title="Click to highlight in text"><sup class="lineRef">26</sup>vis . . . linguis L: linguis AG</a></li><script type="text/javascript">document.getElementById('note_LCL492_366_26').style.display = "none";</script></ul></section></notes></section>