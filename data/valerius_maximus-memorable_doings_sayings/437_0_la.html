<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

sacrificante, novem annorum altaria tenens iuraret se,
cum primum per aetatem potuisset, acerrimum hostem
populi Romani futurum &lt;et&gt;<a class="footnoteLink" href="#note_LCL493_330_51" id="target_note_LCL493_330_51"><sup>51</sup></a> pertinacissimis precibus
instantis belli commilitium exprimeret. idem significare
cupiens quanto inter se odio Carthago et Roma dissiderent,
inflicto in terram pede suscitatoque pulvere, tunc
inter eas finem fore belli dixit, cum alterutra urbs<a class="footnoteLink" href="#note_LCL493_330_52" id="target_note_LCL493_330_52"><sup>52</sup></a> in habitum
pulveris esset redacta.</p>
<p><span class="marginNote left">ext. 4</span>In puerili pectore tantum vis odii potuit, sed in muliebri
quoque aeque multum valuit: namque Samiramis,
Assyriorum regina, cum ei circa cultum capitis sui occupatae
nuntiatum esset Babylona defecisse, altera parte
crinium adhuc soluta protinus ad eam expugnandam cucurrit,
nec prius decorem capillorum in ordinem quam<a class="footnoteLink" href="#note_LCL493_330_53" id="target_note_LCL493_330_53"><sup>53</sup></a>
urbem in potestatem suam redegit. quocirca statua eius
Babylone posita est, illo habitu quo ad ultionem exigendam
celeritate praecipiti tetendit.</p>
<h3><span class="ac">4. De Avaritia</span></h3>
<p><span class="marginNote left">praef.</span>Protrahatur etiam Avaritia, latentium indagatrix lucrorum,
manifestae praedae avidissima vorago, neque habendi
fructu felix et cupiditate quaerendi miserrima.</p>
<span class="br"></span><span class="lineNumber">1</span><span class="br"></span><p>Cum admodum locupleti L. Minucio Basilo falsum
testamentum quidam in Graecia subiecisset, eiusdemque
confirmandi gratia potentissimos civitatis nostrae viros,
M. Crassum et Q. Hortensium, quibus Minucius ignotus
fuerat, tabulis heredes inseruisset, quamquam evidens



</p></section><notes><section class="footnotes"><ul><li class="note" id="note_LCL493_330_51"><a class="footnoteCrossrefLink" href="#target_note_LCL493_330_51" title="Click to highlight in text"><sup class="lineRef">51</sup><span class="italic">add. Halm</span></a></li><script type="text/javascript">document.getElementById('note_LCL493_330_51').style.display = "none";</script><li class="note" id="note_LCL493_330_52"><a class="footnoteCrossrefLink" href="#target_note_LCL493_330_52" title="Click to highlight in text"><sup class="lineRef">52</sup>urbs P: pars LG: <span class="italic">om.</span> Ïš</a></li><script type="text/javascript">document.getElementById('note_LCL493_330_52').style.display = "none";</script><li class="note" id="note_LCL493_330_53"><a class="footnoteCrossrefLink" href="#target_note_LCL493_330_53" title="Click to highlight in text"><sup class="lineRef">53</sup>quam <span class="italic">Gertz:</span> quantam A: quam tantam A <span class="italic">corr.,</span> LG</a></li><script type="text/javascript">document.getElementById('note_LCL493_330_53').style.display = "none";</script></ul></section></notes></section>