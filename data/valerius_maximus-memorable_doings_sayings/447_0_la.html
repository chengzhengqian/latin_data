<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

Hadriatici saeva tempestate fauces petiit, protinusque in
altum dirigi iusso navigio, multum ac diu contrariis iactatus
fluctibus, tandem necessitati cessit.</p>
<span class="br"></span><span class="lineNumber">3</span><span class="br"></span><p>Age, illa quam exsecrabilis militum temeritas! fecit
enim ut A. Albinus, nobilitate moribus honorum omnium
consummatione civis eximius, propter falsas et inanes
suspiciones in castris ab exercitu lapidibus obrueretur,
quodque accessionem indignationis non recipit, oranti
atque obsecranti duci a militibus causae dicendae potestas
negata est.</p>
<p><span class="marginNote left">ext. 1</span>Itaque minus miror apud trucem et saevum animum
Hannibalis defensionis locum innoxio gubernatori non
fuisse, quem a Petelia classe Africam repetens freto appulsus,
dum tam parvo spatio Italiam Siciliamque inter se
divisas non credit, velut insidiosum cursus rectorem interemit,
posteaque diligentius inspecta veritate tunc absolvit,
cum eius innocentiae nihil ultra sepulcri honorem dari
potuit. igitur angusti atque aestuosi maris alto e tumulo
speculatrix statua quam &lt;in&gt; memoriam<a class="footnoteLink" href="#note_LCL493_350_74" id="target_note_LCL493_350_74"><sup>74</sup></a> Pelori tam Punicae
temeritatis ultra citraque navigantium &lt;in&gt;<a class="footnoteLink" href="#note_LCL493_350_75" id="target_note_LCL493_350_75"><sup>75</sup></a> oculis
collocatum indicium est.</p>
<p><span class="marginNote left">ext. 2</span>Iam Atheniensium civitas ad vesaniam usque temeraria,
quae decem universos imperatores suos, et quidem a
pulcherrima victoria venientes, capitali iudicio exceptos






</p></section><notes><section class="footnotes"><ul><li class="note" id="note_LCL493_350_74"><a class="footnoteCrossrefLink" href="#target_note_LCL493_350_74" title="Click to highlight in text"><sup class="lineRef">74</sup>in memoriam <span class="italic">SB:</span> -riam AL: -riae Ïš</a></li><script type="text/javascript">document.getElementById('note_LCL493_350_74').style.display = "none";</script><li class="note" id="note_LCL493_350_75"><a class="footnoteCrossrefLink" href="#target_note_LCL493_350_75" title="Click to highlight in text"><sup class="lineRef">75</sup><span class="italic">add. Kempf</span></a></li><script type="text/javascript">document.getElementById('note_LCL493_350_75').style.display = "none";</script></ul></section></notes></section>