<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


cupienti, subicit equi caudae consimilem esse nostrum
exercitum, cuius partes aliquis adgrediens opprimere
possit, universum conatus prosternere celerius
tradiderit victoriam quam occupaverit. ita gens barbara,
aspera et regi difficilis, in exitium suum ruens, quam utilitatem
auribus respuerat, oculis pervidit.</p>
<span class="br"></span><span class="lineNumber">7</span><span class="br"></span><p>Fabius autem Maximus, cui<a class="footnoteLink" href="#note_LCL493_134_33" id="target_note_LCL493_134_33"><sup>33</sup></a> non dimicare vincere
fuit, cum praecipuae fortitudinis Nolanum peditem dubia
fide suspectum et strenuae operae Lucanum equitem
amore scorti deperditum in castris haberet, ut utroque
potius bono milite uteretur quam in utrumque animadverteret,
alteri suspicionem suam dissimulavit, in altero disciplinam
paululum a recto tenore deflexit: namque illum
plene pro tribunali laudando omnique genere honoris prosequendo
animum suum a Poenis ad Romanos coegit revocare,
et hunc clam meretricem redimere passus paratissimum
pro nobis &lt;acriorem&gt;<a class="footnoteLink" href="#note_LCL493_134_34" id="target_note_LCL493_134_34"><sup>34</sup></a> excussioremque reddidit.</p>
<span class="br"></span><span class="lineNumber">8</span><span class="br"></span><p>Veniam nunc ad eos quibus salus astutia quaesita est.
M. Volusius, aedilis plebis proscriptus, adsumpto Isiaci habitu
per itinera viasque publicas stipem petens, quisnam
re vera esset occurrentes dinoscere passus non est, eoque
fallaciae genere tectus in M. Bruti castra pervenit. quid illa
necessitate miserius, quae magistratum populi Romani
abiecto honoris praetexto alienigenae religionis obscuratum
insignibus per urbem iussit incedere? o nimis aut hi
suae vitae aut illi alienae mortis cupidi, qui talia vel ipsi




</p></section><notes><section class="footnotes"><ul><li class="note" id="note_LCL493_134_33"><a class="footnoteCrossrefLink" href="#target_note_LCL493_134_33" title="Click to highlight in text"><sup class="lineRef">33</sup>cui <span class="italic">Madvig</span>: cuius AL</a></li><script type="text/javascript">document.getElementById('note_LCL493_134_33').style.display = "none";</script><li class="note" id="note_LCL493_134_34"><a class="footnoteCrossrefLink" href="#target_note_LCL493_134_34" title="Click to highlight in text"><sup class="lineRef">34</sup><span class="italic">add. SB</span><sup>3</sup></a></li><script type="text/javascript">document.getElementById('note_LCL493_134_34').style.display = "none";</script></ul></section></notes></section>