<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


dedi&lt;di&gt;t.<a class="footnoteLink" href="#note_LCL493_34_38" id="target_note_LCL493_34_38"><sup>38</sup></a> quem ab hostibus non acceptum in publica
custodia necari iussit, semel laesa maiestate imperii
quot modis irae pertinax vindex! factum eius rescidit,
libertatem ademit, spiritum exstinxit, corpus contumelia
carceris et detestanda Gemoniarum scalarum nota foedavit.</p>
<span class="br"></span><span class="lineNumber">3b</span><span class="br"></span><p>Atque hic quidem senatus animadversionem meruerat:
Cn. autem Cornelius Scipio Hispali filius prius quam mereri
posset expertus est: nam cum ei Hispania provincia
sorte obvenisset, ne illuc iret decrevit, adiecta causa quod
recte facere nesciret. itaque Cornelius propter vitae inhonestum
actum sine ullo provinciali ministerio tantum
non repetundarum lege damnatus est.</p>
<span class="br"></span><span class="lineNumber">3c</span><span class="br"></span><p>Ne in C. quidem Vettieno, qui &lt;sibi&gt;<a class="footnoteLink" href="#note_LCL493_34_39" id="target_note_LCL493_34_39"><sup>39</sup></a> sinistrae manus
digitos, ne bello Italico militaret, absciderat, severitas senatus
cessavit: publicatis enim bonis eius ipsum aeternis
vinculis puniendum censuit, effecitque ut quem honeste
spiritum profundere in acie noluerat, turpiter in catenis
consumeret.</p>
<span class="br"></span><span class="lineNumber">4</span><span class="br"></span><p>Id factum imitatus M’. Curius consul, cum dilectum
subito edicere coactus esset et iuniorum nemo respondisset,
coniectis in sortem omnibus tribubus, Polliae, quae
prima exierat, primum nomen urna extractum citari iussit
neque eo respondente bona adulescentis<a class="footnoteLink" href="#note_LCL493_34_40" id="target_note_LCL493_34_40"><sup>40</sup></a> hastae subiecit.






</p></section><notes><section class="footnotes"><ul><li class="note" id="note_LCL493_34_38"><a class="footnoteCrossrefLink" href="#target_note_LCL493_34_38" title="Click to highlight in text"><sup class="lineRef">38</sup><span class="italic">add.</span> Ϛ</a></li><script type="text/javascript">document.getElementById('note_LCL493_34_38').style.display = "none";</script><li class="note" id="note_LCL493_34_39"><a class="footnoteCrossrefLink" href="#target_note_LCL493_34_39" title="Click to highlight in text"><sup class="lineRef">39</sup><span class="italic">add.</span> P</a></li><script type="text/javascript">document.getElementById('note_LCL493_34_39').style.display = "none";</script><li class="note" id="note_LCL493_34_40"><a class="footnoteCrossrefLink" href="#target_note_LCL493_34_40" title="Click to highlight in text"><sup class="lineRef">40</sup>delitescentis <span class="italic">SB</span><sup>1</sup></a></li><script type="text/javascript">document.getElementById('note_LCL493_34_40').style.display = "none";</script></ul></section></notes></section>