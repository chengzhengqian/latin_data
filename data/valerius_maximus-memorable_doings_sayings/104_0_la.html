<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


ex foro in castra transcendit, quae neque timeri neque
decipi voluit hostem.</p>
<span class="br"></span><span class="lineNumber">9</span><span class="br"></span><p>Sequuntur duo eiusdem generis exempla, eaque adiecisse
satis erit. C. Geta, cum a L. Metello et Cn. Domitio
censoribus senatu motus esset, postea censor factus est.
item M. Valerius Messalla, censoria nota perstrictus, censoriam
postmodum potestatem impetravit. quorum ignominia
virtutem acuit: rubore enim eius excitati omnibus
viribus incubuerunt ut digni civibus viderentur quibus
dari potius quam obici censura deberet.</p>
<h3><span class="ac">10. De Maiestate</span></h3>
<p><span class="marginNote left">praef.</span>Est et illa quasi privata censura, maiestas clarorum virorum,
sine tribunalium fastigio, sine apparitorum ministerio
potens in sua amplitudine obtinenda: grato enim et
iucundo introitu animis hominum allabitur, admirationis
praetexto velata. quam recte quis dixerit longum et beatum
honorem esse sine honore.</p>
<span class="br"></span><span class="lineNumber">1</span><span class="br"></span><p>Nam quid plus tribui potuit consuli quam est datum reo
Metello? qui cum causam repetundarum diceret, tabulaeque
eius ab accusatore expostulatae ad nomen inspiciendum
circa iudices ferrentur, totum consilium ab earum
contemplatione oculos avertit, ne de aliqua re quae in iis




</p></section><notes></notes></section>