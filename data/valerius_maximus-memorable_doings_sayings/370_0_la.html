<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


proximorum claritati donata est. A. Atilium Calatinum,
Soranorum oppidi proditione reum admodum infamem,
imminentis damnationis periculo pauca verba Q.
Maximi soceri subtraxerunt, quibus adfirmavit si in eo crimine
sontem illum ipse comperisset, dirempturum se
fuisse adfinitatem: continuo enim populus paene iam exploratam
sententiam suam unius iudicio concessit, indignum
ratus eius testimonio non credere cui difficillimis rei
publicae temporibus bene se exercitus credidisse meminerat.</p>
<p><span class="marginNote left">absol. 10</span>M. quoque Aemilius Scaurus, repetundarum reus,
adeo perditam et comploratam defensionem in iudicium
attulit ut, cum accusator diceret lege sibi centum atque
viginti hominibus denuntiare testimonium licere, seque
non recusare quominus absolveretur, si totidem nominasset
quibus in provincia nihil abstulisset, tam bona condicione
uti non potuerit. tamen propter vetustissimam nobilitatem
et recentem memoriam patris absolutus est.</p>
<p><span class="marginNote left">absol. 11</span>Sed quemadmodum splendor amplissimorum virorum
in protegendis reis plurimum valuit, ita &lt;in&gt;<a class="footnoteLink" href="#note_LCL493_196_8" id="target_note_LCL493_196_8"><sup>8</sup></a> opprimendis
non sane multum potuit; quin etiam evidenter
noxiis, dum eos acrius impugnat, profuit. P. Scipio Aemilianus
&lt;L.&gt;<a class="footnoteLink" href="#note_LCL493_196_9" id="target_note_LCL493_196_9"><sup>9</sup></a> Cottam apud populum accusavit. cuius causa,
quamquam gravissimis criminibus erat confossa, septies
ampliata et ad ultimum octavo iudicio absoluta est, quia




</p></section><notes><section class="footnotes"><ul><li class="note" id="note_LCL493_196_8"><a class="footnoteCrossrefLink" href="#target_note_LCL493_196_8" title="Click to highlight in text"><sup class="lineRef">8</sup><span class="italic">add.</span> A <span class="italic">corr.</span></a></li><script type="text/javascript">document.getElementById('note_LCL493_196_8').style.display = "none";</script><li class="note" id="note_LCL493_196_9"><a class="footnoteCrossrefLink" href="#target_note_LCL493_196_9" title="Click to highlight in text"><sup class="lineRef">9</sup><span class="italic">add. Pighius</span></a></li><script type="text/javascript">document.getElementById('note_LCL493_196_9').style.display = "none";</script></ul></section></notes></section>