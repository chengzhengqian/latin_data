<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

tum etiam sua sententia. quod si impetu irae abstractus
saevire festinasset, admisisset magis scelus quam vindicasset.</p>
<span class="br"></span><span class="lineNumber">2</span><span class="br"></span><p>Q. autem Hortensii, qui suis temporibus ornamentum
Romanae eloquentiae fuit, admirabilis in filio patientia
exstitit: cum enim eo usque impietatem eius suspectam et
nequitiam invisam haberet ut Messallam sororis suae
filium heredem habiturus, ambitus reum defendens iudicibus
diceret, si illum damnassent, nihil sibi praeter osculum
nepotum, in quibus acquiesceret, superfuturum, hac
scilicet sententia, quam etiam editae orationi inseruit,
filium potius in tormentis animi quam in voluptatibus reponens,
tamen, ne Naturae ordinem confunderet, non nepotes
sed filium heredem reliquit, moderate usus adfectibus
suis, quia et vivus moribus eius verum testimonium et
mortuus sanguini honorem debitum reddidit.</p>
<span class="br"></span><span class="lineNumber">3</span><span class="br"></span><p>Idem fecit clari generis magnaeque dignitatis vir Q.
Fulvius, sed in filio aliquanto<a class="footnoteLink" href="#note_LCL492_538_92" id="target_note_LCL492_538_92"><sup>92</sup></a> taetriore: nam cum auxilium
senatus implorasset, ut suspectus in parricidio et ob
id latens per triumvirum conquireretur, ac iussu patrum
conscriptorum comprehensus esset, non solum eum non
notavit sed etiam decedens omnium<a class="footnoteLink" href="#note_LCL492_538_93" id="target_note_LCL492_538_93"><sup>93</sup></a> &lt;dominum bonorum&gt;<a class="footnoteLink" href="#note_LCL492_538_94" id="target_note_LCL492_538_94"><sup>94</sup></a> esse voluit, quem genuerat heredem instituens,
non quem fuerat expertus.</p>
<span class="br"></span><span class="lineNumber">4</span><span class="br"></span><p>Magnorum virorum clementibus actis ignoti patris
novae atque inusitatae rationis consilium adiciam. qui cum







</p></section><notes><section class="footnotes"><ul><li class="note" id="note_LCL492_538_92"><a class="footnoteCrossrefLink" href="#target_note_LCL492_538_92" title="Click to highlight in text"><sup class="lineRef">92</sup>aliquanto Ϛ (<span class="italic">cf. SB</span><sup>3</sup>): -tum AL, <span class="italic">edd.</span></a></li><script type="text/javascript">document.getElementById('note_LCL492_538_92').style.display = "none";</script><li class="note" id="note_LCL492_538_93"><a class="footnoteCrossrefLink" href="#target_note_LCL492_538_93" title="Click to highlight in text"><sup class="lineRef">93</sup><span class="italic">intra cruces Briscoe</span></a></li><script type="text/javascript">document.getElementById('note_LCL492_538_93').style.display = "none";</script><li class="note" id="note_LCL492_538_94"><a class="footnoteCrossrefLink" href="#target_note_LCL492_538_94" title="Click to highlight in text"><sup class="lineRef">94</sup><span class="italic">add.</span> Ϛ <span class="italic">et Wensky</span> (dom- om- bon-)</a></li><script type="text/javascript">document.getElementById('note_LCL492_538_94').style.display = "none";</script></ul></section></notes></section>