<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<h2><span class="ac">Liber Primus</span></h2>
<p><span class="marginNote left">praef.</span>Urbis Romae exterarumque gentium facta simul ac dicta
memoratu digna, quae apud alios latius diffusa sunt
quam ut breviter cognosci possint, ab illustribus electa
auctoribus digerere<a class="footnoteLink" href="#note_LCL492_12_1" id="target_note_LCL492_12_1"><sup>1</sup></a> constitui, ut documenta sumere volentibus
longae inquisitionis labor absit. nec mihi cuncta
complectendi cupido incessit: quis enim omnis aevi gesta
modico voluminum numero comprehenderit, aut quis
compos mentis domesticae peregrinaeque historiae seriem
felici superiorum stilo conditam vel attentiore cura
vel praestantiore facundia traditurum se speraverit?</p>
<p>Te igitur huic coepto, penes quem hominum deorumque
consensus maris ac terrae regimen esse voluit, certissima
salus patriae, Caesar, invoco, cuius caelesti providentia
virtutes, de quibus dicturus sum, benignissime foventur,
vitia severissime vindicantur: nam si prisci oratores ab Iove
Optimo Maximo bene orsi sunt, si excellentissimi vates a
numine aliquo principia traxerunt, mea parvitas eo iustius
ad favorem tuum decucurrerit, quo cetera divinitas opinione



</p></section><notes><section class="footnotes"><ul><li class="note" id="note_LCL492_12_1"><a class="footnoteCrossrefLink" href="#target_note_LCL492_12_1" title="Click to highlight in text"><sup class="lineRef">1</sup>digerere <span class="italic">Meursius</span>: deligere AG: deleg- L</a></li><script type="text/javascript">document.getElementById('note_LCL492_12_1').style.display = "none";</script></ul></section></notes></section>