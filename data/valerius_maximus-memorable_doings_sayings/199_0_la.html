<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


cum ipsa Mausoli vivum ac spirans sepulcrum fieri
concupierit eorum testimonio qui illam exstincti ossa potioni
aspersa bibisse tradunt?</p>
<p><span class="marginNote left">ext. 2</span> Hypsicratea quoque regina Mithridatem coniugem
suum effusis caritatis habenis amavit, propter quem praecipuum
formae suae decorem in habitum virilem convertere
voluptatis loco habuit: tonsis enim capillis equo se et
armis adsuefecit, quo facilius laboribus et periculis eius interesset.
quin etiam victum a Cn. Pompeio per efferatas
gentes fugientem animo pariter et corpore infatigabili
secuta est. cuius tanta fides asperarum atque difficilium
rerum Mithridati maximum solacium et iucundissimum
lenimentum fuit: cum domo enim et penatibus vagari se
credidit, uxore simul exsulante.</p>
<p><span class="marginNote left">ext. 3</span> Verum quid Asiam, quid barbariae immensas solitudines,
quid latebras Pontici sinus scrutor, cum splendidissimum
totius Graeciae decus Lacedaemon praecipuum
uxoriae fidei specimen nostris ostentet oculis, plurimis et
maximis patriae suae laudibus admiratione facti comparandum?</p>
<p>Minyae, quorum origo ex inclito sociorum Iasonis numero
Lemniorum in insula concepta per aliquot saeculorum
vices stabili<a class="footnoteLink" href="#note_LCL492_408_64" id="target_note_LCL492_408_64"><sup>64</sup></a> in sede manserat, a Pelasgicis expulsi
armis,<a class="footnoteLink" href="#note_LCL492_408_65" id="target_note_LCL492_408_65"><sup>65</sup></a> alienae opis indigentes excelsa Taygetorum montium
iuga supplices occupaverunt. quos Spartana civitas
respectu Tyndaridarum—namque in illo nobilis famae
navigio destinatum sideribus par fratrum fulserat—deext


</p></section><notes><section class="footnotes"><ul><li class="note" id="note_LCL492_408_64"><a class="footnoteCrossrefLink" href="#target_note_LCL492_408_64" title="Click to highlight in text"><sup class="lineRef">64</sup>stabili A <span class="italic">corr.</span> -lis AL</a></li><script type="text/javascript">document.getElementById('note_LCL492_408_64').style.display = "none";</script><li class="note" id="note_LCL492_408_65"><a class="footnoteCrossrefLink" href="#target_note_LCL492_408_65" title="Click to highlight in text"><sup class="lineRef">65</sup>armis A <span class="italic">corr.</span>: ranis L <span class="italic">corr.</span>: ramis G; Br</a></li><script type="text/javascript">document.getElementById('note_LCL492_408_65').style.display = "none";</script></ul></section></notes></section>