<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<p><span class="marginNote left">ext. 2</span>Age, Darei quantus ardor animi! qui, cum sordida et
crudeli magorum tyrannide Persas liberaret, unumque ex
iis obscuro loco abiectum corporis pondere urgeret, praeclari
operis socio plagam ei inferre dubitanti, ne dum
magum petit, ipsum vulneraret, ‘tu vero’ inquit ‘nihil est
quod respectu mei timidius gladio utaris: vel per utrumque
illum agas licet, dum hic quam celerrime pereat.’</p>
<p><span class="marginNote left">Hoc</span> loci Leonidas, nobilis Spartanus, occurrit, cuius
proposito opere exitu nihil fortius: nam cum trecentis civibus
apud Thermopylas toti Asiae obiectus gravem illum et
mari et terrae Xerxen nec hominibus tantum terribilem
sed Neptuno quoque compedes et caelo tenebras minitantem,
pertinacia virtutis ad ultimam desperationem redegit.
ceterum perfidia et scelere incolarum eius regionis
[et]<a class="footnoteLink" href="#note_LCL492_264_39" id="target_note_LCL492_264_39"><sup>39</sup></a> loci opportunitate, qua plurimum adiuvabatur, spoliatus,
occidere dimicans quam adsignatam sibi a patria
stationem deserere maluit, adeoque alacri animo suos ad
id proelium quo perituri erant cohortatus est ut diceret ‘sic
prandete, commilitones, tamquam apud inferos cenaturi.’
mors erat denuntiata: Lacedaemonii, perinde ac victoria
esset promissa, dicto intrepidi paruerunt.</p>
<p><span class="marginNote left">ext. 4</span>Othryadae quoque pugna pariter ac morte speciosa
Thyreatium laude quam spatio latius solum cernitur. qui
sanguine suo scriptis litteris dereptam<a class="footnoteLink" href="#note_LCL492_264_40" id="target_note_LCL492_264_40"><sup>40</sup></a> hostibus victoriam
tantum non post fata sua in sinum patriae cruento




</p></section><notes><section class="footnotes"><ul><li class="note" id="note_LCL492_264_39"><a class="footnoteCrossrefLink" href="#target_note_LCL492_264_39" title="Click to highlight in text"><sup class="lineRef">39</sup><span class="italic">del. Kempf</span></a></li><script type="text/javascript">document.getElementById('note_LCL492_264_39').style.display = "none";</script><li class="note" id="note_LCL492_264_40"><a class="footnoteCrossrefLink" href="#target_note_LCL492_264_40" title="Click to highlight in text"><sup class="lineRef">40</sup>dereptam <span class="italic">Per.</span>: dir- AL</a></li><script type="text/javascript">document.getElementById('note_LCL492_264_40').style.display = "none";</script></ul></section></notes></section>