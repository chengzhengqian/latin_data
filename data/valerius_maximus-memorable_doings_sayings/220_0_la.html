<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


mensae indignum iudicavit. proponatur in conspicuo acies
qua prostratus est Perses et harum rerum quas rettuli contextus:
utro magis spectaculo delectentur homines dubitabunt;
nam si egregium est hostem abicere, non minus
tamen laudabile infelicis scire misereri.</p>
<span class="br"></span><span class="lineNumber">9</span><span class="br"></span><p>Haec L. Paulli humanitas admonet me ne de Cn. Pompeii
clementia taceam. regem Armeniae Tigranem, qui et
per se magna cum populo Romano bella gesserat et infestissimum
urbi nostrae Mithridatem Ponto pulsum viribus
suis protexerat, in conspectu suo diutius iacere supplicem
passus non est, sed benignis verbis recreatum diadema,
quod abiecerat, capiti reponere iussit, certisque rebus
imperatis in pristinum fortunae habitum restituit, aeque
pulchrum esse iudicans et vincere reges et facere.</p>
<span class="br"></span><span class="lineNumber">10</span><span class="br"></span><p>Quam praeclarum tributae humanitatis specimen Cn.
Pompeius, quam miserabile desideratae idem evasit
exemplum! nam qui Tigranis tempora insigni regio texerat,
eius caput, tribus coronis triumphalibus spoliatum, in suo
modo terrarum orbe nusquam sepulturae locum habuit,
sed abscisum a corpore, inops rogi, nefarium Aegyptiae
perfidiae munus portatum est,<a class="footnoteLink" href="#note_LCL492_450_13" id="target_note_LCL492_450_13"><sup>13</sup></a> etiam ipsi victori miserabile:
ut enim id Caesar aspexit, oblitus hostis soceri vultum
induit ac Pompeio cum proprias tum et filiae suae lacrimas
reddidit, caput autem plurimis et pretiosissimis odoribus
cremandum curavit. quod si non tam mansuetus animus
divini principis exstitisset, paulo ante Romani imperii columen




</p></section><notes><section class="footnotes"><ul><li class="note" id="note_LCL492_450_13"><a class="footnoteCrossrefLink" href="#target_note_LCL492_450_13" title="Click to highlight in text"><sup class="lineRef">13</sup>portatum est <span class="italic">intra cruces Briscoe</span></a></li><script type="text/javascript">document.getElementById('note_LCL492_450_13').style.display = "none";</script></ul></section></notes></section>