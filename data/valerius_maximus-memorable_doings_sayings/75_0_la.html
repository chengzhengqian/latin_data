<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<h3>5</h3>
<span class="br"></span><span class="lineNumber">1</span><span class="br"></span><p>Statuam auratam nec in urbe nec in ulla parte Italiae
quisquam prius aspexit quam a Mâ€™. Acilio Glabrione
equestris patri poneretur in aede Pietatis. eam autem aedem
P. Cornelio Lentulo M. Baebio Tamphilo consulibus
ipse dedicaverat, compos voti factus rege Antiocho apud
Thermopylas superato.</p>
<span class="br"></span><span class="lineNumber">2</span><span class="br"></span><p>Ius civile per multa saecula inter sacra caerimoniasque
deorum immortalium abditum solisque pontificibus
notum Cn. Flavius, libertino patre genitus et scriba, cum
ingenti nobilitatis indignatione factus aedilis curulis, vulgavit
ac fastos paene toto foro exposuit. qui, cum ad visendum
aegrum collegam suum veniret neque a nobilibus,
quorum frequentia cubiculum erat completum, sedendi
loco reciperetur, sellam curulem adferri iussit et in ea
honoris pariter atque contemptus sui vindex consedit.</p>
<span class="br"></span><span class="lineNumber">3</span><span class="br"></span><p>Veneficii quaestio, et moribus et legibus Romanis ignota,
complurium matronarum patefacto scelere orta est.
quae, cum viros suos clandestinis insidiis veneno perimerent,
unius ancillae indicio protractae, pars capitali iudicio
damnatae centum et septuaginta numerum expleverunt.</p>
<span class="br"></span><span class="lineNumber">4</span><span class="br"></span><p>Tibicinum quoque collegium solet in foro vulgi oculos
in se convertere, cum inter publicas privatasque serias





</p></section><notes></notes></section>