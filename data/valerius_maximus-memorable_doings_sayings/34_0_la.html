<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<p><span class="marginNote left">praef.</span>Claudatur hoc exemplo talium ostentorum domestica
relatio, ne si ulterius Romana apprehendero, e caelesti
templo ad privatas domos non consentaneos usus<a class="footnoteLink" href="#note_LCL492_78_76" id="target_note_LCL492_78_76"><sup>76</sup></a> transtulisse
videar. attingam igitur externa, quae Latinis litteris
inserta, ut auctoritatis minus habent, ita aliquid gratae
varietatis adferre possunt.</p>
<p><span class="marginNote left">ext. 1a</span>In exercitu Xerxis, quem adversus [provinciam]<a class="footnoteLink" href="#note_LCL492_78_77" id="target_note_LCL492_78_77"><sup>77</sup></a> Graeciam
contraxerat, equae partu leporem editum constat.
quo genere monstri tanti apparatus significatus est eventus:
nam qui mare classibus, terram pedestri &lt;exercitu
operuerat, ut imbelle&gt;<a class="footnoteLink" href="#note_LCL492_78_78" id="target_note_LCL492_78_78"><sup>78</sup></a> et fugax animal pavido regressu
regnum suum repetere est coactus.</p>
<p><span class="marginNote left">ext. 1b</span>Eidem montem Athon vix tandem transgresso, priusquam
Athenas deleret Lacedaemonis invadendae consilium
agitanti admirabile inter cenam prodigium incidit:
infusum namque paterae eius vinum in sanguinem, nec semel
sed iterum et tertio, conversum est. qua de re consulti
magi monuerunt ut se ab incepto proposito abstineret: et si
quod vestigium in vecordi pectore sensus fuisset, &lt;et a
deis&gt;<a class="footnoteLink" href="#note_LCL492_78_79" id="target_note_LCL492_78_79"><sup>79</sup></a> ante et a Leonida et trecentis eius<a class="footnoteLink" href="#note_LCL492_78_80" id="target_note_LCL492_78_80"><sup>80</sup></a> Spartanis
abunde monitum.</p>
<p><span class="marginNote left">ext.2</span>Midae vero, cuius imperio Phrygia fuit subiecta, puero
dormienti formicae in os grana tritici congesserunt. parentibus
deinde eius quorsus prodigium tenderet explorantibus
augures responderunt omnium illum mortalium futurum







</p></section><notes><section class="footnotes"><ul><li class="note" id="note_LCL492_78_76"><a class="footnoteCrossrefLink" href="#target_note_LCL492_78_76" title="Click to highlight in text"><sup class="lineRef">76</sup>Br</a></li><script type="text/javascript">document.getElementById('note_LCL492_78_76').style.display = "none";</script><li class="note" id="note_LCL492_78_77"><a class="footnoteCrossrefLink" href="#target_note_LCL492_78_77" title="Click to highlight in text"><sup class="lineRef">77</sup>provinciam* <span class="italic">del. Nov√°k</span></a></li><script type="text/javascript">document.getElementById('note_LCL492_78_77').style.display = "none";</script><li class="note" id="note_LCL492_78_78"><a class="footnoteCrossrefLink" href="#target_note_LCL492_78_78" title="Click to highlight in text"><sup class="lineRef">78</sup><span class="italic">lacunam</span> L <span class="italic">corr. de additamentis</span> Br</a></li><script type="text/javascript">document.getElementById('note_LCL492_78_78').style.display = "none";</script><li class="note" id="note_LCL492_78_79"><a class="footnoteCrossrefLink" href="#target_note_LCL492_78_79" title="Click to highlight in text"><sup class="lineRef">79</sup><span class="italic">add. SB</span><sup>1</sup></a></li><script type="text/javascript">document.getElementById('note_LCL492_78_79').style.display = "none";</script><li class="note" id="note_LCL492_78_80"><a class="footnoteCrossrefLink" href="#target_note_LCL492_78_80" title="Click to highlight in text"><sup class="lineRef">80</sup>ante de Leonida et a Caesare* AL: <span class="italic">corr. Torr.</span></a></li><script type="text/javascript">document.getElementById('note_LCL492_78_80').style.display = "none";</script></ul></section></notes></section>