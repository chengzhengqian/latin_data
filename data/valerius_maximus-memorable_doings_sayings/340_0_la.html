<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


sustinuerunt vel alios perpeti coegerunt!</p>
<span class="br"></span><span class="lineNumber">9</span><span class="br"></span><p>Aliquanto speciosius Sentii Saturnini Vetulonis in
eodem genere casus ultimae sortis auxilium. qui cum a
triumviris inter proscriptos nomen suum propositum
audisset, continuo praeturae insignia invasit, praecedentibusque
in modum lictorum et apparitorum et servorum
publicorum subornatis vehicula comprehendit, hospitia
occupavit, obvios summovit, ac tam audaci usurpatione
imperii in maxima luce densissimas hostilibus oculis tenebras
offudit. idem ut Puteolos venit, perinde ac publicum
ministerium agens, summa cum licentia correptis navibus
in Siciliam, certissimum tunc proscriptorum perfugium,
penetravit.</p>
<span class="br"></span><span class="lineNumber">10</span><span class="br"></span><p>His uno adiecto levioris notae exemplo ad externa
devertar. amantissimus quidam filii, cum eum inconcessis
ac periculosis facibus accensum ab insana cupiditate [pater]<a class="footnoteLink" href="#note_LCL493_136_35" id="target_note_LCL493_136_35"><sup>35</sup></a>
inhibere vellet, salubri consilio patriam indulgentiam
temperavit: petiit enim ut prius quam ad eam quam
diligebat iret, vulgari et permissa venere uteretur. cuius
precibus obsecutus adulescens, infelicis animi impetum,
satietate licentis concubitus resolutum, ad id quod non
licebat tardiorem pigrioremque adferens, paulatim deposuit.</p>
<p><span class="marginNote left">ext. 1</span>Cum Alexander Macedonum rex, sorte monitus ut eum
qui sibi porta egresso primus occurrisset interfici iuberet,
asinarium forte &lt;ante&gt;<a class="footnoteLink" href="#note_LCL493_136_36" id="target_note_LCL493_136_36"><sup>36</sup></a> omnes obviam factum ad mortem


</p></section><notes><section class="footnotes"><ul><li class="note" id="note_LCL493_136_35"><a class="footnoteCrossrefLink" href="#target_note_LCL493_136_35" title="Click to highlight in text"><sup class="lineRef">35</sup><span class="italic">del</span>. A <span class="italic">corr.</span></a></li><script type="text/javascript">document.getElementById('note_LCL493_136_35').style.display = "none";</script><li class="note" id="note_LCL493_136_36"><a class="footnoteCrossrefLink" href="#target_note_LCL493_136_36" title="Click to highlight in text"><sup class="lineRef">36</sup><span class="italic">add</span>. A <span class="italic">corr.</span></a></li><script type="text/javascript">document.getElementById('note_LCL493_136_36').style.display = "none";</script></ul></section></notes></section>