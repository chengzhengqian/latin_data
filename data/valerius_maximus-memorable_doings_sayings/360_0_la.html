<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


vetuit. si ipsa Aequitas hac de re cognosceret,
potuitne iustius aut gravius pronuntiare? spernis quos genuisti,
nubis effeta, testamenti ordinem malevolo<a class="footnoteLink" href="#note_LCL493_176_75" id="target_note_LCL493_176_75"><sup>75</sup></a> animo
confundis, neque erubescis ei totum patrimonium addicere
cuius pollincto iam corpori marcidam senectutem
tuam substravisti. ergo dum sic te geris, ad inferos usque
caelesti fulmine adflata es.</p>
<span class="br"></span><span class="lineNumber">5</span><span class="br"></span><p>Egregia C. quoque Calpurnii Pisonis praetoris urbani
constitutio: cum enim ad eum Terentius ex octo filiis, quos
in adulescentiam perduxerat, ab uno in adoptionem dato
exheredatum se querellam detulisset, bonorum adulescentis
possessionem ei dedit, heredesque lege agere passus
non est. movit profecto Pisonem patria maiestas,
donum vitae, beneficium educationis, sed aliquid etiam
flexit circumstantium liberorum numerus, quia cum patre
septem fratres impie exheredatos videbat.</p>
<span class="br"></span><span class="lineNumber">6</span><span class="br"></span><p>Quid? Mamerci Aemilii Lepidi consulis quam grave
decretum! Genucius quidam, Matris Magnae Gallus, a Cn.
Oreste praetore urbano impetraverat ut restitui se in bona
Naevii Ani<a class="footnoteLink" href="#note_LCL493_176_76" id="target_note_LCL493_176_76"><sup>76</sup></a> iuberet, quorum possessionem secundum tabulas
testamenti ab ipso acceperat. appellatus Mamercus a
Surdino, cuius libertus Genucium heredem fecerat, praetoriam
iurisdictionem abrogavit, quod diceret Genucium
amputatis sua<a class="footnoteLink" href="#note_LCL493_176_77" id="target_note_LCL493_176_77"><sup>77</sup></a> ipsius sponte genitalibus corporis partibus
neque virorum neque mulierum numero haberi debere.



</p></section><notes><section class="footnotes"><ul><li class="note" id="note_LCL493_176_75"><a class="footnoteCrossrefLink" href="#target_note_LCL493_176_75" title="Click to highlight in text"><sup class="lineRef">75</sup>malevolo <span class="italic">Watt</span><sup>3</sup>: violento AL</a></li><script type="text/javascript">document.getElementById('note_LCL493_176_75').style.display = "none";</script><li class="note" id="note_LCL493_176_76"><a class="footnoteCrossrefLink" href="#target_note_LCL493_176_76" title="Click to highlight in text"><sup class="lineRef">76</sup>Naevii Anii A <span class="italic">corr.</span>: Naeviani AL</a></li><script type="text/javascript">document.getElementById('note_LCL493_176_76').style.display = "none";</script><li class="note" id="note_LCL493_176_77"><a class="footnoteCrossrefLink" href="#target_note_LCL493_176_77" title="Click to highlight in text"><sup class="lineRef">77</sup>sua <span class="italic">Heraeus</span>: sui AL</a></li><script type="text/javascript">document.getElementById('note_LCL493_176_77').style.display = "none";</script></ul></section></notes></section>