<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

sponsione Lutatium provocavit, ni<a class="footnoteLink" href="#note_LCL492_202_68" id="target_note_LCL492_202_68"><sup>68</sup></a> suo ductu Punica
classis esset oppressa, nec dubitavit restipulari Lutatius.
itaque iudex inter eos convenit Atilius Calatinus, apud
quem Valerius in hunc modum egit, consulem ea pugna in
lectica claudum iacuisse, se autem omnibus imperatoris
partibus functum. tunc Calatinus, prius quam Lutatius
causam suam ordiretur, ‘quaero’ inquit, ‘Valeri, a te, si
dimicandum necne esset contrariis inter vos sententiis dissedissetis,
utrum quod consul an quod praetor imperasset
maius habiturum fuerit momentum.’ respondit Valerius
non facere se controversiam quin priores partes consulis
essent futurae. ‘age deinde’ inquit Calatinus, ‘si diversa
auspicia accepissetis, cuius magis auspicio staretur?’ ‘item’
respondit Valerius ‘consulis.’ ‘iam hercules’ inquit, ‘cum de
imperio et auspicio inter vos disceptationem susceperim,
et tu utroque adversarium tuum superiorem fuisse fatearis,
nihil est quod ulterius dubitem. itaque, Lutati, quamvis
adhuc tacueris, secundum te litem do.’ mirifice iudex,
quod in manifesto negotio tempus teri passus non est: probabilius
Lutatius, quod ius amplissimi honoris constanter
defendit: sed ne Valerius quidem improbe, quia fortis et
prosperae pugnae ut non legitimum ita &lt;non immeritum&gt;<a class="footnoteLink" href="#note_LCL492_202_69" id="target_note_LCL492_202_69"><sup>69</sup></a>
praemium petiit.</p>
<span class="br"></span><span class="lineNumber">3</span><span class="br"></span><p>Quid facias Cn. Fulvio Flacco, qui tam expetendum
aliis triumphi honorem decretum sibi a senatu ob res bene
gestas sprevit ac repudiavit, nimirum non plura





</p></section><notes><section class="footnotes"><ul><li class="note" id="note_LCL492_202_68"><a class="footnoteCrossrefLink" href="#target_note_LCL492_202_68" title="Click to highlight in text"><sup class="lineRef">68</sup>ni Ϛ: nisi AL</a></li><script type="text/javascript">document.getElementById('note_LCL492_202_68').style.display = "none";</script><li class="note" id="note_LCL492_202_69"><a class="footnoteCrossrefLink" href="#target_note_LCL492_202_69" title="Click to highlight in text"><sup class="lineRef">69</sup><span class="italic">add SB</span><sup>1</sup>: <span class="italic">lacunam Kempf</span>; Br</a></li><script type="text/javascript">document.getElementById('note_LCL492_202_69').style.display = "none";</script></ul></section></notes></section>