<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


senatus locante, qui tunc Libitinam exercebant cum rerum
suarum usum tum ministerium suum gratuitum polliciti
sunt, quia hi pro re publica dimicantes occiderant, perseverantique
postulatione extuderunt ut exsequiarum
apparatus sestertio nummo ipsis praebendus addiceretur.
quorum laudem adiecta legi<a class="footnoteLink" href="#note_LCL492_470_31" id="target_note_LCL492_470_31"><sup>31</sup></a> condicio auget magis quam
extenuat, quoniam quidem quaestum contempserunt nulli
alii rei quam quaestui viventes.</p>
<p>Pace cinerum suorum reges gentium exterarum secundum
hunc tam contemptum gregem referri se patientur,
qui aut non attingendus aut [non]<a class="footnoteLink" href="#note_LCL492_470_32" id="target_note_LCL492_470_32"><sup>32</sup></a> in ultima parte domesticorum
exemplorum collocandus fuit. sed dum honesti
etiam ab infimis [estis]<a class="footnoteLink" href="#note_LCL492_470_33" id="target_note_LCL492_470_33"><sup>33</sup></a> editi memoria non intercidat,
licet separatum locum obtineant, ut nec his adiecti nec illis
praelati videantur.</p>
<p><span class="marginNote left">ext. 1</span> Dareus privatae adhuc fortunae, amiculo Sylosontis
Samii delectatus, curiosiore contemplatione fecit ut ultro
sibi et quidem a cupido daretur. cuius muneris quam grata
aestimatio animo eius esset allapsa regno potitus ostendit:
totam namque urbem et insulam Samiorum Sylosonti
fruendam tradidit: non enim pretium rei aestimatum sed
occasio liberalitatis honorata est, magisque a quo donum
proficisceretur quam ad quem perveniret provisum.</p>
<p><span class="marginNote left">ext. 2</span> Mithridates quoque rex magnifice gratus apparuit,
quoniam pro Leonico, acerrimo salutis suae defensore, a







</p></section><notes><section class="footnotes"><ul><li class="note" id="note_LCL492_470_31"><a class="footnoteCrossrefLink" href="#target_note_LCL492_470_31" title="Click to highlight in text"><sup class="lineRef">31</sup>legi <span class="italic">SB:</span> lege* AL</a></li><script type="text/javascript">document.getElementById('note_LCL492_470_31').style.display = "none";</script><li class="note" id="note_LCL492_470_32"><a class="footnoteCrossrefLink" href="#target_note_LCL492_470_32" title="Click to highlight in text"><sup class="lineRef">32</sup><span class="italic">om</span>. A <span class="italic">corr</span>., G</a></li><script type="text/javascript">document.getElementById('note_LCL492_470_32').style.display = "none";</script><li class="note" id="note_LCL492_470_33"><a class="footnoteCrossrefLink" href="#target_note_LCL492_470_33" title="Click to highlight in text"><sup class="lineRef">33</sup>estis* AL: <span class="italic">om.</span> Ïš: istis <span class="italic">Kempf</span></a></li><script type="text/javascript">document.getElementById('note_LCL492_470_33').style.display = "none";</script></ul></section></notes></section>