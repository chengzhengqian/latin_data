<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


decidisse. magni animi fuisset a tot captivorum
capitibus servitutem detraxisse quot tunc nobilissimis et
opulentissimis urbibus populus Romanus libertatem largitus
est.
Ad cuius maiestatem pertinet non solum quae ipse benigne
tribuit, sed etiam quae alio tribuente sensit commemorari:
ut enim illic commodatae<a class="footnoteLink" href="#note_LCL492_434_80" id="target_note_LCL492_434_80"><sup>80</sup></a> ita hic redditae
&lt;liberalitatis&gt;<a class="footnoteLink" href="#note_LCL492_434_81" id="target_note_LCL492_434_81"><sup>81</sup></a> laudis commendatio est.</p>
<p><span class="marginNote left">ext. 1</span> Hiero Syracusarum rex, audita clade qua Romani apud
Trasumennum lacum erant adflicti, trecenta milia modium
tritici et ducenta hordei aurique ducenta et quadraginta
pondo urbi nostrae muneri misit. neque ignarus verecundiae
maiorum nostrorum, ne aurum nollent accipere,
in habitum id Victoriae formavit, ut eos religione motos
munificentia sua uti cogeret, voluntate mittendi prius, iterum
providentia cavendi ne remitteretur liberalis.</p>
<p><span class="marginNote left">ext. 2</span>Subnectam huic Acragantinum Gillian, quem propemodum
ipsius Liberalitatis praecordia constat habuisse.
erat opibus excellens, sed multo etiam animo quam divitiis
locupletior, semperque in eroganda potius quam in corripienda
pecunia occupatus, adeo ut domus eius quasi quaedam
munificentiae officina crederetur: illinc enim publicis
usibus apta monumenta exstruebantur, illinc grata populi
oculis spectacula edebantur, illinc epularum magnifici
apparatus labentique annonae subsidia oriebantur. et cum





</p></section><notes><section class="footnotes"><ul><li class="note" id="note_LCL492_434_80"><a class="footnoteCrossrefLink" href="#target_note_LCL492_434_80" title="Click to highlight in text"><sup class="lineRef">80</sup>commodatae <span class="italic">SB</span><sup>1</sup>: commemoratae* AL: collatae A <span class="italic">corr.</span></a></li><script type="text/javascript">document.getElementById('note_LCL492_434_80').style.display = "none";</script><li class="note" id="note_LCL492_434_81"><a class="footnoteCrossrefLink" href="#target_note_LCL492_434_81" title="Click to highlight in text"><sup class="lineRef">81</sup><span class="italic">add. SB</span><sup>1</sup> (<span class="italic">an pro</span> laudis <span class="italic">ponendum?</span>)</a></li><script type="text/javascript">document.getElementById('note_LCL492_434_81').style.display = "none";</script></ul></section></notes></section>