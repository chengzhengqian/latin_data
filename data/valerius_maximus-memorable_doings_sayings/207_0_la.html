<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


Dionysius Syracusanus interficere vellet, atque is tempus
ab eo, quo prius quam periret domum profectus res suas
ordinaret, impetravisset, alter vadem se pro reditu eius tyranno
dare non dubitaret. solutus erat periculo mortis qui
modo gladio cervices subiectas habuerat: eidem caput
suum subiecerat cui securo vivere licebat. igitur omnes et
in primis Dionysius novae atque ancipitis rei exitum
speculabantur. appropinquante deinde finita die nec illo
redeunte, unusquisque stultitiae tam temerarium sponsorem
damnabat. at is nihil se de amici constantia metuere
praedicabat. eodem autem momento et hora a Dionysio
constituta et qui eam<a class="footnoteLink" href="#note_LCL492_424_73" id="target_note_LCL492_424_73"><sup>73</sup></a> acceperat supervenit. admiratus
amborum animum tyrannus supplicium fidei remisit, insuperque
eos rogavit ut se in societatem amicitiae tertium
sodalicii gradum intima<a class="footnoteLink" href="#note_LCL492_424_74" id="target_note_LCL492_424_74"><sup>74</sup></a> culturum benivolentia reciperent.
hascine<a class="footnoteLink" href="#note_LCL492_424_75" id="target_note_LCL492_424_75"><sup>75</sup></a> vires amicitiae? mortis contemptum ingenerare,
vitae dulcedinem exstinguere, crudelitatem mansuefacere,
odium in amorem convertere, poenam
beneficio pensare potuerunt. quibus paene tantum venerationis
quantum deorum immortalium caerimoniis debetur:
illis enim publica salus, his privata continetur, atque ut
illarum aedes sacra domicilia, harum fida hominum pectora
quasi quaedam sancto spiritu referta templa sunt.</p>
<p><span class="marginNote left">ext. 2a</span> Quod ita esse rex Alexander sensit. Darei castris, in quibus
omnes necessarii eius erant, potitus, Hephaestione





</p></section><notes><section class="footnotes"><ul><li class="note" id="note_LCL492_424_73"><a class="footnoteCrossrefLink" href="#target_note_LCL492_424_73" title="Click to highlight in text"><sup class="lineRef">73</sup>et qui eam <span class="italic">Briscoe:</span> qui eam qui AL: et eam qui <span class="italic">Madvig</span></a></li><script type="text/javascript">document.getElementById('note_LCL492_424_73').style.display = "none";</script><li class="note" id="note_LCL492_424_74"><a class="footnoteCrossrefLink" href="#target_note_LCL492_424_74" title="Click to highlight in text"><sup class="lineRef">74</sup>intima <span class="italic">Pighius</span>: utuma L: ut una A <span class="italic">corr.</span>: ultima* G</a></li><script type="text/javascript">document.getElementById('note_LCL492_424_74').style.display = "none";</script><li class="note" id="note_LCL492_424_75"><a class="footnoteCrossrefLink" href="#target_note_LCL492_424_75" title="Click to highlight in text"><sup class="lineRef">75</sup>haecine A <span class="italic">corr., sed cf. Cic. Verr. 2.5.62 huncine hominem
sqq.</span></a></li><script type="text/javascript">document.getElementById('note_LCL492_424_75').style.display = "none";</script></ul></section></notes></section>