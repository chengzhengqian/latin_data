<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


castra petisset, pro hoste interficeretur. qua severitate
compressi milites, et corporibus fatigatis et animis desperatione
vitae implicatis, loci tamen iniquitatem multitudinemque
hostium superarunt. humanae igitur imbecillitatis
efficacissimum duramentum est necessitas.</p>
<span class="br"></span><span class="lineNumber">11</span><span class="br"></span><p>In eadem provincia Q. Fabius Maximus, ferocissimae
gentis animos contundere et debilitare cupiens, mansuetissimum
ingenium suum, ad tempus deposita clementia,
saeviore<a class="footnoteLink" href="#note_LCL492_190_55" id="target_note_LCL492_190_55"><sup>55</sup></a> uti severitate coegit: omnium enim qui ex praesidiis
Romanorum ad hostes transfugerant, captique erant,
manus abscidit, ut trunca prae se bracchia gestantes metum
defectionis reliquis inicerent. rebelles itaque manus a
corporibus suis distractae inque cruentato solo sparsae ceteris
ne idem committere auderent documento fuerunt.</p>
<span class="br"></span><span class="lineNumber">12</span><span class="br"></span><p>Nihil mitius superiore Africano. is tamen ad firmandam
disciplinam militarem aliquid ab alienissima sibi crudelitate
amaritudinis mutuandum existimavit; si quidem devicta
Carthagine, cum omnes qui ex nostris exercitibus ad
Poenos transierant, in suam potestatem redegisset, gravius
in Romanos quam in Latinos transfugas animadvertit: hos
enim tamquam patriae fugitivos crucibus adfixit, illos tamquam
perfidos socios securi percussit. non prosequar hoc
factum ulterius, et quia Scipionis est et quia Romano sanguini,
quamvis merito, perpesso servile supplicium insultare
non attinet, cum praesertim transire ad ea liceat quae
sine domestico vulnere gesta narrari possunt.</p>
<span class="br"></span><span class="lineNumber">13</span><span class="br"></span><p>Nam posterior Africanus everso Punico imperio exterarum




</p></section><notes><section class="footnotes"><ul><li class="note" id="note_LCL492_190_55"><a class="footnoteCrossrefLink" href="#target_note_LCL492_190_55" title="Click to highlight in text"><sup class="lineRef">55</sup>saeviore Ïš: severi- AL; Br</a></li><script type="text/javascript">document.getElementById('note_LCL492_190_55').style.display = "none";</script></ul></section></notes></section>