<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


onera votis expetentibus, sola cotidie matutino
tempore deos ut incolumis ac sibi superstes esset orabat.
quod ubi is cognovit, non debitam sibi admiratus benivolentiam,
arcessiit eam et quid ita hoc aut quo merito suo faceret
interrogavit. tum illa ‘certa est’ inquit ‘ratio propositi
mei: puella enim, cum gravem tyrannum haberemus, carere
eo cupiebam. quo interfecto aliquanto taetrior arcem
occupavit. eius quoque finiri dominationem magni aestimabam.
tertium te superioribus importuniorem habere
coepimus rectorem. itaque ne, si tu fueris absumptus, deterior
in locum tuum succedat, caput meum pro tua salute
devoveo.’ tam facetam audaciam Dionysius punire erubuit.</p>
<p><span class="marginNote left">ext. 3</span>Inter has et Theodorum Cyrenaeum quasi animosi spiritus
coniugium esse potuit, virtute par, felicitate dissimile:<a class="footnoteLink" href="#note_LCL493_28_28" id="target_note_LCL493_28_28"><sup>28</sup></a>
is enim Lysimacho regi mortem sibi minitanti ‘enimvero’
inquit ‘magnifica res tibi contigit, quia cantharidis
vim adsecutus es.’ cumque hoc dicto accensus cruci eum
suffigi iussisset, ‘terribilis’ ait ‘haec sit purpuratis tuis, mea
quidem nihil interest humine an sublime putrescam.’</p>
<h3><span class="ac">3. De Severitate</span></h3>
<p><span class="marginNote left">praef.</span>Armet se duritia pectus necesse est, dum horridae ac
tristis severitatis acta narrantur, ut omni &lt;miti&gt;ore<a class="footnoteLink" href="#note_LCL493_28_29" id="target_note_LCL493_28_29"><sup>29</sup></a> cogitatione





</p></section><notes><section class="footnotes"><ul><li class="note" id="note_LCL493_28_28"><a class="footnoteCrossrefLink" href="#target_note_LCL493_28_28" title="Click to highlight in text"><sup class="lineRef">28</sup>parem . . . dissimilem <span class="italic">coni. Briscoe</span></a></li><script type="text/javascript">document.getElementById('note_LCL493_28_28').style.display = "none";</script><li class="note" id="note_LCL493_28_29"><a class="footnoteCrossrefLink" href="#target_note_LCL493_28_29" title="Click to highlight in text"><sup class="lineRef">29</sup><span class="italic">add</span>. Ϛ: omniore AL: mitiore G</a></li><script type="text/javascript">document.getElementById('note_LCL493_28_29').style.display = "none";</script></ul></section></notes></section>