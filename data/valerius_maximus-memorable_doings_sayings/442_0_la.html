<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

fallere, fructus in aliquo admisso scelere consistit, tum
certus cum credulitatem nefariis vinculis circumdedit,
tantum incommodi humano generi adferens quantum
salutis bona fides praestat. habeat igitur non minus reprehensionis
quam illa laudis consequitur.</p>
<span class="br"></span><span class="lineNumber">1</span><span class="br"></span><p>Romulo regnante Spurius Tarpeius arci praeerat. cuius
filiam virginem aquam sacris petitum extra moenia egressam
Tatius ut armatos Sabinos in arcem secum reciperet
corrupit, mercedis nomine pactam quae in sinistris manibus
gerebant: erant autem iis<a class="footnoteLink" href="#note_LCL493_340_59" id="target_note_LCL493_340_59"><sup>59</sup></a> armillae et anuli magno ex
pondere auri. loco potitum agmen Sabinorum puellam
praemium flagitantem armis obrutam necavit, perinde
quasi promissum, quod ea quoque laevis gestaverant,
solv&lt;er&gt;it.<a class="footnoteLink" href="#note_LCL493_340_60" id="target_note_LCL493_340_60"><sup>60</sup></a> absit reprehensio, quia impia proditio celeri
poena vindicata est.</p>
<span class="br"></span><span class="lineNumber">2</span><span class="br"></span><p>Ser. quoque Galba summae perfidiae: trium enim Lusitaniae
civitatium convocato populo tamquam de commodis
eius acturus, octo milia, in quibus flos iuventutis
consistebat, electa et armis exuta partim trucidavit, partim
vendidit. quo facinore maximam cladem barbarorum
magnitudine criminis antecessit.</p>
<span class="br"></span><span class="lineNumber">3</span><span class="br"></span><p>Cn. autem Domitium, summi generis et magni animi
virum, nimia gloriae cupiditas perfidum exsistere coegit:
iratus namque Bituito, regi Arvernorum, quod [tum]<a class="footnoteLink" href="#note_LCL493_340_61" id="target_note_LCL493_340_61"><sup>61</sup></a>
suam et Allobrogum gentem, se etiam tum in provincia
morante, ad Q. Fabii successoris sui dexteram confugere






</p></section><notes><section class="footnotes"><ul><li class="note" id="note_LCL493_340_59"><a class="footnoteCrossrefLink" href="#target_note_LCL493_340_59" title="Click to highlight in text"><sup class="lineRef">59</sup>&lt;in&gt; his (A) <span class="italic">Kempf</span></a></li><script type="text/javascript">document.getElementById('note_LCL493_340_59').style.display = "none";</script><li class="note" id="note_LCL493_340_60"><a class="footnoteCrossrefLink" href="#target_note_LCL493_340_60" title="Click to highlight in text"><sup class="lineRef">60</sup><span class="italic">add.</span>* <span class="italic">Per.</span></a></li><script type="text/javascript">document.getElementById('note_LCL493_340_60').style.display = "none";</script><li class="note" id="note_LCL493_340_61"><a class="footnoteCrossrefLink" href="#target_note_LCL493_340_61" title="Click to highlight in text"><sup class="lineRef">61</sup><span class="italic">del.* Kempf</span></a></li><script type="text/javascript">document.getElementById('note_LCL493_340_61').style.display = "none";</script></ul></section></notes></section>