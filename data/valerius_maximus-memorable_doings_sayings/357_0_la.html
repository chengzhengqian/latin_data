<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

consumpsissent, ad ultimum humanorum corporum dapibus
usi sunt. quapropter capta iam urbe complures inventi
sunt artus et membra trucidatorum corporum sinu suo
gestantes. nulla est in his necessitatis excusatio: nam quibus
mori licuit, sic vivere necesse non fuit.</p>
<p><span class="marginNote left">ext. 3</span>Horum trucem pertinaciam in consimili facinore Calagurritanorum
exsecrabilis impietas supergressa est. qui
quo perseverantius interempti Sertorii cineribus, obsidionem
Cn. Pompeii frustrantes, fidem praestarent, quia nullum
iam aliud in urbe eorum supererat animal, uxores suas
natosque ad usum nefariae dapis verterunt: quoque diutius
armata iuventus viscera sua visceribus suis aleret, infelices
cadaverum reliquias sallire non dubitavit. en quam
aliquis in acie hortaretur ut pro salute coniugum et liberorum
fortiter dimicaret! ex hoc nimirum hoste tanto duci
poena magis quam victoria petenda fuit, quia plus vindicatus
gravitatis<a class="footnoteLink" href="#note_LCL493_170_66" id="target_note_LCL493_170_66"><sup>66</sup></a> quam victus gloriae adferre potuit, cum
omne serpentum ac ferarum genus comparatione sui titulo
feritatis superarit: nam quae illis dulcia vitae pignora proprio
spiritu cariora sunt, ea Calagurritanis prandia atque
cenae exstiterunt.</p>
<h3><span class="ac">7. De Testamentis Quae
&lt;Re&gt;Scissa<a class="footnoteLink" href="#note_LCL493_170_67" id="target_note_LCL493_170_67"><sup>67</sup></a> Sunt</span></h3>
<p><span class="marginNote left">praef.</span>Vacemus nunc negotio quod actorum hominis et praecipuae
curae et ultimi est temporis, consideremusque





</p></section><notes><section class="footnotes"><ul><li class="note" id="note_LCL493_170_66"><a class="footnoteCrossrefLink" href="#target_note_LCL493_170_66" title="Click to highlight in text"><sup class="lineRef">66</sup>gravitatis <span class="italic">SB</span><sup>1</sup>: libertatis* AL: <span class="italic">del. Per</span>.</a></li><script type="text/javascript">document.getElementById('note_LCL493_170_66').style.display = "none";</script><li class="note" id="note_LCL493_170_67"><a class="footnoteCrossrefLink" href="#target_note_LCL493_170_67" title="Click to highlight in text"><sup class="lineRef">67</sup><span class="italic">add.</span> G <span class="italic">corr.</span></a></li><script type="text/javascript">document.getElementById('note_LCL493_170_67').style.display = "none";</script></ul></section></notes></section>