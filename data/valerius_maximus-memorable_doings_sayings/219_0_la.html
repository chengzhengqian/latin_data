<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<span class="br"></span><span class="lineNumber">6</span><span class="br"></span><p>Africani quoque posterioris humanitas speciosa, lateque
patuit: expugnata enim Carthagine circa civitates
Siciliae litteras misit, ut ornamenta templorum suorum a
Poenis rapta per legatos recuperarent inque pristinis sedibus
reponenda curarent. beneficium dis pariter atque
hominibus acceptum!</p>
<span class="br"></span><span class="lineNumber">7</span><span class="br"></span><p>Huic facto par eiusdem viri &lt;illa&gt;<a class="footnoteLink" href="#note_LCL492_448_10" id="target_note_LCL492_448_10"><sup>10</sup></a> humanitas. a quaestore
suo, hastae subiectos captivos vendente, puer eximiae
formae et liberalis habitus missus est. de quo cum explorasset
Numidam esse, orbum relictum a patre, educatum
apud avunculum Masinissam, eo ignorante immaturam
adversus Romanos ingressum militiam, et errori illius veniam
dandam et amicitiae regis fidissimi populo Romano
debitam venerationem tribuendam existimavit. itaque
puerum, anulo fibulaque aurea et tunica laticlavia Hispanoque
sagulo et ornato equo donatum, datis qui eum prosequerentur
equitibus, ad Masinissam misit, eos victoriae
maximos fructus ratus, dis ornamenta templorum,<a class="footnoteLink" href="#note_LCL492_448_11" id="target_note_LCL492_448_11"><sup>11</sup></a> hominibus
[regibus]<a class="footnoteLink" href="#note_LCL492_448_12" id="target_note_LCL492_448_12"><sup>12</sup></a> sanguinem suum restituere.</p>
<span class="br"></span><span class="lineNumber">8</span><span class="br"></span><p>L. etiam Paulli in tali genere laudis memoria apprehendenda
est. qui cum Persen parvi temporis momento captivum
ex rege ad se adduci audisset, occurrit ei Romani
imperii decoratus ornamentis, conatumque ad genua procumbere
dextera manu allevavit et Graeco sermone ad
spem exhortatus est. introductum etiam in tabernaculum
lateri suo proximum in consilio sedere iussit, nec honore






</p></section><notes><section class="footnotes"><ul><li class="note" id="note_LCL492_448_10"><a class="footnoteCrossrefLink" href="#target_note_LCL492_448_10" title="Click to highlight in text"><sup class="lineRef">10</sup><span class="italic">add. Kempf: pro</span> viri <span class="italic">Briscoe</span></a></li><script type="text/javascript">document.getElementById('note_LCL492_448_10').style.display = "none";</script><li class="note" id="note_LCL492_448_11"><a class="footnoteCrossrefLink" href="#target_note_LCL492_448_11" title="Click to highlight in text"><sup class="lineRef">11</sup>templorum Ïš: <span class="italic">ras.</span> AL: rerum* G</a></li><script type="text/javascript">document.getElementById('note_LCL492_448_11').style.display = "none";</script><li class="note" id="note_LCL492_448_12"><a class="footnoteCrossrefLink" href="#target_note_LCL492_448_12" title="Click to highlight in text"><sup class="lineRef">12</sup><span class="italic">del. Per.</span></a></li><script type="text/javascript">document.getElementById('note_LCL492_448_12').style.display = "none";</script></ul></section></notes></section>