<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<p><span class="marginNote left">ext. 15</span>Quam porro industrius Themistocles, qui maximarum
rerum cura districtus omnium tamen civium suorum
nomina memoria comprehendit, per summamque iniquitatem
patria pulsus et ad Xerxem, quem paulo ante devicerat,
confugere coactus, prius quam in conspectum<a class="footnoteLink" href="#note_LCL493_240_60" id="target_note_LCL493_240_60"><sup>60</sup></a> eius
veniret, Persico sermone se adsuefecit, ut labore parta
commendatione regiis auribus familiarem et adsuetum
sonum vocis adhiberet.</p>
<p><span class="marginNote left">ext. 16</span>Cuius utriusque industriae laudem duo reges partiti
sunt, Cyrus omnium militum suorum nomina, Mithridates
duarum et viginti gentium, quae sub regno eius erant, linguas
ediscendo, ille ut sine monitore exercitum salutaret,
hic ut eos quibus imperabat sine interprete alloqui posset.</p>
<h3><span class="ac">8. De Otio</span></h3>
<p><span class="marginNote left">praef.</span>Otium, quod industriae et studio maxime contrarium
videtur, praecipue subnecti debet, non quo evanescit virtus
sed quo recreatur: alterum enim etiam inertibus vitandum,
alterum strenuis quoque interdum appetendum est,
illis ne perpetuam<a class="footnoteLink" href="#note_LCL493_240_61" id="target_note_LCL493_240_61"><sup>61</sup></a> vitam enervem<a class="footnoteLink" href="#note_LCL493_240_62" id="target_note_LCL493_240_62"><sup>62</sup></a> exigant, his ut
tempestiva laboris intermissione ad laborandum fiant
vegetiores.</p>
<span class="br"></span><span class="lineNumber">1</span><span class="br"></span><p>Par verae amicitae clarissimum Scipio et Laelius, cum






</p></section><notes><section class="footnotes"><ul><li class="note" id="note_LCL493_240_60"><a class="footnoteCrossrefLink" href="#target_note_LCL493_240_60" title="Click to highlight in text"><sup class="lineRef">60</sup>conspectum Ïš: -tu AL</a></li><script type="text/javascript">document.getElementById('note_LCL493_240_60').style.display = "none";</script><li class="note" id="note_LCL493_240_61"><a class="footnoteCrossrefLink" href="#target_note_LCL493_240_61" title="Click to highlight in text"><sup class="lineRef">61</sup>perpetuam <span class="italic">Watt</span><sup>3</sup>: propri(a)e* AL</a></li><script type="text/javascript">document.getElementById('note_LCL493_240_61').style.display = "none";</script><li class="note" id="note_LCL493_240_62"><a class="footnoteCrossrefLink" href="#target_note_LCL493_240_62" title="Click to highlight in text"><sup class="lineRef">62</sup>enervem A <span class="italic">corr.</span>: inermem* AL</a></li><script type="text/javascript">document.getElementById('note_LCL493_240_62').style.display = "none";</script></ul></section></notes></section>