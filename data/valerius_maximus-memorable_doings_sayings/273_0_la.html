<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
</section>
<section class="div2">
<h2><span class="ac">Liber Sextus</span></h2>
<h3><span class="ac">1. De Pudicitia</span></h3>
<p><span class="marginNote left">preaf</span>Unde te virorum pariter ac feminarum praecipuum
firmamentum, Pudicitia, invocem? tu enim prisca religione
consecratos Vestae focos incolis, tu Capitolinae Iunonis
pulvinaribus incubas, tu Palatii columen Augustos
penates sanctissimumque Iuliae genialem torum adsidua
statione celebras, tuo praesidio puerilis aetatis insignia
munita sunt, tui numinis respectu sincerus iuventae flos
permanet, te custode matronalis stola censetur: ades igitur
et &lt;re&gt;cognosce quae fieri ipsa voluisti.</p>
<span class="br"></span><span class="lineNumber">1</span><span class="br"></span><p>Dux Romanae pudicitiae Lucretia, cuius virilis animus
maligno errore Fortunae muliebre corpus sortitus est, a
&lt;Sex.&gt;<a class="footnoteLink" href="#note_LCL493_2_1" id="target_note_LCL493_2_1"><sup>1</sup></a> Tarquinio, regis Superbi filio, per vimstuprumpati
coacta, cum gravissimis verbis iniuriam suam in concilio
necessariorum deplorasset, ferro se, quod veste tectum attulerat,
interemit, causamque tam animoso interitu imperium
consulare pro regio permutandi populo Romano
praebuit.</p>
<span class="br"></span><span class="lineNumber">2</span><span class="br"></span><p>Atque haec illatam iniuriam non tulit: Verginius, plebeii
generis, sed patricii vir spiritus, ne probro contaminaretur

</p></section><notes><section class="footnotes"><ul><li class="note" id="note_LCL493_2_1"><a class="footnoteCrossrefLink" href="#target_note_LCL493_2_1" title="Click to highlight in text"><sup class="lineRef">1</sup><span class="italic">add</span>. P</a></li><script type="text/javascript">document.getElementById('note_LCL493_2_1').style.display = "none";</script></ul></section></notes></section>