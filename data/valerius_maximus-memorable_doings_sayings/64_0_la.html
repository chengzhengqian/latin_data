<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


curia, silentique salubritate munitum et vallatum undique,
cuius limen intrantes abiecta privata caritate publicam induebant.
itaque non dicam unum sed neminem audisse
crederes quod tam multorumauribus fuerat commissum.</p>
<span class="br"></span><span class="lineNumber">2</span><span class="br"></span><p>Magistratus vero prisci quantopere suam<a class="footnoteLink" href="#note_LCL492_138_8" id="target_note_LCL492_138_8"><sup>8</sup></a> populique
Romani maiestatem retinentes se gesserint hinc cognosci
potest, quod inter cetera obtinendae gravitatis indicia illud
quoque magna cum perseverantia custodiebant, ne Graecis
umquam nisi Latine responsa darent. quin etiam ipsos
linguae volubilitate, qua plurimum valent, excussa per
interpretem loqui cogebant non in urbe tantum nostra sed
etiam in Graecia et Asia, quo scilicet Latinae vocis honos
per omnes gentes venerabilior diffunderetur. nec illis deerant
studia doctrinae, sed nulla non in re pallium togae
subici debere arbitrabantur, indignum esse existimantes
illecebris et suavitati litterarum imperii pondus et auctoritatem
donari.</p>
<span class="br"></span><span class="lineNumber">3</span><span class="br"></span><p>Quapropter non es damnandus rustici rigoris crimine,
C. Mari, quia gemina lauru coronatam senectutem tuam,
Numidicis et Germanicis illustrem tropaeis, victor devictae
gentis facundia politiorem fieri noluisti, credo ne alienigena
ingenii exercitatione patrii ritus serus transfuga
exsisteres. quis ergo huic consuetudini, qua nunc Graecis
actionibus aures curiae exsurdantur, ianuam patefecit? ut
opinor, Molo rhetor, qui studia M. Ciceronis acuit: eum



</p></section><notes><section class="footnotes"><ul><li class="note" id="note_LCL492_138_8"><a class="footnoteCrossrefLink" href="#target_note_LCL492_138_8" title="Click to highlight in text"><sup class="lineRef">8</sup>suam A <span class="italic">corr.</span>: sui LG</a></li><script type="text/javascript">document.getElementById('note_LCL492_138_8').style.display = "none";</script></ul></section></notes></section>