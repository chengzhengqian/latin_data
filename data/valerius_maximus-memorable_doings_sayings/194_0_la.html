<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<span class="br"></span><span class="lineNumber">2</span><span class="br"></span><p>Confregit rem publicam Terentius Varro Cannensis
pugnae temerario ingressu. idem delatam ab universo senatu
et populo dictaturam recipere non sustinendo pudore
culpam maximae cladis redemit, effecitque ut acies deorum
irae, modestia ipsius moribus imputaretur. itaque
titulo imaginis eius speciosius non recepta dictatura quam
aliorum gesta adscribi potest.</p>
<span class="br"></span><span class="lineNumber">3</span><span class="br"></span><p>Nos autem ad praeclarum verecundiae opus transgrediamur.
magna cum invidia Fortuna praetoriis comitiis
Africani superioris filium Cn. Scipionem et scribam C. Cicereium
in campum deduxerat, utque nimis impotens sermone
vulgi carpebatur, quod tanti viri sanguinem clientelamque
comitiali certamine confuderat. ceterum crimen
eius in suam laudem Cicereius convertit: nam ut vidit omnibus
se centuriis Scipioni anteferri, templo descendit
abiectaque candida toga competitoris sui suffragatorem
agere coepit, ut scilicet praeturam melius Africani memoriae
concederet quam sibi vindicaret. neg&lt;es&gt;<a class="footnoteLink" href="#note_LCL492_398_60" id="target_note_LCL492_398_60"><sup>60</sup></a> maximum
esse verecundiae pretium? Scipio tunc honorem
adeptus est, sed Cicereio magis gratulati sunt.</p>
<span class="br"></span><span class="lineNumber">4</span><span class="br"></span><p>Ac ne protinus comitiis abeamus, consulatum petens L.
Crassus, cum omnium candidatorum more circum forum
supplex populo ire cogeretur, numquam adduci potuit ut
id praesente Q. Scaevola, gravissimo et sapientissimo viro,
socero suo, faceret. itaque rogabat eum ut a se, dum
ineptae rei inserviret, discederet, maiorem verecundiam




</p></section><notes><section class="footnotes"><ul><li class="note" id="note_LCL492_398_60"><a class="footnoteCrossrefLink" href="#target_note_LCL492_398_60" title="Click to highlight in text"><sup class="lineRef">60</sup>neges <span class="italic">Halm</span>: nec* AL</a></li><script type="text/javascript">document.getElementById('note_LCL492_398_60').style.display = "none";</script></ul></section></notes></section>