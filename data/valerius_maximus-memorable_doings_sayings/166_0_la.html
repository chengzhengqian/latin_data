<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<span class="br"></span><span class="lineNumber">6b</span><span class="br"></span><p>Eodem robore mentis causam Hannibalis in senatu
protexit, cum eum cives sui missis legatis tamquam seditiones
apud eos moventem accusarent. adiecit quoque non
oportere patres conscriptos se rei publicae Carthaginiensium
interponere, altissimaque moderatione alterius saluti
consuluit, alterius dignitati, victoria tenus utriusque hostem
egisse contentus.</p>
<span class="br"></span><span class="lineNumber">7</span><span class="br"></span><p>At M. Marcellus, qui primus et Hannibalem vinci et Syracusas
capi posse docuit, cum in consulatu quarto<a class="footnoteLink" href="#note_LCL492_342_3" id="target_note_LCL492_342_3"><sup>3</sup></a> eius
Siculi de eo questum in urbem venissent, nec senatum illa<a class="footnoteLink" href="#note_LCL492_342_4" id="target_note_LCL492_342_4"><sup>4</sup></a>
de re habuit, quia collega Valerius Laevinus forte aberat,
ne ob id Siculi in querendo timidiores essent, et ut is rediit,
ultro de iis admittendis rettulit querentesque de se patienter
sustinuit. iussos etiam a Laevino discedere remanere,
ut suae defensioni interessent, coegit, ac deinde, utraque
parte perorata, excedentes curia subsecutus est, quo liberius
senatus sententiam ferret. improbatis quoque eorum
querellis, supplices et orantes ut ab eo in clientelam reciperentur
clementer excepit. super haec Siciliam sortitus
ea provincia collegae cessit. totiens laudatio Marcelli variari
non potest quotiens ipse novis gradibus moderationis
adversus socios usus est.</p>
<span class="br"></span><span class="lineNumber">8</span><span class="br"></span><p>Quam Ti. etiam Gracchus admirabilem se exhibuit! tribunus
enim plebis, cum ex professo inimicitias cum Africano





</p></section><notes><section class="footnotes"><ul><li class="note" id="note_LCL492_342_3"><a class="footnoteCrossrefLink" href="#target_note_LCL492_342_3" title="Click to highlight in text"><sup class="lineRef">3</sup>consulatu (L <span class="italic">corr.</span>) iv <span class="italic">Heraeus</span>: -tum AL</a></li><script type="text/javascript">document.getElementById('note_LCL492_342_3').style.display = "none";</script><li class="note" id="note_LCL492_342_4"><a class="footnoteCrossrefLink" href="#target_note_LCL492_342_4" title="Click to highlight in text"><sup class="lineRef">4</sup>illa <span class="italic">Gelbcke</span>: ulla AL</a></li><script type="text/javascript">document.getElementById('note_LCL492_342_4').style.display = "none";</script></ul></section></notes></section>