<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


conspectus fuerit, ac multa his consentanea fecerit.
testamento filiam<a class="footnoteLink" href="#note_LCL493_180_79" id="target_note_LCL493_180_79"><sup>79</sup></a> instituit heredem, quod Ti. Longus
sanguine ei proximus hastae iudicio subvertere frustra
conatus est: magis enim centumviri quid scriptum esset in
tabulis quam quis eas scripsisset considerandum existimaverunt.</p>
<span class="br"></span><span class="lineNumber">2</span><span class="br"></span><p>Vita Tuditani demens, Aebutiae autem, quae L. Menenii
Agrippae uxor fuerat, tabulae testamenti plenae
furoris: nam cum haberet duas simillimae probitatis filias,
Plaetoriam et Afroniam, animi sui potius inclinatione
provecta quam ullis alter&lt;ut&gt;rius<a class="footnoteLink" href="#note_LCL493_180_80" id="target_note_LCL493_180_80"><sup>80</sup></a> iniuriis aut officiis
commota, Plaetoriam tantummodo heredem instituit; filiis
etiam Afroniae ex admodum amplo patrimonio viginti
milia nummum legavit. Afronia tamen cum sorore sacramento
contendere noluit, testamentumque matris patientia
honorare quam iudicio convellere satius esse duxit, eo
se ipso indigniorem iniuria ostendens quo eam aequiore
animo sustinebat.</p>
<span class="br"></span><span class="lineNumber">3</span><span class="br"></span><p>Minus mirandum errorem muliebrem Q. Metellus fecit:
is namque, plurimis et celeberrimis eiusdem nominis
viris in urbe nostra vigentibus, Claudiorum etiam familia,
quam artissimo sanguinis vinculo contingebat, florente,
Carrinatem solum heredem reliquit, nec hac re testamentum
eius quisquam attemptavit.</p>
<span class="br"></span><span class="lineNumber">4</span><span class="br"></span><p>Item Pompeius Reginus, vir transalpinae regionis, cum
testamento fratris praeteritus esset et ad coarguendam iniquitatem




</p></section><notes><section class="footnotes"><ul><li class="note" id="note_LCL493_180_79"><a class="footnoteCrossrefLink" href="#target_note_LCL493_180_79" title="Click to highlight in text"><sup class="lineRef">79</sup>filiam P: filium* AL</a></li><script type="text/javascript">document.getElementById('note_LCL493_180_79').style.display = "none";</script><li class="note" id="note_LCL493_180_80"><a class="footnoteCrossrefLink" href="#target_note_LCL493_180_80" title="Click to highlight in text"><sup class="lineRef">80</sup><span class="italic">add. Damst√©</span></a></li><script type="text/javascript">document.getElementById('note_LCL493_180_80').style.display = "none";</script></ul></section></notes></section>