<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


quamvis utraque haec adversus nitebantur, tamen paterna
bona obtinuit: nam L. quidem Sextilius et P. Popillius, quos
M. Anneius sanguine sibi coniunctos eadem ex parte qua
Tullianum heredes fecerat, sacramento cum adulescentulo
contendere ausi non sunt, tametsi praecipuis eo tempore
Magni viribus ad defendendas tabulas testamenti
invitari poterant et aliquantum adiuvabat heredes quod
M. Anneius in Sufenatis familiam ac sacra transierat. sed
artissimum inter homines procreationis vinculum patris
simul voluntatem et principis auctoritatem superavit.</p>
<span class="br"></span><span class="lineNumber">3</span><span class="br"></span><p>C. autem Tettium a patre infantem exheredatum,
Petronia matre, quam Tettius, quoad vixit, in matrimonio
habuerat, natum, divus Augustus in bona paterna ire decreto
suo iussit, patris patriae animo usus, quoniam Tettius
in proprio iure<a class="footnoteLink" href="#note_LCL493_174_72" id="target_note_LCL493_174_72"><sup>72</sup></a> procreato filio summa cum iniquitate
paternum nomen abrogaverat.</p>
<span class="br"></span><span class="lineNumber">4</span><span class="br"></span><p>Septicia quoque, mater Trachalorum Ariminensium,
irata filiis, in contumeliam eorum, cum iam parere non
posset, Publicio seni admodum nupsit, testamento etiam
utrumque<a class="footnoteLink" href="#note_LCL493_174_73" id="target_note_LCL493_174_73"><sup>73</sup></a> praeteriit.<a class="footnoteLink" href="#note_LCL493_174_74" id="target_note_LCL493_174_74"><sup>74</sup></a> a quibus aditus divus Augustus et
nuptias mulieris et suprema iudicia improbavit: nam hereditatem
maternam filios habere iussit, dotem, quia non
creandorum liberorum causa coniugium intercesserat, virumretinere






</p></section><notes><section class="footnotes"><ul><li class="note" id="note_LCL493_174_72"><a class="footnoteCrossrefLink" href="#target_note_LCL493_174_72" title="Click to highlight in text"><sup class="lineRef">72</sup>iure A <span class="italic">corr</span>., LG: lare <span class="italic">Madvig</span></a></li><script type="text/javascript">document.getElementById('note_LCL493_174_72').style.display = "none";</script><li class="note" id="note_LCL493_174_73"><a class="footnoteCrossrefLink" href="#target_note_LCL493_174_73" title="Click to highlight in text"><sup class="lineRef">73</sup>utrumque LGP:
utroque A <span class="italic">corr.</span></a></li><script type="text/javascript">document.getElementById('note_LCL493_174_73').style.display = "none";</script><li class="note" id="note_LCL493_174_74"><a class="footnoteCrossrefLink" href="#target_note_LCL493_174_74" title="Click to highlight in text"><sup class="lineRef">74</sup>praeteriit P: -rito A <span class="italic">corr.</span>, LG</a></li><script type="text/javascript">document.getElementById('note_LCL493_174_74').style.display = "none";</script></ul></section></notes></section>