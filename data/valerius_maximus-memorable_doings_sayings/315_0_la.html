<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<span class="br"></span><span class="lineNumber">6</span><span class="br"></span><p>L. vero Sulla usque ad quaesturae suae comitia vitam
libidine, vino, ludicrae artis amore inquinatam perduxit.
quapropter C. Marius<a class="footnoteLink" href="#note_LCL493_86_77" id="target_note_LCL493_86_77"><sup>77</sup></a> consul moleste tulisse traditur
quod sibi asperrimum in Africa bellum gerenti tam delicatus
quaestor sorte obvenisset. eiusdem virtus, quasi perruptis
et disiectis nequitiae qua obsidebatur claustris,
catenas Iugurthae manibus iniecit, Mithridatem compescuit,
socialis belli fluctus repressit, Cinnae dominationem
fregit, eumque qui se in Africa quaestorem fastidierat
ipsam illam provinciam proscriptum et exsulem petere
coegit. quae tam diversa tamque inter se contraria si quis
apud animum suum attentiore comparatione expendere
velit, duos in uno homine Sullas fuisse crediderit, turpem
adulescentulum et virum dicerem fortem, nisi ipse se felicem
appellari maluisset.</p>
<span class="br"></span><span class="lineNumber">7</span><span class="br"></span><p>Atque ut nobilitati,<a class="footnoteLink" href="#note_LCL493_86_78" id="target_note_LCL493_86_78"><sup>78</sup></a> beneficio paenitentiae se ipsam
admonitae respicere, altiora modo suo sperare ausos subtexamus,
T. Aufidius, cum Asiatici publici exiguam admodum
particulam habuisset, postea totam Asiam proconsulari
imperio obtinuit. nec indignati sunt socii eius parere
fascibus quem aliena tribunalia adulantem viderant. gessit
enim<a class="footnoteLink" href="#note_LCL493_86_79" id="target_note_LCL493_86_79"><sup>79</sup></a> se integerrime atque splendidissime. quo quidem<a class="footnoteLink" href="#note_LCL493_86_80" id="target_note_LCL493_86_80"><sup>80</sup></a>
modo demonstravit pristinum quaestum suum Fortunae,
praesens vero dignitatis incrementum moribus
ipsius imputari debere.</p>
<span class="br"></span><span class="lineNumber">8</span><span class="br"></span><p>At P. Rupilius non publicanum in Sicilia egit, sed operas
publicanis dedit. idem ultimam inopiam suam auctorato




</p></section><notes><section class="footnotes"><ul><li class="note" id="note_LCL493_86_77"><a class="footnoteCrossrefLink" href="#target_note_LCL493_86_77" title="Click to highlight in text"><sup class="lineRef">77</sup>Marius <span class="italic">Kempf</span>: -um AL</a></li><script type="text/javascript">document.getElementById('note_LCL493_86_77').style.display = "none";</script><li class="note" id="note_LCL493_86_78"><a class="footnoteCrossrefLink" href="#target_note_LCL493_86_78" title="Click to highlight in text"><sup class="lineRef">78</sup>nobilitati <span class="italic">Gronovius</span>: -tis AL</a></li><script type="text/javascript">document.getElementById('note_LCL493_86_78').style.display = "none";</script><li class="note" id="note_LCL493_86_79"><a class="footnoteCrossrefLink" href="#target_note_LCL493_86_79" title="Click to highlight in text"><sup class="lineRef">79</sup>enim <span class="italic">Damst√©</span>: etiam AL</a></li><script type="text/javascript">document.getElementById('note_LCL493_86_79').style.display = "none";</script><li class="note" id="note_LCL493_86_80"><a class="footnoteCrossrefLink" href="#target_note_LCL493_86_80" title="Click to highlight in text"><sup class="lineRef">80</sup>quo quidem <span class="italic">Kempf</span>: quoque id AL</a></li><script type="text/javascript">document.getElementById('note_LCL493_86_80').style.display = "none";</script></ul></section></notes></section>