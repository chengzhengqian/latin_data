<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">
aedem pontifex dedicaret, interque nuncupationem
sollemnium verborum postem tenens mortuum esse
filium suum audisset,<a class="footnoteLink" href="#note_LCL492_542_96" id="target_note_LCL492_542_96"><sup>96</sup></a> neque manum a poste removit, ne
tanti templi dedicationem interrumperet, neque vultum a
publica religione ad privatum dolorem deflexit, ne patris
magis quam pontificis partes egisse videretur. clarum
exemplum, nec minus tamen illustre quod sequitur.</p>
<span class="br"></span><span class="lineNumber">2</span><span class="br"></span><p>Aemilius Paullus, nunc felicissimi nunc miserrimi patris
clarissima repraesentatio, ex quattuor filiis formae insignis,
egregiae indolis duos iure adoptionis in Corneliam
Fabiamque gentem translatos sibi ipse denegavit, duos ei
Fortuna abstulit. quorum alter triumphum patris funere
suo quartum ante diem praecessit, alter in triumphali curru
conspectus post diem tertium exspiravit. itaque qui ad
donandos usque liberis<a class="footnoteLink" href="#note_LCL492_542_97" id="target_note_LCL492_542_97"><sup>97</sup></a> abundaverat, in orbitate subito
destitutus est. quem casum quo robore animi sustinuerit
orationi quam de rebus a se gestis apud populum habuit
hanc adiciendo clausulam nulli ambiguum reliquit: ‘cum
in maximo proventu felicitatis nostrae, Quirites, timerem
ne quid mali Fortuna moliretur, Iovem Optimum Maximum Iunonemque
Reginam et Minervam precatus sum ut
si quid adversi populo Romano immineret, totum in meam
domum converteretur. quapropter bene habet: adnuendo
enim votis meis id egerunt ut vos potius meo casu doleatis
quam ego vestro ingemescerem.’</p>
<span class="br"></span><span class="lineNumber">3</span><span class="br"></span><p>Uno etiam nunc domestico exemplo adiecto, in alienis
luctibus orationi meae vagari permittam. Q. Marcius Rex,


</p></section><notes><section class="footnotes"><ul><li class="note" id="note_LCL492_542_96"><a class="footnoteCrossrefLink" href="#target_note_LCL492_542_96" title="Click to highlight in text"><sup class="lineRef">96</sup>tolle inquit cadaver <span class="italic">post</span> audisset P</a></li><script type="text/javascript">document.getElementById('note_LCL492_542_96').style.display = "none";</script><li class="note" id="note_LCL492_542_97"><a class="footnoteCrossrefLink" href="#target_note_LCL492_542_97" title="Click to highlight in text"><sup class="lineRef">97</sup>liberis <span class="italic">SB</span><sup>1</sup>: -ros AL</a></li><script type="text/javascript">document.getElementById('note_LCL492_542_97').style.display = "none";</script></ul></section></notes></section>