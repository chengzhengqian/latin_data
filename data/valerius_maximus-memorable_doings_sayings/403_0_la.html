<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

suae in theatro reddidisse constat ut disertissimus
populus non minorem laudem eloquentiae eius quam arti
tribueret.</p>
<p><span class="marginNote left">ext. 3</span>Mirifice et ille artifex, qui in opere suo moneri se a sutore
de crepida et ansulis passus, de crure etiam disputare
incipientem supra plantam ascendere vetuit.</p>
<h3><span class="ac">13. De Senectute</span></h3>
<p><span class="marginNote left">praef.</span>Senectus quoque ad ultimum sui finem provecta in hoc
eodem opere inter exempla industriae in aliquot claris viris
conspecta est. separatum tamen et proprium titulum
habeat, ne cui deorum immortalium praecipua indulgentia
adfuit, nostra &lt;h&gt;on&lt;or&gt;ata<a class="footnoteLink" href="#note_LCL493_262_84" id="target_note_LCL493_262_84"><sup>84</sup></a> mentio defuisse existimetur,
et simul spei diuturnioris vitae quasi adminicula quaedam
dentur, quibus insistens alacriorem se respectu
vetustae felicitatis facere possit, tranquillitatemque saeculi
nostri, qua nulla umquam beatior fuit, subinde fiducia
confirmet, salutaris principis incolumitatem ad longissimos
humanae condicionis terminos prorogando.</p>
<span class="br"></span><span class="lineNumber">1</span><span class="br"></span><p>M. Valerius Corvinus centesimum annum complevit.
cuius inter primum et sextum consulatum quadraginta et
sex anni intercesserunt, suffecitque integris viribus corporis
non solum speciosissimis publicis ministeriis, sed etiam
exactissimae agrorum suorum culturae, et civis et patris
familiae optabile exemplum.</p>
</section><notes><section class="footnotes"><ul><li class="note" id="note_LCL493_262_84"><a class="footnoteCrossrefLink" href="#target_note_LCL493_262_84" title="Click to highlight in text"><sup class="lineRef">84</sup>honorata <span class="italic">Halm</span>: onata AL: orn- A <span class="italic">corr.</span>, G</a></li><script type="text/javascript">document.getElementById('note_LCL493_262_84').style.display = "none";</script></ul></section></notes></section>