<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

vitam properavit, cum et castra hostium invicem capta et
Bruti copiae magna ex parte incolumes essent. Titinii vero
non oblitteranda silentio virtus, qui oculis paulisper haesit
inopinato iacentis ducis spectaculo attonitus, deinde profusus
in lacrimas ‘etsi imprudens’ inquit, ‘imperator, causa
tibi mortis fui, tamen, ne id ipsum impunitum sit, accipe
me fati tui comitem,’ superque exanime corpus eius iugulo
suo gladium capulo tenus demisit, ac permixto utriusque
sanguine duplex victima iacuit, pietatis haec, erroris illa.</p>
<span class="br"></span><span class="lineNumber">3</span><span class="br"></span><p>Ceterum falsa opinatio nescio an praecipuam iniuriam
Lartis Tolumnii, Veientium regis, penatibus intulerit: nam
cum in tesserarum prospero iactu per iocum collusori
dixisset ‘occide,’ et forte Romanorum legati intervenissent,
satellites eius, errore vocis impulsi, interficiendo
legatos lusum ad imperium transtulerunt.</p>
<h3><span class="ac">10. De Ultione</span></h3>
<p><span class="marginNote left">praef.</span>Ultionis autem quemadmodum acres ita iusti aculei
sunt, qui lacessiti concitantur, acceptum dolorem &lt;dolore&gt;<a class="footnoteLink" href="#note_LCL493_354_76" id="target_note_LCL493_354_76"><sup>76</sup></a>
pensare cupientes: quos latius complecti non attinet.</p>
<span class="br"></span><span class="lineNumber">1</span><span class="br"></span><p>Tribunus plebis M. Flavius ad populum de Tusculanis
rettulit, quod eorum consilio Veliterni Privernatesque rebellassent.<a class="footnoteLink" href="#note_LCL493_354_77" id="target_note_LCL493_354_77"><sup>77</sup></a>
qui cum coniugibus ac liberis squalore obsiti





</p></section><notes><section class="footnotes"><ul><li class="note" id="note_LCL493_354_76"><a class="footnoteCrossrefLink" href="#target_note_LCL493_354_76" title="Click to highlight in text"><sup class="lineRef">76</sup><span class="italic">add. Kempf</span></a></li><script type="text/javascript">document.getElementById('note_LCL493_354_76').style.display = "none";</script><li class="note" id="note_LCL493_354_77"><a class="footnoteCrossrefLink" href="#target_note_LCL493_354_77" title="Click to highlight in text"><sup class="lineRef">77</sup>rebellassent P: -aturos diceret A; Br</a></li><script type="text/javascript">document.getElementById('note_LCL493_354_77').style.display = "none";</script></ul></section></notes></section>