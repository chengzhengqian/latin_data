<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

Romanum et Italiam professus adversus ipsam fidem
acrius gessit, mendaciis et fallacia quasi praeclaris artibus
gaudens? quo evenit ut alioqui insignem nominis sui memoriam
relicturus, in dubio maiorne an peior vir haberi
deberet poneret.</p>
<h3><span class="ac">7. De Vi Et Seditione</span></h3>
<span class="br"></span><span class="lineNumber">1</span><span class="br"></span><p>Sed ut violentiae &lt;et&gt;<a class="footnoteLink" href="#note_LCL493_344_64" id="target_note_LCL493_344_64"><sup>64</sup></a> seditionis tam togatae quam
etiam armatae facta referantur, L. Equitium, qui se Ti.
Gracchi filium simulabat tribunatumque adversus leges
&lt;cum&gt;<a class="footnoteLink" href="#note_LCL493_344_65" id="target_note_LCL493_344_65"><sup>65</sup></a> L. Saturnino petebat, a C. Mario quintum<a class="footnoteLink" href="#note_LCL493_344_66" id="target_note_LCL493_344_66"><sup>66</sup></a>
consulatum gerente in publicam custodiam ductum populus,
claustris carceris convulsis, raptum umeris suis per
summam animorum alacritatem portavit.</p>
<span class="br"></span><span class="lineNumber">2</span><span class="br"></span><p>Idemque Q. Metellum censorem, quod ab eo tamquam
Gracchi filio censum recipere nolebat, lapidibus prosternere
conatus est, adfirmantem tres tantummodo filios Ti.
Graccho fuisse, e quibus unum in Sardinia stipendia merentem,
alterum infantem Praeneste, tertium post patris
mortem natum Romae decessisse, neque oportere clarissimae
familiae ignotas sordes inseri, cum interim improvida
concitatae multitudinis temeritas—pro impudentia<a class="footnoteLink" href="#note_LCL493_344_67" id="target_note_LCL493_344_67"><sup>67</sup></a> et
audacia!—adversus consulatum et censuram tetendit,
principesque suos omni petulantiae genere vexavit.</p>
<span class="br"></span><span class="lineNumber">3</span><span class="br"></span><p>Vesana haec tantummodo, illa etiam cruenta seditio:
populus enim Nunnium, competitorem Saturnini, novem




</p></section><notes><section class="footnotes"><ul><li class="note" id="note_LCL493_344_64"><a class="footnoteCrossrefLink" href="#target_note_LCL493_344_64" title="Click to highlight in text"><sup class="lineRef">64</sup>et G: <span class="italic">om.</span> A</a></li><script type="text/javascript">document.getElementById('note_LCL493_344_64').style.display = "none";</script><li class="note" id="note_LCL493_344_65"><a class="footnoteCrossrefLink" href="#target_note_LCL493_344_65" title="Click to highlight in text"><sup class="lineRef">65</sup>cum GP: <span class="italic">om.</span> A</a></li><script type="text/javascript">document.getElementById('note_LCL493_344_65').style.display = "none";</script><li class="note" id="note_LCL493_344_66"><a class="footnoteCrossrefLink" href="#target_note_LCL493_344_66" title="Click to highlight in text"><sup class="lineRef">66</sup>sextum <span class="italic">Pighius, sc. auctorem corrigens</span></a></li><script type="text/javascript">document.getElementById('note_LCL493_344_66').style.display = "none";</script><li class="note" id="note_LCL493_344_67"><a class="footnoteCrossrefLink" href="#target_note_LCL493_344_67" title="Click to highlight in text"><sup class="lineRef">67</sup>impu- G: inpru- A</a></li><script type="text/javascript">document.getElementById('note_LCL493_344_67').style.display = "none";</script></ul></section></notes></section>