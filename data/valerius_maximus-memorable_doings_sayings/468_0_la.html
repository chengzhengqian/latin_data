<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

adoptarent. quin etiam cum C. Caesar, Cn. Pompeio adulescente
in Hispania oppresso, populum in hortis suis
admisisset, proximo intercolumnio paene pari studio frequentiae
salutatus est. quod nisi divinae Caesaris vires
huic erubescendae procellae obstitissent, simile vulnus
res publica excepisset atque in Equitio acceperat. ceterum
decreto eius extra Italiam relegatus, postquam ille caelo
receptus est, in urbem rediit et consilium interficiendi senatus
capere sustinuit. quo nomine iussu patrum necatus,
in carcere seras prompti animi ad omne moliendum scelus
poenas pependit.</p>
<span class="br"></span><span class="lineNumber">2</span><span class="br"></span><p>Ne divi quidem Augusti etiam nunc terras regentis excellentissimum
numen intemptatum ab hoc iniuriae genere.
exstitit qui clarissimae ac sanctissimae sororis eius
Octaviae utero se genitum fingere auderet, propter summam
autem imbecillitatem corporis &lt;iussu matris expositum,
sed&gt;<a class="footnoteLink" href="#note_LCL493_392_117" id="target_note_LCL493_392_117"><sup>117</sup></a> ab eo cui datus erat perinde atque ipsius
filium retentum, subiecto in locum suum proprio filio,
diceret, videlicet ut eodem tempore sanctissimi penates et
veri sanguinis memoria spoliarentur et falsi sordida contagione
inquinarentur. sed dum plenis impudentiae velis ad
summum audaciae gradum fertur, imperio Augusti remo
publicae triremis adfixus est.</p>
<p>Repertus est etiam qui se diceret esse Q. Sertorii





</p></section><notes><section class="footnotes"><ul><li class="note" id="note_LCL493_392_117"><a class="footnoteCrossrefLink" href="#target_note_LCL493_392_117" title="Click to highlight in text"><sup class="lineRef">117</sup><span class="italic">add. Kempf, duce Gertz</span> propter . . . retentum <span class="italic">intra cruces
Briscoe</span></a></li><script type="text/javascript">document.getElementById('note_LCL493_392_117').style.display = "none";</script></ul></section></notes></section>