<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<span class="br"></span><span class="lineNumber">13</span><span class="br"></span><p>Quocirca recte Lycii, cum iis luctus incidit, muliebrem
vestem induunt, ut deformitate cultus commoti maturius
stultum proicere maerorem velint.</p>
<span class="br"></span><span class="lineNumber">14</span><span class="br"></span><p>Verum quid ego fortissimos hoc in genere prudentiae
viros laudem? respiciantur Indorum feminae, quae, cum
more patrio complures eidem nuptae esse soleant, mortuo
marito in certamen iudiciumque veniunt quam ex iis
maxime dilexerit. victrix gaudio exsultans, deductaque a
necessariis laetum praeferentibus vultum, coniugis se
flammis superiacit et cum eo tamquam felicissima crematur;
superatae cum tristitia et maerore in vita remanent.
protrahe in medium Cimbricam audaciam, adice Celtibericam
fidem, iunge animosam Thraciae [potentiam]<a class="footnoteLink" href="#note_LCL492_176_46" id="target_note_LCL492_176_46"><sup>46</sup></a> sapientiam,
adnecte Lyciorum in luctibus abiciendis callide
quaesitam rationem, Indico tamen rogo nihil eorum praeferes,
quem uxor&lt;ia&gt;<a class="footnoteLink" href="#note_LCL492_176_47" id="target_note_LCL492_176_47"><sup>47</sup></a> pietas in modum genialis tori propinquae
mortis secura conscendit.</p>
<span class="br"></span><span class="lineNumber">15</span><span class="br"></span><p>Cuius gloriae Punicarum feminarum, ut ex comparatione
turpius appareat, dedecus subnectam: Siccae enim
fanum est Veneris, in quod se matronae conferebant atque
inde procedentes ad quaestum dotes corporis iniuria contrahebant,
honesta nimirum tam inhonesto vinculo coniugia
iuncturae.</p>
<span class="br"></span><span class="lineNumber">16</span><span class="br"></span><p>Nam Persarum admodum probabile institutum fuit,
quod liberos suos non prius aspiciebant quam septimum






</p></section><notes><section class="footnotes"><ul><li class="note" id="note_LCL492_176_46"><a class="footnoteCrossrefLink" href="#target_note_LCL492_176_46" title="Click to highlight in text"><sup class="lineRef">46</sup>potentiam* <span class="italic">del. Torr.</span></a></li><script type="text/javascript">document.getElementById('note_LCL492_176_46').style.display = "none";</script><li class="note" id="note_LCL492_176_47"><a class="footnoteCrossrefLink" href="#target_note_LCL492_176_47" title="Click to highlight in text"><sup class="lineRef">47</sup><span class="italic">add.</span> Ïš</a></li><script type="text/javascript">document.getElementById('note_LCL492_176_47').style.display = "none";</script></ul></section></notes></section>