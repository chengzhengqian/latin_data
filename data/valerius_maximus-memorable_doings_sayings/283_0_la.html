<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

etiam generis et fortunae hominibus aditum adversus se
dedit: e quorum turba duos rettulisse abunde erit.</p>
<span class="br"></span><span class="lineNumber">8</span><span class="br"></span><p>Helvius Mancia Formianus, libertini filius ultimae
senectutis, L. Libonem apud censores accusabat. in quo
certamine cum Pompeius Magnus humilitatem ei aetatemque
exprobrans ab inferis illum ad accusandum remissum
dixisset, ‘non mentiris’ inquit, ‘Pompei: venio enim ab
inferis, in L. Libonem accusator venio. sed dum illic
moror, vidi cruentum Cn. Domitium Ahenobarbum
deflentem quod summo genere natus, integerrimae vitae,
amantissimus patriae in ipso iuventae flore tuo iussu esset
occisus. vidi pari claritate conspicuum M. Brutum ferro
laceratum, querentem id sibi prius perfidia, deinde etiam
crudelitate tua accidisse. vidi Cn. Carbonem, acerrimum
pueritiae tuae bonorumque patris tui defensorem, in tertio
consulatu catenis, quas tu ei inici iusseras, vinctum, obtestantem
se<a class="footnoteLink" href="#note_LCL493_22_20" id="target_note_LCL493_22_20"><sup>20</sup></a> adversus omne fas ac nefas, cum in summo
esset imperio, a te equite Romano trucidatum. vidi eodem
habitu et quiritatu praetorium virum Perpernam<a class="footnoteLink" href="#note_LCL493_22_21" id="target_note_LCL493_22_21"><sup>21</sup></a> saevitiam
tuam exsecrantem, omnesque eos una voce indignantes
quod indemnati sub te adulescentulo carnifice occidissent.’
obducta iam vetustis cicatricibus bellorum civilium
vastissima vulnera municipali homini, servitutem paternam
redolenti, effrenatae temeritatis, intolerabilis spiritus,
impune revocare<a class="footnoteLink" href="#note_LCL493_22_22" id="target_note_LCL493_22_22"><sup>22</sup></a> licuit. itaque eodem tempore et





</p></section><notes><section class="footnotes"><ul><li class="note" id="note_LCL493_22_20"><a class="footnoteCrossrefLink" href="#target_note_LCL493_22_20" title="Click to highlight in text"><sup class="lineRef">20</sup>se <span class="italic">Kempf</span>: te AL</a></li><script type="text/javascript">document.getElementById('note_LCL493_22_20').style.display = "none";</script><li class="note" id="note_LCL493_22_21"><a class="footnoteCrossrefLink" href="#target_note_LCL493_22_21" title="Click to highlight in text"><sup class="lineRef">21</sup>Perpernam P: -pennam AL</a></li><script type="text/javascript">document.getElementById('note_LCL493_22_21').style.display = "none";</script><li class="note" id="note_LCL493_22_22"><a class="footnoteCrossrefLink" href="#target_note_LCL493_22_22" title="Click to highlight in text"><sup class="lineRef">22</sup>renovare <span class="italic">Lipsius</span></a></li><script type="text/javascript">document.getElementById('note_LCL493_22_22').style.display = "none";</script></ul></section></notes></section>