<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


cuiusdam iniustae rogationi resisteret atque is per summam
indignationem dixisset ‘quid ergo mihi opus est amicitia
tua, si quod rogo non facis?’ respondit ‘immo quid
mihi tua, si propter te aliquid inhoneste facturus sum?’
huic voci consentanea illa opera, quod magis ordinum dissensione
quam ulla culpa sua reus factus nec obsoletam
vestem induit, nec insignia senatoris deposuit, nec supplices
ad genua iudicum manus tetendit, nec dixit quicquam
splendore praeteritorum annorum humilius, effecitque ut
periculum non impedimentum gravitatis eius esset, sed
experimentum. atque etiam cum ei reditum in patriam
Sullana victoria praestaret, in exsilio, ne quid adversus
leges faceret, remansit. quapropter felicitatis cognomen
iustius quis moribus gravissimi viri quam impotentis armis
adsignaverit: quod quidem Sulla rapuit, Rutilius meruit.</p>
<span class="br"></span><span class="lineNumber">5</span><span class="br"></span><p>M. Brutus, suarum prius virtutum quam patriae parentis
parricida—uno enim facto et illas in profundum praecipitavit
et omnem nominis sui memoriam inexpiabili detestatione
perfudit—, ultimum proelium initurus, negantibus
quibusdam id committi oportere, ‘fidenter’ inquit ‘in
aciem descendo: hodie enim aut recte erit aut nihil curabo.’
praesumpserat videlicet neque vivere se sine victoria
neque mori sine securitate posse.</p>
<p><span class="marginNote left">ext. 1</span>Cuius mentio mihi subicit quod adversus D. Brutum in
Hispania graviter dictum est referre: nam cum ei se tota
paene Lusitania dedidisset ac sola gentis eius urbs Cinginnia




</p></section><notes></notes></section>