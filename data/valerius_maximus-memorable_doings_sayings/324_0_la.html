<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


honorum imperiorum omnis denique gratulationis summa
abundantia, cum interim nullum funus, nullus gemitus,
nulla causa tristitiae. caelum contemplare, vix tamen ibi
talem statum reperies, quoniam quidem luctus et dolores
deorum quoque pectoribus a maximis vatibus adsignari
videmus. hunc vitae actum eius consentaneus finis excepit:
namque Metellum, ultimae senectutis spatio defunctum
lenique genere mortis inter oscula complexusque carissimorum
pignorum exstinctum, filii et generi umeris suis
per urbem latum rogo imposuerunt.</p>
<span class="br"></span><span class="lineNumber">2</span><span class="br"></span><p>Clara haec felicitas: obscurior illa, sed divino &lt;ore regio&gt;<a class="footnoteLink" href="#note_LCL493_104_2" id="target_note_LCL493_104_2"><sup>2</sup></a>
splendori praeposita: cum enim Gyges, regno Lydiae
armis et divitiis abundantissimo inflatus, Apollinem Pythium
sciscitatum venisset an aliquis mortalium se esset
felicior, deus, ex abdito sacrarii specu voce missa, Aglaum
Psophidium ei praetulit. is erat Arcadum pauperrimus et<a class="footnoteLink" href="#note_LCL493_104_3" id="target_note_LCL493_104_3"><sup>3</sup></a>
aetate iam senior terminos agelli sui numquam excesserat,
parvuli ruris fructibus [voluptatibus]<a class="footnoteLink" href="#note_LCL493_104_4" id="target_note_LCL493_104_4"><sup>4</sup></a> contentus. verum
profecto beatae vitae finem Apollo, non adumbratum, oraculi
sagacitate complexus est. quocirca insolenter fulgore
fortunae suae glorianti respondit magis se probare securitate
ridens tugurium quam tristem curis et sollicitudinibus
aulam, paucasque glebas pavoris expertes quam pinguissima
Lydiae arva metu referta, et unum aut alterum iugum
boum facilis tutelae quam exercitus et arma et equitatum






</p></section><notes><section class="footnotes"><ul><li class="note" id="note_LCL493_104_2"><a class="footnoteCrossrefLink" href="#target_note_LCL493_104_2" title="Click to highlight in text"><sup class="lineRef">2</sup><span class="italic">add. SB</span><sup>1</sup>: divino splendori*(-re L) ALG</a></li><script type="text/javascript">document.getElementById('note_LCL493_104_2').style.display = "none";</script><li class="note" id="note_LCL493_104_3"><a class="footnoteCrossrefLink" href="#target_note_LCL493_104_3" title="Click to highlight in text"><sup class="lineRef">3</sup>et <span class="italic">Kempf</span>: sed AL</a></li><script type="text/javascript">document.getElementById('note_LCL493_104_3').style.display = "none";</script><li class="note" id="note_LCL493_104_4"><a class="footnoteCrossrefLink" href="#target_note_LCL493_104_4" title="Click to highlight in text"><sup class="lineRef">4</sup><span class="italic">om</span>. P</a></li><script type="text/javascript">document.getElementById('note_LCL493_104_4').style.display = "none";</script></ul></section></notes></section>