<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<span class="br"></span><span class="lineNumber">6</span><span class="br"></span><p>Cuius factum si cui placet, necesse est L. etiam Crassi,
qui apud maiores eloquentia clarissimus fuit, propositum
non displiceat: nam cum ex consulatu provinciam Galliam
obtineret, atque in eam C. Carbo, cuius patrem damnaverat,
ad speculanda acta sua venisset, non solum eum inde
non summovit, sed insuper locum ei in tribunali adsignavit
nec ulla de re nisi eo in consilium adhibito cognovit.
itaque acer et vehemens Carbo nihil aliud Gallica peregrinatione
consecutus est quam ut animadverteret sontem
patrem suum ab integerrimo viro in exsilium missum.</p>
<span class="br"></span><span class="lineNumber">7</span><span class="br"></span><p>Cato vero superior, saepenumero ab inimicis ad causae
dictionem vocatus nec ullo umquam crimine convictus, ad
ultimum tantum fiduciae in sua innocentia reposuit ut ab
iis in quaestionem publicam deductus Ti. Gracchum, a quo
in administratione rei publicae ad multum odium dissidebat,
iudicem deposceret. qua quidem animi praesentia<a class="footnoteLink" href="#note_LCL492_306_87" id="target_note_LCL492_306_87"><sup>87</sup></a>
pertinaciam eorum insectandi se inhibuit.</p>
<span class="br"></span><span class="lineNumber">8</span><span class="br"></span><p>Eadem M. Scauri fortuna, aeque senectus longa ac robusta,
idem animus. qui cum pro rostris accusaretur quod
ab rege Mithridate ob rem publicam prodendam pecuniam
accepisset, causam suam ita egit: â€˜est enim<a class="footnoteLink" href="#note_LCL492_306_88" id="target_note_LCL492_306_88"><sup>88</sup></a> iniquum,
Quirites, cum inter alios vixerim, apud alios me






</p></section><notes><section class="footnotes"><ul><li class="note" id="note_LCL492_306_87"><a class="footnoteCrossrefLink" href="#target_note_LCL492_306_87" title="Click to highlight in text"><sup class="lineRef">87</sup>praesentia <span class="italic">Vorst</span>: praestantia AL</a></li><script type="text/javascript">document.getElementById('note_LCL492_306_87').style.display = "none";</script><li class="note" id="note_LCL492_306_88"><a class="footnoteCrossrefLink" href="#target_note_LCL492_306_88" title="Click to highlight in text"><sup class="lineRef">88</sup>Br</a></li><script type="text/javascript">document.getElementById('note_LCL492_306_88').style.display = "none";</script></ul></section></notes></section>