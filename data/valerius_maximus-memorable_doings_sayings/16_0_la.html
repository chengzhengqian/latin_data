<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<span class="br"></span><span class="lineNumber">2</span><span class="br"></span><div class="sp"><span class="speaker">(<span class="italic">Par.</span>)</span><p class="lineGroup">Scipio Africanus non ante ad negotia privata vel publica ibat quam in cella Iovis Capitolini moratus fuisset,
et ideo Iove genitus credebatur.</p></div>
<div class="sp"><span class="speaker">(<span class="italic">Nepot.</span>)</span><p class="lineGroup">Scipio Africanus neque publica neque privata
negotia prius umquam attigit quam in cella Iovis Capitolini
diutissime moraretur, antequam videretur a quoquam.</p></div>
<span class="br"></span><span class="lineNumber">3</span><span class="br"></span><div class="sp"><span class="speaker">(<span class="italic">Par.</span>)</span><p class="lineGroup">L. Sulla, quotiens proelium committere destinabat,
parvum Apollinis signum Delphis sublatum in conspectu
militum complexus, orabat uti promissa maturaret.</p></div>
<div class="sp"><span class="speaker">(<span class="italic">Nepot.</span>)</span><p class="lineGroup">Sulla proeliaturus simulacrum Apollinis Delphis
ablatum suppliciter orabat in conspectu militum ut
promissa praestaret, videbaturque inire bellum &lt;eo&gt;<a class="footnoteLink" href="#note_LCL492_42_36" id="target_note_LCL492_42_36"><sup>36</sup></a>
fretus.</p></div>
<span class="br"></span><span class="lineNumber">4</span><span class="br"></span><div class="sp"><span class="speaker">(<span class="italic">Nepot.</span>)</span><p class="lineGroup">Syram mulierem Marius in castris habebat sacricolam ex cuius se auctoritate asserebat omnia aggredi.</p></div>
<span class="br"></span><span class="lineNumber">5</span><span class="br"></span><div class="sp"><span class="speaker">(<span class="italic">Par.</span>)</span><p class="lineGroup">Q. Sertorius per asperos Lusitaniae colles cervam albam trahebat, ab ea se quaenam aut agenda aut
vitanda essent praedicans admoneri.</p></div>
<div class="sp"><span class="speaker">(<span class="italic">Nepot.</span>)</span><p class="lineGroup">Sertorius in exercitu Hispano albam cervam
habuit, quam persuasit barbaris monitricem sibi esse.</p></div>
<span class="br"></span><span class="lineNumber">ext.1</span><span class="br"></span><div class="sp"><span class="speaker">(<span class="italic">Par.</span>)</span><p class="lineGroup">Minos Cretensium rex novo anno in quendam
praealtum et vetusta religione consecratum specum secedere
solebat, et in eo moratus tamquam ab Iove, quo se ortum
ferebat, traditas leges perrogabat.</p></div>
</section><notes><section class="footnotes"><ul><li class="note" id="note_LCL492_42_36"><a class="footnoteCrossrefLink" href="#target_note_LCL492_42_36" title="Click to highlight in text"><sup class="lineRef">36</sup><span class="italic">add. Gertz</span></a></li><script type="text/javascript">document.getElementById('note_LCL492_42_36').style.display = "none";</script></ul></section></notes></section>