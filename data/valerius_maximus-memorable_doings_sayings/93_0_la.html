<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


ordinis speciosum et aeternum Petillii monumentum
exstitit, sub quo in acie morte in curia ultione clari
cineres eius acquiescunt.</p>
<p><span class="marginNote left">15e</span>Consimili animo, cum ei Hannibal sex milium Romanorum,
quae capta in castris habebat, redimendorum
potestatem fecisset, condicionem sprevit, memor tantam
multitudinem armatorum iuvenum, si honeste mori voluisset,
turpiter capi non potuisse. quorum nescio utrum
maius dedecus fuerit quod patria spei an quod hostis
metus nihil in iis reposuerit, haec &lt;ut&gt;<a class="footnoteLink" href="#note_LCL492_196_62" id="target_note_LCL492_196_62"><sup>62</sup></a> pro se, ille ne
adversus se dimicarent parvi ducendo.</p>
<p><span class="marginNote left">15f</span>Sed cum aliquotiens senatus pro militari disciplina
severe excubuerit, nescio an tum praecipue cum milites
qui Regium iniusto bello occupaverant, mortuoque duce
Vibellio<a class="footnoteLink" href="#note_LCL492_196_63" id="target_note_LCL492_196_63"><sup>63</sup></a> M. Caesium scribam eius sua sponte imperatorem
delegerant, carcere inclusit, ac M. Furio Flacco tribuno
plebis denuntiante ne in cives Romanos adversus
morem maiorum animadverteret, nihilo minus propositum
exsecutus est. ceterum quo minore cum invidia id
perageretur, quinquagenos per singulos dies virgis caesos
securi percuti iussit, eorumque corpora sepulturae mandari
mortemque lugeri vetuit.</p>
<p><span class="marginNote left">Ext.1</span>Leniter hoc patres conscripti, si Carthaginiensium senatus






</p></section><notes><section class="footnotes"><ul><li class="note" id="note_LCL492_196_62"><a class="footnoteCrossrefLink" href="#target_note_LCL492_196_62" title="Click to highlight in text"><sup class="lineRef">62</sup><span class="italic">add. Per.</span></a></li><script type="text/javascript">document.getElementById('note_LCL492_196_62').style.display = "none";</script><li class="note" id="note_LCL492_196_63"><a class="footnoteCrossrefLink" href="#target_note_LCL492_196_63" title="Click to highlight in text"><sup class="lineRef">63</sup>Vibellio A <span class="italic">corr.</span>: Iubellio P: Bubil(l)io AL</a></li><script type="text/javascript">document.getElementById('note_LCL492_196_63').style.display = "none";</script></ul></section></notes></section>