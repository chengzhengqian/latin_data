<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

conspectu populi cremavit: noluerunt enim prisci viri
quicquam in hac adservari civitate quo animi hominum a
deorum cultu avocarentur.</p>
<span class="br"></span><span class="lineNumber">13</span><span class="br"></span><p>Tarquinius autem rex M. Atilium<a class="footnoteLink" href="#note_LCL492_26_19" id="target_note_LCL492_26_19"><sup>19</sup></a> duumvirum, quod
librum secreta<a class="footnoteLink" href="#note_LCL492_26_20" id="target_note_LCL492_26_20"><sup>20</sup></a> civilium sacrorum continentem, custodiae
suae commissum corruptus Petronio Sabino describendum
dedisset, culleo insutum in mare abici iussit,
idque supplicii genus multo post parricidis lege irrogatum
est, iustissime quidem, quia pari vindicta parentum ac
deorum violatio expianda est.</p>
<span class="br"></span><span class="lineNumber">14</span><span class="br"></span><p>Sed quae ad custodiam religionis attinent, nescio an
omnes M. Atilius Regulus praecesserit, qui ex victore speciosissimo
insidiis Hasdrubalis et Xanthippi Lacedaemonii
ducis ad miserabilem captivi fortunam deductus ac missus
ad senatum populumque Romanum legatus, ut [ex]<a class="footnoteLink" href="#note_LCL492_26_21" id="target_note_LCL492_26_21"><sup>21</sup></a> se et
uno et sene complures Poenorum iuvenes pensarentur,
in contrarium dato consilio Carthaginem petiit, non
quid&lt;em&gt;<a class="footnoteLink" href="#note_LCL492_26_22" id="target_note_LCL492_26_22"><sup>22</sup></a> ignarus ad quam crudeles quamque merito
sibi infestos [deos]<a class="footnoteLink" href="#note_LCL492_26_23" id="target_note_LCL492_26_23"><sup>23</sup></a> reverteretur, verum quia iis iuraverat,
si captivi eorum redditi non forent, ad eos sese rediturum.
potuerunt profecto di immortales efferatam mitigare
saevitiam. ceterum, quo clarior esset Atilii gloria, Carthaginienses
moribus suis uti passi sunt, tertio Punico bello








</p></section><notes><section class="footnotes"><ul><li class="note" id="note_LCL492_26_19"><a class="footnoteCrossrefLink" href="#target_note_LCL492_26_19" title="Click to highlight in text"><sup class="lineRef">19</sup>Atilium <span class="italic">Kempf</span>: Tullium AL</a></li><script type="text/javascript">document.getElementById('note_LCL492_26_19').style.display = "none";</script><li class="note" id="note_LCL492_26_20"><a class="footnoteCrossrefLink" href="#target_note_LCL492_26_20" title="Click to highlight in text"><sup class="lineRef">20</sup>secreta Ϛ: -tarium* (-torium L) AL</a></li><script type="text/javascript">document.getElementById('note_LCL492_26_20').style.display = "none";</script><li class="note" id="note_LCL492_26_21"><a class="footnoteCrossrefLink" href="#target_note_LCL492_26_21" title="Click to highlight in text"><sup class="lineRef">21</sup><span class="italic">del. Lipsius</span></a></li><script type="text/javascript">document.getElementById('note_LCL492_26_21').style.display = "none";</script><li class="note" id="note_LCL492_26_22"><a class="footnoteCrossrefLink" href="#target_note_LCL492_26_22" title="Click to highlight in text"><sup class="lineRef">22</sup>quidem <span class="italic">Kempf</span>: quod AL</a></li><script type="text/javascript">document.getElementById('note_LCL492_26_22').style.display = "none";</script><li class="note" id="note_LCL492_26_23"><a class="footnoteCrossrefLink" href="#target_note_LCL492_26_23" title="Click to highlight in text"><sup class="lineRef">23</sup>deos* <span class="italic">om.</span> Ϛ</a></li><script type="text/javascript">document.getElementById('note_LCL492_26_23').style.display = "none";</script></ul></section></notes></section>