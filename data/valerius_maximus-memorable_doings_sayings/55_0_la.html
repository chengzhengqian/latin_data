<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


reddita vox est inventurum equum, sed ut eo
proturbatus periret. inde cum iocabundus quasi delusa
sacrarum sortium fide reverteretur, incidit in regem Attalum
saepenumero a se contumeliosis dictis absentem
lacessitum, eiusque iussu saxo, cui nomen erat Equi, praecipitatus
ad deos usque cavillandos dementis animi iusta
supplicia pependit.</p>
<p><span class="marginNote left">Ext.9</span>Eodem oraculo Macedonum rex Philippus admonitus
ut a quadrigae violentia salutem suam custodiret, toto regno
disiungi currus iussit eumque locum qui in Boeotia
Quadriga vocatur semper vitavit. nec tamen denuntiatum
periculi genus effugit: nam Pausanias in capulo gladii quo
eum occidit quadrigam habuit caelatam.</p>
<p><span class="marginNote left">Ext.10</span>Quae tam pertinax necessitas in patre &lt;in&gt;<a class="footnoteLink" href="#note_LCL492_120_123" id="target_note_LCL492_120_123"><sup>123</sup></a> filio
Alexandro consimilis apparuit, si quidem Callanus Indus
sua sponte se ardenti rogo superiecturus, interpellatus ab
eo ecquid aut mandaret aut dicere vellet, ‘brevi te’ inquit
‘videbo’: nec id sine causa, quia voluntarium eius e vita
excessum rapida mors Alexandri subsecuta est.</p>
<p><span class="marginNote left">ext.11</span>Regios interitus magnitudine miraculi remigis casus
aequat, quem in hexere Tyriorum sentinam haurientem
cum e navi fluctus abiecisset, altero latere repercussum
contrarius fluctus in navem rettulit. itaque miseri simul ac
felicis complorationi permixta fuit gratulatio.</p>
</section><notes><section class="footnotes"><ul><li class="note" id="note_LCL492_120_123"><a class="footnoteCrossrefLink" href="#target_note_LCL492_120_123" title="Click to highlight in text"><sup class="lineRef">123</sup><span class="italic">add. Watt</span><sup>3</sup></a></li><script type="text/javascript">document.getElementById('note_LCL492_120_123').style.display = "none";</script></ul></section></notes></section>