<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

armis humi corpora prostravissent, interficienda protinusque
per agros dispergenda curavit. quattuor milia et
septingentos dirae proscriptionis edicto iugulatos in tabulas
publicas rettulit, videlicet ne memoria tam praeclarae
rei dilueretur. nec contentus in eos saevire qui armis a se
dissenserant, etiam quieti animi cives propter pecuniae
magnitudinem per nomenclatorem conquisitos proscriptorum
numero adiecit. adversus mulieres quoque gladios
destrinxit, quasi parum caedibus virorum satiatus. id quoque
inexplebilis feritatis indicium est: abscisa miserorum
capita modo non vultum ac spiritum retinentia in conspectum
suum adferri voluit, ut oculis illa, quia ore nefas erat,
manderet. quam porro crudeliter se in M. Mario praetore
gessit! quem per ora vulgi ad sepulcrum Lutatiae gentis
pertractum non prius vita privavit quam oculos infelicis<a class="footnoteLink" href="#note_LCL493_308_21" id="target_note_LCL493_308_21"><sup>21</sup></a>
erueret et singulas corporis partes confringeret. vix mihi
veri similia narrare videor: at ille etiam M. Plaetorium,
quod ad eius supplicium exanimis ceciderat, continuo ibi
mactavit, novus punitor misericordiae, apud quem iniquo
animo scelus intueri scelus admittere fuit. sed mortuorum
umbris saltem pepercit? minime: nam C. Marii, cuius, etsi
postea hostis, quaestor tamen aliquando fuerat, erutos cineres
in Anienis<a class="footnoteLink" href="#note_LCL493_308_22" id="target_note_LCL493_308_22"><sup>22</sup></a> alveum sparsit. en quibus actis felicitatis
nomen adserendum putavit!</p>
<span class="br"></span><span class="lineNumber">2</span><span class="br"></span><p>Cuius tamen crudelitatis C. Marius invidiam levat:




</p></section><notes><section class="footnotes"><ul><li class="note" id="note_LCL493_308_21"><a class="footnoteCrossrefLink" href="#target_note_LCL493_308_21" title="Click to highlight in text"><sup class="lineRef">21</sup> infelicis A corr.: -ces AL</a></li><script type="text/javascript">document.getElementById('note_LCL493_308_21').style.display = "none";</script><li class="note" id="note_LCL493_308_22"><a class="footnoteCrossrefLink" href="#target_note_LCL493_308_22" title="Click to highlight in text"><sup class="lineRef">22</sup> Anienis Ïš: amnis AL: amnis Anienis <span class="italic">coni. Briscoe</span></a></li><script type="text/javascript">document.getElementById('note_LCL493_308_22').style.display = "none";</script></ul></section></notes></section>