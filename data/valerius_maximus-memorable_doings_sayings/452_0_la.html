<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

se aeterna infamia sed etiam ipsum vicum cognomine
Sceleris commaculavit.</p>
<span class="br"></span><span class="lineNumber">2</span><span class="br"></span><p>Non tam atrox C. Fimbriae est factum et dictum, sed si
per se aestimetur, utrumque audacissimum. id egerat ut
Scaevola in funere C. Marii iugularetur. quem postquam
ex vulnere recreatum comperit, accusare apud populum
instituit. interrogatus deinde quid de eo secus dicturus esset
cui pro sanctitate morum satis digna laudatio reddi non
posset, respondit obiecturum se illi quod parcius corpore
telum recepisset. licentiam furoris aegrae rei publicae
gemitu prosequendam!</p>
<span class="br"></span><span class="lineNumber">3</span><span class="br"></span><p>L. vero Catilina in senatu, M. Cicerone incendium ab
ipso excitatum dicente, ‘sentio’ inquit, ‘et quidem illud, si
aqua non potuero, ruina restinguam.’ quem quid aliud
existimemus quam conscientiae stimulis actum reum se<a class="footnoteLink" href="#note_LCL493_360_82" id="target_note_LCL493_360_82"><sup>82</sup></a>
incohati parricidii peregisse?</p>
<span class="br"></span><span class="lineNumber">4</span><span class="br"></span><p>Consternatum etiam Magii Chilonis amentia pectus,
qui M. Marcello datum a Caesare spiritum sua manu eripuit,
vetus &lt;amicus&gt;<a class="footnoteLink" href="#note_LCL493_360_83" id="target_note_LCL493_360_83"><sup>83</sup></a> et Pompeianae militiae comes, indignatus
aliquos sibi amicorum ab eo praeferri: urbem
enim a Mitylenis, quo se contulerat, repetentem in Atheniensium
portu pugione confodit, protinusque ad irritamenta
vesaniae suae trucidanda tetendit, amicitiae hostis,
divini beneficii interceptor, publicae religionis, quod ad
salutem clarissimi civis recuperandam attinuit, acerba
labes.</p>
</section><notes><section class="footnotes"><ul><li class="note" id="note_LCL493_360_82"><a class="footnoteCrossrefLink" href="#target_note_LCL493_360_82" title="Click to highlight in text"><sup class="lineRef">82</sup>reum se <span class="italic">Per.:</span> a se A: reum Ϛ</a></li><script type="text/javascript">document.getElementById('note_LCL493_360_82').style.display = "none";</script><li class="note" id="note_LCL493_360_83"><a class="footnoteCrossrefLink" href="#target_note_LCL493_360_83" title="Click to highlight in text"><sup class="lineRef">83</sup><span class="italic">add. A corr.</span></a></li><script type="text/javascript">document.getElementById('note_LCL493_360_83').style.display = "none";</script></ul></section></notes></section>