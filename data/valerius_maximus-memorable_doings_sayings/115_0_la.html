<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<p><span class="marginNote left">6a</span> Eodem et virtutis et pugnae genere usi sunt T. Manlius
Torquatus et Valerius Corvinus et Aemilianus Scipio. hi
etiam ultro provocatos<a class="footnoteLink" href="#note_LCL492_240_8" id="target_note_LCL492_240_8"><sup>8</sup></a> hostium duces interemerunt, sed
quia sub alienis auspiciis rem gesserant, spolia Iovi Feretrio
non posuerunt consecranda.</p>
<p><span class="marginNote left">6b</span>Idem<a class="footnoteLink" href="#note_LCL492_240_9" id="target_note_LCL492_240_9"><sup>9</sup></a> Scipio Aemilianus, cum in Hispania sub Lucullo
duce militaret atque Intercatia, praevalidum oppidum,
circumsederetur, primus moenia eius conscendit. neque
erat in eo exercitu quisquam aut nobilitate aut animi
indole aut futuris actis cuius magis saluti parci et consuli
deberet. sed tunc clarissimus quisque iuvenum pro amplificanda
et tuenda patria plurimum laboris ac periculi sustinebat,
deforme sibi existimans, quos dignitate praestaret,
ab his virtute superari. ideoque Aemilianus hanc militiam,
aliis propter difficultatem vitantibus, sibi depoposcit.</p>
<span class="br"></span><span class="lineNumber">7</span><span class="br"></span><p>Magnum inter haec fortitudinis exemplum antiquitas
offert. Romani Gallorum exercitu pulsi, cum se in Capitolium
et in arcem conferrent, inque his collibus morari
omnes non possent, necessarium consilium in plana parte
urbis relinquendorum seniorum ceperunt, quo facilius
iuventus reliquias imperii tueretur. ceterum ne illo quidem
tam misero tamque luctuoso tempore civitas nostra
virtutis suae oblita est: defuncti enim honoribus apertis ianuis
in curulibus sellis cum insignibus magistratuum quos







</p></section><notes><section class="footnotes"><ul><li class="note" id="note_LCL492_240_8"><a class="footnoteCrossrefLink" href="#target_note_LCL492_240_8" title="Click to highlight in text"><sup class="lineRef">8</sup>provocantes <span class="italic">Badius</span></a></li><script type="text/javascript">document.getElementById('note_LCL492_240_8').style.display = "none";</script><li class="note" id="note_LCL492_240_9"><a class="footnoteCrossrefLink" href="#target_note_LCL492_240_9" title="Click to highlight in text"><sup class="lineRef">9</sup>idem A <span class="italic">corr.</span>: item AL</a></li><script type="text/javascript">document.getElementById('note_LCL492_240_9').style.display = "none";</script></ul></section></notes></section>