<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

agger incensus, paene castra erant capta.</p>
<span class="br"></span><span class="lineNumber">5</span><span class="br"></span><p>Q. etiam Fulvius Flaccus censor Fulvium fratrem
consortem, legionem, in qua tribunus militum erat, iniussu
consulis domum dimittere ausum, senatu movit.</p>
<p>Non<a class="footnoteLink" href="#note_LCL492_182_49" id="target_note_LCL492_182_49"><sup>49</sup></a> digna exempla &lt;quae&gt;<a class="footnoteLink" href="#note_LCL492_182_50" id="target_note_LCL492_182_50"><sup>50</sup></a> tam breviter, nisi maioribus
urguerer, referrentur: quid enim tam difficile factu
quam copulatae societati generis et imaginum deformem
in patriam reditum indicere, aut communioni nominis ac
familiae veteris propinquitatis serie cohaerenti virgarum
contumeliosa verbera adhibere, aut censorium supercilium
adversus fraternam caritatem destringere?</p>
<p>Dentur haec singula quamvis claris civitatibus, abunde
<span class="br"></span><span class="lineNumber">6</span><span class="br"></span>tamen gloria disciplinae militaris instructae videbuntur: at
nostra urbs, quae omni genere mirificorum exemplorum
totum terrarum orbem replevit, imperatorum proprio
sanguine manantes secures, ne turbato militiae ordine
vindicta deesset, ex castris publice speciosas, privatim lugubres
duplici vultu recepit, incerta gratulandi prius an
alloquendi officio fungeretur. igitur ego quoque haesitante
animo vos, bellicarum rerum severissimi custodes, Postumi
Tuberte et Manli Torquate, memoria ac relatione complector,
quia animadverto fore ut pondere laudis quam
meruistis obrutus magis imbecillitatem ingenii mei detegam






</p></section><notes><section class="footnotes"><ul><li class="note" id="note_LCL492_182_49"><a class="footnoteCrossrefLink" href="#target_note_LCL492_182_49" title="Click to highlight in text"><sup class="lineRef">49</sup>non . . . referrentur <span class="italic">intra cruces Briscoe</span></a></li><script type="text/javascript">document.getElementById('note_LCL492_182_49').style.display = "none";</script><li class="note" id="note_LCL492_182_50"><a class="footnoteCrossrefLink" href="#target_note_LCL492_182_50" title="Click to highlight in text"><sup class="lineRef">50</sup><span class="italic">add.</span> Ïš</a></li><script type="text/javascript">document.getElementById('note_LCL492_182_50').style.display = "none";</script></ul></section></notes></section>