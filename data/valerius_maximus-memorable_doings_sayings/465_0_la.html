<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

alii negant hanc esse certam Naturae legem, sed species
mortalium prout fortuita sors conceptionis obtulit attribui,
atque ideo plerumque ex speciosis deformes et ex
robustis invalidos partus edi. &lt;igi&gt;tur,<a class="footnoteLink" href="#note_LCL493_386_111" id="target_note_LCL493_386_111"><sup>111</sup></a> quoniam ista
quaestio in ambiguo versatur, pauca inter alienos conspectae
similitudinis exempla referemus.</p>
<span class="br"></span><span class="lineNumber">1</span><span class="br"></span><p>Magno Pompeio Vibius ingenuae stirpis et Publicius
libertinus ita similes fuerunt ut permutato statu et Pompeius
in illis et illi in Pompeio salutari possent. certe, quocumque
aut Vibius aut Publicius accesserant, ora hominum
in se obvertebant, unoquoque speciem amplissimi
civis in personis mediocribus adnotante.</p>
<span class="br"></span><span class="lineNumber">2</span><span class="br"></span><p>Quod quidem fortuitum ludibrium quasi hereditarium
ad eum penetravit: nam pater quoque eius eo usque Menogenis
coqui sui similis esse visus est ut vir et armis praepotens
et ferox animo sordidum eius nomen repellere a se
non valuerit.</p>
<span class="br"></span><span class="lineNumber">3</span><span class="br"></span><p>Eximiae vero nobilitatis adulescens Cornelius Scipio,
cum plurimis et clarissimis familiae suae cognominibus
abundaret, in servilem Serapionis appellationem vulgi sermone
impactus est, quod huiusce nominis victimarii
&lt;per&gt;quam<a class="footnoteLink" href="#note_LCL493_386_112" id="target_note_LCL493_386_112"><sup>112</sup></a> similis erat. neque illi aut morum probitas
aut respectus tot imaginum quominus hac contumelia
aspergeretur opitulatus est.</p>
<span class="br"></span><span class="lineNumber">4</span><span class="br"></span><p>Generosissimus consulatus collegium Lentuli et Metelli
fuit. qui ambo in scaena propter similitudinem histrionum





</p></section><notes><section class="footnotes"><ul><li class="note" id="note_LCL493_386_111"><a class="footnoteCrossrefLink" href="#target_note_LCL493_386_111" title="Click to highlight in text"><sup class="lineRef">111</sup>edi. igitur <span class="italic">Kempf:</span> editur AL</a></li><script type="text/javascript">document.getElementById('note_LCL493_386_111').style.display = "none";</script><li class="note" id="note_LCL493_386_112"><a class="footnoteCrossrefLink" href="#target_note_LCL493_386_112" title="Click to highlight in text"><sup class="lineRef">112</sup><span class="italic">add. Kellerbauer:</span> persim- P</a></li><script type="text/javascript">document.getElementById('note_LCL493_386_112').style.display = "none";</script></ul></section></notes></section>