<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

bellum excitavit. sed dum ante pestiferum tribunum plebis
quam certum civem agit, sua lex eum domesticis
laqueis constrictum absumpsit.</p>
<h3><span class="ac">7. De Studio Et Industria</span></h3>
<p><span class="marginNote left">praef.</span>Quid cesso vires Industriae commemorare, cuius alacri
spiritu militiae stipendia roborantur, forensis gloria accenditur,
fido sinu cuncta studia recepta nutriuntur, quidquid
animo, quidquid manu, quidquid lingua admirabile est, ad
cumulum laudis perducitur? qua, cum<a class="footnoteLink" href="#note_LCL493_222_39" id="target_note_LCL493_222_39"><sup>39</sup></a> sit perfectissima
virtus, duramento sui confirmatur.</p>
<span class="br"></span><span class="lineNumber">1</span><span class="br"></span><p>Cato sextum et octogesimum annum agens, dum in re
publica tuenda iuvenili animo perstat, ab inimicis capitali
crimine accusatus causam suam egit, neque aut memoriam
eius quisquam tardiorem aut firmitatem lateris ulla ex
parte quassatam aut os haesitatione impeditum animadvertit,
quia omnia ista in suo statu aequali ac perpetua
industria continebat. quin etiam in ipso diutissime actae
vitae fine disertissimi oratoris Galbae defensioni accusationem<a class="footnoteLink" href="#note_LCL493_222_40" id="target_note_LCL493_222_40"><sup>40</sup></a>
suam pro Hispania opposuit. idem Graecis
litteris erudiri concupivit—quam sero inde aestimemus
quod etiam Latinas paene iam senex didicit—, cumque
eloquentia magnam gloriam partam haberet, id egit ut
iuris civilis quoque esset peritissimus.</p>
</section><notes><section class="footnotes"><ul><li class="note" id="note_LCL493_222_39"><a class="footnoteCrossrefLink" href="#target_note_LCL493_222_39" title="Click to highlight in text"><sup class="lineRef">39</sup>qua, cum <span class="italic">SB</span><sup>1</sup>: quae cum AL; Br</a></li><script type="text/javascript">document.getElementById('note_LCL493_222_39').style.display = "none";</script><li class="note" id="note_LCL493_222_40"><a class="footnoteCrossrefLink" href="#target_note_LCL493_222_40" title="Click to highlight in text"><sup class="lineRef">40</sup>defensioni accusationem <span class="italic">Gertz</span>: -tioni -sionem AL</a></li><script type="text/javascript">document.getElementById('note_LCL493_222_40').style.display = "none";</script></ul></section></notes></section>