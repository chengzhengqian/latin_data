<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


luctus funeris die domestico sacrificio ad&lt;hib&gt;itoque<a class="footnoteLink" href="#note_LCL492_170_36" id="target_note_LCL492_170_36"><sup>36</sup></a>
necessariorum convivio finitur: etenim quid attinet aut humano
dolori indulgeri aut divino numini invidiam fieri
quod immortalitatem suam nobiscum partiri noluerit?</p>
<p><span class="marginNote left">7e</span>Venenum cicuta temperatum in ea civitate publice
custoditur, quod datur ei qui causas sescentis—id enim
senatus eius nomen est—exhibuit propter quas mors sit illi
expetenda, cognitione virili benivolentia temperata, quae
neque egredi vita temere patitur et sapienter excedere
cupienti celerem fati viam praebet, ut vel adversa vel prospera
nimis usis Fortuna—utraque enim finiendi spiritus,
illa ne perseveret, haec ne destituat, rationem praebuerit—comprobato exitu terminetur.</p>
<span class="br"></span><span class="lineNumber">8</span><span class="br"></span><p>Quam consuetudinem Massiliensium non in Gallia
ortam sed ex Graecia translatam inde e&lt;xi&gt;stimo,<a class="footnoteLink" href="#note_LCL492_170_37" id="target_note_LCL492_170_37"><sup>37</sup></a> quod
illam etiam in insula Cea servari animadverti, quo tempore
Asiam cum Sex. Pompeio petens Iulide&lt;m&gt;<a class="footnoteLink" href="#note_LCL492_170_38" id="target_note_LCL492_170_38"><sup>38</sup></a> oppidum
intravi: forte enim evenit ut tunc summae dignitatis ibi femina
sed ultimae iam senectutis, reddita ratione civibus
cur excedere vita deberet, veneno consumere se destinarit,
mortemque suam Pompeii praesentia clariorem fieri
magni aestimaret. nec preces eius vir ille, ut omnibus virtutibus
ita humanitatis quoque laudibus instructissimus,
aspernari sustinuit. venit itaque ad eam, facundissimoque
sermone, qui ore eius quasi e beato quodam eloquentiae
fonte manabat, ab incepto consilio diu nequiquam revocare
conatus, ad ultimum propositum exsequi passus est.





</p></section><notes><section class="footnotes"><ul><li class="note" id="note_LCL492_170_36"><a class="footnoteCrossrefLink" href="#target_note_LCL492_170_36" title="Click to highlight in text"><sup class="lineRef">36</sup>add. P</a></li><script type="text/javascript">document.getElementById('note_LCL492_170_36').style.display = "none";</script><li class="note" id="note_LCL492_170_37"><a class="footnoteCrossrefLink" href="#target_note_LCL492_170_37" title="Click to highlight in text"><sup class="lineRef">37</sup>add. Ϛ</a></li><script type="text/javascript">document.getElementById('note_LCL492_170_37').style.display = "none";</script><li class="note" id="note_LCL492_170_38"><a class="footnoteCrossrefLink" href="#target_note_LCL492_170_38" title="Click to highlight in text"><sup class="lineRef">38</sup>add. Kempf</a></li><script type="text/javascript">document.getElementById('note_LCL492_170_38').style.display = "none";</script></ul></section></notes></section>