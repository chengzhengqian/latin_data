<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


nem C. Flavii equitis Romani occisi venisset, sexies tortus
pernegavit ei se culpae adfinem fuisse, sed perinde
atque confessus &lt;esset&gt;<a class="footnoteLink" href="#note_LCL493_214_31" id="target_note_LCL493_214_31"><sup>31</sup></a> et a iudicibus damnatus et a L.
Calpurnio triumviro in crucem actus est.</p>
<span class="br"></span><span class="lineNumber">3</span><span class="br"></span><p>Item Fulvio Flacco causam dicente, Philippus, servus
eius, in quo tota quaestio nitebatur, octies tortus nullum
omnino verbum quo dominus perstringeretur emisit; et
tamen reus damnatus est, cum certius argumentum innocentiae
unus octies tortus exhiberet quam octo semel torti
praebuissent.</p>
<h3><span class="ac">5. De Testibus</span></h3>
<p><span class="marginNote left">praef.</span>Sequitur ut ad testes pertinentia exempla commemorem.</p>
<span class="br"></span><span class="lineNumber">1</span><span class="br"></span><p>Cn. et Q. Serviliis Caepionibus, iisdem parentibus natis
et per omnes honorum gradus ad summam amplitudinem
provectis, item fratribus Metellis Quinto et Lucio, consularibus
et censoriis, altero etiam triumphali, in Q. Pompeium
A. f. repetundarum reum acerrime dicentibus testimonium
non abrogata fides absoluto Pompeio, sed ne
potentia inimicum oppressisse viderentur occursum est.</p>
<span class="br"></span><span class="lineNumber">2</span><span class="br"></span><p>M. etiam Aemilius Scaurus, princeps senatus, C. Memmium
repetundarum reum destricto testimonio insecutus




</p></section><notes><section class="footnotes"><ul><li class="note" id="note_LCL493_214_31"><a class="footnoteCrossrefLink" href="#target_note_LCL493_214_31" title="Click to highlight in text"><sup class="lineRef">31</sup>esset et <span class="italic">SB</span>: et AL: esset <span class="italic">Kempf</span></a></li><script type="text/javascript">document.getElementById('note_LCL493_214_31').style.display = "none";</script></ul></section></notes></section>