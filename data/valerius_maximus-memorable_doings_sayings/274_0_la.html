<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

domus sua, proprio sanguini non pepercit: nam cum
Ap. Claudius decemvir filiae eius virginis stuprum, potestatis
viribus fretus, pertinacius expeteret, deductam in
forum puellam occidit, pudicaeque interemptor quam
corruptae pater esse maluit.</p>
<span class="br"></span><span class="lineNumber">3</span><span class="br"></span><p>Nec alio robore animi praeditus fuit Pontius Aufidianus
eques Romanus. qui, postquam comperit filiae suae virginitatem
a paedagogo proditam Fannio<a class="footnoteLink" href="#note_LCL493_4_2" id="target_note_LCL493_4_2"><sup>2</sup></a> Saturnino, non
contentus sceleratum servum adfecisse supplicio, etiam
ipsam puellam necavit. ita ne turpes eius nuptias celebraret,
acerbas exsequias duxit.</p>
<span class="br"></span><span class="lineNumber">4</span><span class="br"></span><p>Quid? P. Maenius quam severum pudicitiae custodem
egit! in libertum namque gratum admodum sibi animadvertit,
quia eum nubilis iam aetatis filiae suae osculum
dedisse cognoverat, cum praesertim non libidine sed
errore lapsus videri posset. ceterum amaritudine poenae
teneris adhuc puellae sensibus castitatis disciplinam ingenerari
magni aestimavit, eique tam tristi exemplo praecepit
ut non solum virginitatem illibatam sed etiam oscula ad
virum sincera perferret.</p>
<span class="br"></span><span class="lineNumber">5</span><span class="br"></span><p>Q. vero Fabius Maximus Servilianus, honoribus, quos
splendidissime gesserat, censurae gravitate consummatis,
exegit poenas a filio dubiae castitatis, et punito pependit
voluntario secessu conspectum patriae vitando.</p>
</section><notes><section class="footnotes"><ul><li class="note" id="note_LCL493_4_2"><a class="footnoteCrossrefLink" href="#target_note_LCL493_4_2" title="Click to highlight in text"><sup class="lineRef">2</sup><span class="italic">anne</span> Annio (<span class="italic">cf. SB Onomasticon to Ciceroâ€™s Letters, p. 15</span>)<span class="italic">?</span></a></li><script type="text/javascript">document.getElementById('note_LCL493_4_2').style.display = "none";</script></ul></section></notes></section>