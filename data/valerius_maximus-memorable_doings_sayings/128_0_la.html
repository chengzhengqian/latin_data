<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


tropaei titulo rettulit.</p>
<p><span class="marginNote left">ext. 5</span>Excellentissimos Spartanae virtutis proventus miserabilis
lapsus sequitur. Epaminondas, maxima Thebarum felicitas
idemque Lacedaemonis prima clades, cum vetustam
eius urbis gloriam invictamque ad id tempus publicam
virtutem apud Leuctram et Mantineam secundis proeliis
contudisset, traiectus hasta, sanguine et spiritu deficiens
recreare se conantes primum an clipeus suus salvus esset,
deinde an penitus fusi hostes forent interrogavit. quae
postquam ex animi sententia comperit, ‘non finis’ inquit,
‘commilitones, vitae meae, sed melius et auctius<a class="footnoteLink" href="#note_LCL492_266_41" id="target_note_LCL492_266_41"><sup>41</sup></a> initium
advenit: nunc enim vester Epaminondas nascitur, quia sic
moritur. Thebas ductu et auspiciis meis caput Graeciae
factas video, et fortis et animosa civitas Spartana iacet armis
nostris abiecta: amara dominatione Graecia liberata
est. orbus quidem,<a class="footnoteLink" href="#note_LCL492_266_42" id="target_note_LCL492_266_42"><sup>42</sup></a> non tamen sine liberis morior, quoniam
mirificas filias Leuctram et Mantineam relinquo.’ e
corpore deinde suo hastam educi iussit, eoque vultu<a class="footnoteLink" href="#note_LCL492_266_43" id="target_note_LCL492_266_43"><sup>43</sup></a> exspiravit
quo, si eum di immortales victoriis suis perfrui
passi essent, sospes patriae moenia intrasset.</p>
<p><span class="marginNote left">ext. 6</span>Ac ne Theramenis quidem Atheniensis in publica custodia
mori coacti parva mentis constantia, [in]<a class="footnoteLink" href="#note_LCL492_266_44" id="target_note_LCL492_266_44"><sup>44</sup></a> qua triginta
tyrannorum iussu porrectam veneni potionem non dubitanter






</p></section><notes><section class="footnotes"><ul><li class="note" id="note_LCL492_266_41"><a class="footnoteCrossrefLink" href="#target_note_LCL492_266_41" title="Click to highlight in text"><sup class="lineRef">41</sup>auctius G: athius AL; Br</a></li><script type="text/javascript">document.getElementById('note_LCL492_266_41').style.display = "none";</script><li class="note" id="note_LCL492_266_42"><a class="footnoteCrossrefLink" href="#target_note_LCL492_266_42" title="Click to highlight in text"><sup class="lineRef">42</sup>quidem <span class="italic">Eberhard</span>: quoque
AL</a></li><script type="text/javascript">document.getElementById('note_LCL492_266_42').style.display = "none";</script><li class="note" id="note_LCL492_266_43"><a class="footnoteCrossrefLink" href="#target_note_LCL492_266_43" title="Click to highlight in text"><sup class="lineRef">43</sup>vultu <span class="italic">Madvig</span>: vulnere AL</a></li><script type="text/javascript">document.getElementById('note_LCL492_266_43').style.display = "none";</script><li class="note" id="note_LCL492_266_44"><a class="footnoteCrossrefLink" href="#target_note_LCL492_266_44" title="Click to highlight in text"><sup class="lineRef">44</sup><span class="italic">del. Heller</span></a></li><script type="text/javascript">document.getElementById('note_LCL492_266_44').style.display = "none";</script></ul></section></notes></section>