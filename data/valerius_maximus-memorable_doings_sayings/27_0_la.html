<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


referentes, et tunc Aeanti ut deo immolaverunt et deinceps
omnibus proeliis duce uti instituerunt.</p>
<h3><span class="ac">6. De Prodigiis</span></h3>
<p><span class="marginNote left">praef.</span>Prodigiorum quoque, quae aut secunda aut adversa
acciderunt, debita proposito nostro relatio est.</p>
<span class="br"></span><span class="lineNumber">1</span><span class="br"></span><p>Servio Tullio etiam tum puerulo dormienti circa caput
flammam emicuisse domesticorum oculi adnotaverunt.
quod prodigium Anci regis Marcii uxor Tanaquil admirata
serva natum in modum filii educavit et ad regium fastigium
evexit.</p>
<span class="br"></span><span class="lineNumber">2</span><span class="br"></span><p>Aeque felicis eventus illa flamma, quae ex L. Marcii,
ducis duorum exercituum quos interitus P. et Cn.<a class="footnoteLink" href="#note_LCL492_64_62" id="target_note_LCL492_64_62"><sup>62</sup></a> Scipionum
in Hispania debilitaverat, capite contionantis eluxit:
namque eius aspectu pavidi adhuc milites pristinam recuperare
fortitudinem admoniti, septem<a class="footnoteLink" href="#note_LCL492_64_63" id="target_note_LCL492_64_63"><sup>63</sup></a> et triginta milibus
hostium caesis magnoque numero in potestatem redacto,
bina castra Punicis opibus referta ceperunt.</p>
<span class="br"></span><span class="lineNumber">3</span><span class="br"></span><p>Item, cum bello acri et diutino Veientes a Romanis
intra moenia compulsi capi non possent, eaque mora non
minus obsidentibus quam obsessis intolerabilis videretur,
exoptatae victoriae iter miro prodigio di immortales patefecerunt:
subito enim Albanus lacus, neque caelestibus
auctus imbribus neque inundatione ullius amnis adiutus,
solitum stagni modum excessit. cuius rei explorandae gratia
legati ad Delphicum oraculum missi rettulerunt praecipi




</p></section><notes><section class="footnotes"><ul><li class="note" id="note_LCL492_64_62"><a class="footnoteCrossrefLink" href="#target_note_LCL492_64_62" title="Click to highlight in text"><sup class="lineRef">62</sup>Publi et Gnaei <span class="italic">edd.</span></a></li><script type="text/javascript">document.getElementById('note_LCL492_64_62').style.display = "none";</script><li class="note" id="note_LCL492_64_63"><a class="footnoteCrossrefLink" href="#target_note_LCL492_64_63" title="Click to highlight in text"><sup class="lineRef">63</sup>septem <span class="italic">Nepot. (sic Livius</span>): octo AL</a></li><script type="text/javascript">document.getElementById('note_LCL492_64_63').style.display = "none";</script></ul></section></notes></section>