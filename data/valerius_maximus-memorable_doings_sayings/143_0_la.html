<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


erat, ad funalem cereum praeeunte tibicine et fidicine a
cena domum reverti solitus est, insignem bellicae rei successum
nocturna celebratione testando.</p>
<span class="br"></span><span class="lineNumber">5</span><span class="br"></span><p>Nam Papirius quidem Masso, cum bene gesta re publica
triumphum a senatu non impetravisset, in Albano
monte triumphandi et ipse initium fecit et ceteris postea
exemplum praebuit, proque laurea corona, cum alicui
spectaculo interesset, myrtea usus est.</p>
<span class="br"></span><span class="lineNumber">6</span><span class="br"></span><p>Iam C. Marii paene insolens factum: nam post Iugurthinum
Cimbricumque et Teutonicum triumphum cantharo
semper potavit, quod Liber pater Indicum ex Asia
deducens triumphum hoc usus poculi genere ferebatur, ut
inter ipsum haustum vini victoriae eius suas victorias compararet.</p>
<span class="br"></span><span class="lineNumber">7</span><span class="br"></span><p>M. autem Cato praetor M. Scauri ceterorumque reorumiudicia
nulla indutus tunica sed tantummodo praetexta
amictus egit.</p>
<h3>7</h3>
<p><span class="marginNote left">praef.</span>Sed haec atque his similia virtutis aliquid sibi in
consuetudine novanda licentiae sumentis indicia sunt: illis
autem, quae deinceps subnectam, quantam sui fiduciam
habere soleat cognoscitur.</p>
<span class="label"><span class="sc">de fiducia sui</span></span>
<p><span class="br"></span><span class="lineNumber">1a</span><span class="br"></span>P. et Cn. Scipionibus in Hispania cum maiore parte
exercitus acie Punica oppressis, omnibusque provinciae





</p></section><notes></notes></section>