<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


aeque se atque illas virilis concubitus expertes futuras,
eaque re non impetrata laqueis sibi nocte proxima spiritum
eripuerunt. di melius, quod hunc animum viris earum
in acie<a class="footnoteLink" href="#note_LCL493_14_15" id="target_note_LCL493_14_15"><sup>15</sup></a> non dederunt: nam si mulierum suarum virtutem
imitari voluissent, incerta Teutonicae victoriae tropaea
reddidissent.</p>
<h3><span class="ac">2. Libere Dicta Aut Facta</span></h3>
<p><span class="marginNote left">praef.</span>Libertatem autem vehementis spiritus dictis pariter et
factis testatam ut non invitaverim, ita ultro venientem non
excluserim. quae inter virtutem vitiumque posita, si salubri
modo se temperavit, laudem, si quo non debuit profudit,
reprehensionem meretur. ac vulgi sic auribus gratior
quam sapientissimi cuiusque animo probabilior est, utpote
frequentius aliena venia quam sua providentia tuta. sed
quia humanae vitae partes persequi propositum est, nostra
fide, propria aestimatione referatur.</p>
<span class="br"></span><span class="lineNumber">1</span><span class="br"></span><p>Priverno capto interfectisque qui id oppidum ad rebellandum
incitaverant, senatus indignatione accensus
consilium agitabat quidnam sibi de reliquis quoque Privernatibus
esset faciendum. ancipiti igitur casu salus eorum
fluctuabatur, eodem tempore et victoribus et iratis subiecta.
ceterum cum auxilium unicum in precibus restare
animadverterent, ingenui et Italici sanguinis oblivisci non
potuerunt: princeps enim eorum in curia interrogatus
quam poenam mererentur, respondit ‘quam merentur qui
se dignos libertate iudicant.’ verbis arma sumpserat exasperatosque



</p></section><notes><section class="footnotes"><ul><li class="note" id="note_LCL493_14_15"><a class="footnoteCrossrefLink" href="#target_note_LCL493_14_15" title="Click to highlight in text"><sup class="lineRef">15</sup>acie L <span class="italic">corr</span>., G: -em AL</a></li><script type="text/javascript">document.getElementById('note_LCL493_14_15').style.display = "none";</script></ul></section></notes></section>