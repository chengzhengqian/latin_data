<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


ditissimum. nec vana praedictio exstitit: nam Midas
cunctorum paene regum opes abundantia pecuniae antecessit,
infantiaeque incunabula vili<a class="footnoteLink" href="#note_LCL492_80_81" id="target_note_LCL492_80_81"><sup>81</sup></a> deorum munere
donata onustis auro atque argento gazis pensavit.</p>
<p><span class="marginNote left">Ext.3</span>Formicis Midae iure meritoque apes Platonis praetulerim:
illae enim caducae ac fragilis, hae solidae et aeternae
felicitatis indices exstiterunt, dormientis in cunis parvuli
labellis mel inserendo. qua re audita prodigiorum interpretes
singularem eloquii suavitatem ore eius emanaturam
dixerunt. ac mihi quidem illae apes non montem
Hymettium thymi flore redolentem, sed Musarum Heliconios
colles omni genere doctrinae virentes dearum instinctu
depastae maximo ingenio dulcissima summae eloquentiae
instillasse videntur alimenta.</p>
<h3><span class="ac">7. De Somniis</span></h3>
<p><span class="marginNote left">praef.</span>Sed quoniam divitem<a class="footnoteLink" href="#note_LCL492_80_82" id="target_note_LCL492_80_82"><sup>82</sup></a> Midae disertumque Platonis
somnum attigi, referam quam certis imaginibus multorum
quies adumbrata sit.</p>
<span class="br"></span><span class="lineNumber">1</span><span class="br"></span><p>Quem locum unde potius ordiar quam a divi Augusti
sacratissima memoria? eius medico Artorio, somnum
capienti nocte quam dies insecutus est quo in campis
Philippiis Romani inter se exercitus concurrerunt, Minervae
species oborta praecepit ut illum gravi morbo implicitum
moneret ne propter adversam valitudinem proximo
proelio non interesset. quod cum Caesar audisset, lectica






</p></section><notes><section class="footnotes"><ul><li class="note" id="note_LCL492_80_81"><a class="footnoteCrossrefLink" href="#target_note_LCL492_80_81" title="Click to highlight in text"><sup class="lineRef">81</sup>vili <span class="italic">Madvig</span>: utili AL</a></li><script type="text/javascript">document.getElementById('note_LCL492_80_81').style.display = "none";</script><li class="note" id="note_LCL492_80_82"><a class="footnoteCrossrefLink" href="#target_note_LCL492_80_82" title="Click to highlight in text"><sup class="lineRef">82</sup>divitem <span class="italic">Gelbcke</span>: -tias AL</a></li><script type="text/javascript">document.getElementById('note_LCL492_80_82').style.display = "none";</script></ul></section></notes></section>