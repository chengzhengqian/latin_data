<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


Dianae constituit, sacrificio Sabinis regimen humani generis
daturus. de qua re antistes templi certior factus religionem
hospiti intulit, ne prius victimam caederet quam
proximi am&lt;nis se&gt;<a class="footnoteLink" href="#note_LCL493_128_24" id="target_note_LCL493_128_24"><sup>24</sup></a> aqua abluisset, eoque alveum Tiberis
petente vaccam ipse immolavit, et urbem nostram tot civitatium,
tot gentium dominam pio sacrificii furto reddidit.</p>
<span class="br"></span><span class="lineNumber">2</span><span class="br"></span><p>Quo in genere acuminis in primis Iunius Brutus referendus
est: nam cum a rege Tarquinio, avunculo suo, omnem
nobilitatis indolem excerpi, interque ceteros etiam
fratrem suum, quod vegetioris ingenii erat, interfectum
animadverteret, obtunsi se cordis esse simulavit, eaque
fallacia maximas virtutes suas texit. profectus etiam Delphos
cum Tarquinii filiis, quos is ad Apollinem Pythium
muneribus &lt;et&gt;<a class="footnoteLink" href="#note_LCL493_128_25" id="target_note_LCL493_128_25"><sup>25</sup></a> sacrificiis honorandum miserat, aurum
deo nomine doni clam cavato baculo inclusum tulit, quia
timebat ne sibi caeleste numen aperta liberalitate venerari
tutum non esset. peractis deinde mandatis patris, Apollinem
iuvenes consuluerunt quisnam ex ipsis Romae regnaturus
videretur. at is penes eum summam urbis nostrae potestatem
futuram respondit qui ante omnes matri osculum
dedisset. tum Brutus, perinde atque casu prolapsus, de
industria se abiecit, terramque, communem omnium matrem
existimans, osculatus est. quod tam vafre Telluri
impressum osculum urbi libertatem, Bruto primum in
fastis locum tribuit.</p>
<span class="br"></span><span class="lineNumber">3</span><span class="br"></span><p>Scipio quoque superior praesidium calliditatis amplexus
est: ex Sicilia enim petens Africam, cum e fortissimis





</p></section><notes><section class="footnotes"><ul><li class="note" id="note_LCL493_128_24"><a class="footnoteCrossrefLink" href="#target_note_LCL493_128_24" title="Click to highlight in text"><sup class="lineRef">24</sup><span class="italic">add. Kempf</span>: se pr- am- aqua P,A <span class="italic">corr.</span>: proximiamaquam L; Br</a></li><script type="text/javascript">document.getElementById('note_LCL493_128_24').style.display = "none";</script><li class="note" id="note_LCL493_128_25"><a class="footnoteCrossrefLink" href="#target_note_LCL493_128_25" title="Click to highlight in text"><sup class="lineRef">25</sup><span class="italic">add</span>. L <span class="italic">corr.</span></a></li><script type="text/javascript">document.getElementById('note_LCL493_128_25').style.display = "none";</script></ul></section></notes></section>