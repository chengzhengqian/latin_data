<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

conscendere aequo animo sustinebant: viris enim, si modo
viri erant, vita carere quam tam delicato imperio obtemperare
satius fuit.</p>
<h3><span class="ac">2. De Crudelitate</span></h3>
<p><span class="marginNote left">praef.</span> Haec societas vitiorum lascivi vultus et novae cupiditati
inhaerentium oculorum ac delicato cultu adfluentis
perque varios illecebrarum motus volitantis animi: Crudelitatis
vero horridus habitus, truculenta species, violenti
spiritus, vox terribilis, omnia minis et cruentis imperiis referta.
cui silentium donare crementum est adicere:
&lt;et&gt;enim<a class="footnoteLink" href="#note_LCL493_306_19" id="target_note_LCL493_306_19"><sup>19</sup></a> quem modum sibi ipsa statuet, si ne suggillationis
quidem frenis fuerit revocata? ad summam, cum penes
illam sit timeri, penes nos sit odisse.</p>
<span class="br"></span><span class="lineNumber">1</span><span class="br"></span><p>L. Sulla, quem neque laudare neque vituperare quisquam
satis digne potest, quia, dum quaerit victorias, Scipionem
[se]<a class="footnoteLink" href="#note_LCL493_306_20" id="target_note_LCL493_306_20"><sup>20</sup></a> populo Romano, dum exercet, Hannibalem
repraesentavit—egregie namque auctoritate nobilitatis
defensa crudeliter totam urbem atque omnes Italiae partes
civilis sanguinis fluminibus inundavit—quattuor legiones
contrariae partis fidem suam secutas in publica villa
nequiquam fallacis dexterae misericordiam implorantes
obtruncari iussit. quarum lamentabiles quiritatus trepidae
civitatis aures receperunt, lacerata ferro corpora Tiberis
impatiens tanti oneris cruentatis aquis vehere est coactus.
quinque milia Praenestinorum, spe salutis per P. Cethegum
data, extra moenia municipii evocata, cum abiectis




</p></section><notes><section class="footnotes"><ul><li class="note" id="note_LCL493_306_19"><a class="footnoteCrossrefLink" href="#target_note_LCL493_306_19" title="Click to highlight in text"><sup class="lineRef">19</sup> <span class="italic">add.</span> Ϛ</a></li><script type="text/javascript">document.getElementById('note_LCL493_306_19').style.display = "none";</script><li class="note" id="note_LCL493_306_20"><a class="footnoteCrossrefLink" href="#target_note_LCL493_306_20" title="Click to highlight in text"><sup class="lineRef">20</sup><span class="italic"> del. Madvig</span></a></li><script type="text/javascript">document.getElementById('note_LCL493_306_20').style.display = "none";</script></ul></section></notes></section>