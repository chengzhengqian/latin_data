<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

a filio insidias necti sibi comperisset, nec inducere in animum
posset ut verum sanguinem ad hoc sceleris progressum
crederet, seductam uxorem suppliciter rogavit ne se
ulterius celaret sive illum adulescentem subiecisset sive ex
alio concepisset. adseveratione deinde eius et iure iurando
se nil tale suspicari &lt;debere&gt;<a class="footnoteLink" href="#note_LCL492_540_95" id="target_note_LCL492_540_95"><sup>95</sup></a> persuasus, in locum desertum
filio perducto gladium, quem occultum secum attulerat,
tradidit ac iugulum feriendum praebuit, nec veneno
nec latrone ei ad peragendum parricidium opus esse
adfirmans. quo facto non paulatim sed magno impetu recta
cogitatio pectus iuvenis occupavit, continuoque abiecto
gladio ‘tu vero’ inquit, ‘pater, vive, et si tam obsequens es
ut hoc precari filio permittas, me quoque exsupera. sed
tantum quaeso ne meus erga te amor eo sit tibi vilior quod
a paenitentia oritur.’ solitudinem sanguine meliorem, pacatioresque
penatibus silvas, et alimentis blandius ferrum,
ac mortis oblatae quam datae vitae felicius beneficium!</p>
<h3>10</h3>
<p><span class="marginNote left">praef.</span>Commemoratis patribus qui iniurias filiorum patienter
exceperunt, referamus eos qui mortes aequo animo tolerarunt.</p>
<span class="label"><span class="sc">de parentibus qui obitum liberorum
forti animo tulerunt</span></span>
<span class="br"></span><span class="lineNumber">1</span><span class="br"></span><p>Horatius Pulvillus, cum in Capitolio Iovi Optimo Maximo

</p></section><notes><section class="footnotes"><ul><li class="note" id="note_LCL492_540_95"><a class="footnoteCrossrefLink" href="#target_note_LCL492_540_95" title="Click to highlight in text"><sup class="lineRef">95</sup><span class="italic">add</span>. Ϛ (<span class="italic">post</span> tale)</a></li><script type="text/javascript">document.getElementById('note_LCL492_540_95').style.display = "none";</script></ul></section></notes></section>