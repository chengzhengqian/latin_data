<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

sustinuit. Arpinatibus honoribus iudicatus inferior,
quaesturam Romae petere ausus est. patientia deinde
repulsarum irrupit magis in curiam quam venit. in tribunatus
quoque et aedilitatis petitione consimilem campi
notam expertus, praeturae candidatus supremo in loco adhaesit,<a class="footnoteLink" href="#note_LCL493_92_88" id="target_note_LCL493_92_88"><sup>88</sup></a>
quem tamen non sine periculo obtinuit: ambitus
enim accusatus vix atque aegre absolutionem ab iudicibus
impetravit. ex illo Mario, tam humili Arpini,<a class="footnoteLink" href="#note_LCL493_92_89" id="target_note_LCL493_92_89"><sup>89</sup></a> tam ignobili
Romae, tam fastidiendo candidato, ille Marius evasit qui
Africam subegit, qui Iugurtham regem ante currum egit,
qui Teutonorum Cimbrorumque exercitus delevit, cuius
bina tropaea in urbe spectantur, cuius septem in fastis
consulatus leguntur, cui post exsilium consulem creari
proscriptoque facere proscriptionem contigit. quid huius
condicione inconstantius aut mutabilius? quem si inter miseros
posueris, miserrimus, &lt;si&gt;<a class="footnoteLink" href="#note_LCL493_92_90" id="target_note_LCL493_92_90"><sup>90</sup></a> inter felices, felicissimus
reperietur.</p>
<span class="br"></span><span class="lineNumber">15</span><span class="br"></span><p>C. autem Caesar, cuius virtutes aditum sibi in caelum
struxerunt,<a class="footnoteLink" href="#note_LCL493_92_91" id="target_note_LCL493_92_91"><sup>91</sup></a> inter primae iuventae initia privatus Asiam
petens, a maritimis praedonibus circa insulam Pharmacussam<a class="footnoteLink" href="#note_LCL493_92_92" id="target_note_LCL493_92_92"><sup>92</sup></a>
exceptus, quinquaginta se talentis redemit. parva
igitur summa clarissimum mundi sidus in piratico myoparone
rependi Fortuna voluit. quid est ergo quod amplius
de ea queramur, si ne consortibus quidem divinitatis suae
parcit? sed caeleste numen se ab iniuria vindicavit: continuo
enim captos praedones crucibus adfixit.</p>
</section><notes><section class="footnotes"><ul><li class="note" id="note_LCL493_92_88"><a class="footnoteCrossrefLink" href="#target_note_LCL493_92_88" title="Click to highlight in text"><sup class="lineRef">88</sup>adh- <span class="italic">Gronovius</span>: ita h- AL</a></li><script type="text/javascript">document.getElementById('note_LCL493_92_88').style.display = "none";</script><li class="note" id="note_LCL493_92_89"><a class="footnoteCrossrefLink" href="#target_note_LCL493_92_89" title="Click to highlight in text"><sup class="lineRef">89</sup>Arpini G: -na AL: -nate A <span class="italic">corr.</span></a></li><script type="text/javascript">document.getElementById('note_LCL493_92_89').style.display = "none";</script><li class="note" id="note_LCL493_92_90"><a class="footnoteCrossrefLink" href="#target_note_LCL493_92_90" title="Click to highlight in text"><sup class="lineRef">90</sup>si G: <span class="italic">om</span>. AL</a></li><script type="text/javascript">document.getElementById('note_LCL493_92_90').style.display = "none";</script><li class="note" id="note_LCL493_92_91"><a class="footnoteCrossrefLink" href="#target_note_LCL493_92_91" title="Click to highlight in text"><sup class="lineRef">91</sup>struxerunt A <span class="italic">corr</span>.: instr- AL</a></li><script type="text/javascript">document.getElementById('note_LCL493_92_91').style.display = "none";</script><li class="note" id="note_LCL493_92_92"><a class="footnoteCrossrefLink" href="#target_note_LCL493_92_92" title="Click to highlight in text"><sup class="lineRef">92</sup>Br</a></li><script type="text/javascript">document.getElementById('note_LCL493_92_92').style.display = "none";</script></ul></section></notes></section>