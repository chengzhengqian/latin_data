<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


resolutas aqua mandere voluisti. quid illis, si acerbitatem
casus intueare, miserius, si constantiam respicias, fidelius?
qui ne a Romanis desciscerent, tali uti cibi genere sustinuerunt,
cum pinguissima arva sua fertilissimosque campos
moenibus suis subiectos intuerentur. itaque Capuae<a class="footnoteLink" href="#note_LCL493_166_61" id="target_note_LCL493_166_61"><sup>61</sup></a>
urbis, quae Punicam feritatem deliciis suis cupide fovit, in
propinquo situm Casilinum, incolarum<a class="footnoteLink" href="#note_LCL493_166_62" id="target_note_LCL493_166_62"><sup>62</sup></a> virtute clarum,
perseverantis amicitiae pignore impios oculos verberavit.</p>
<span class="br"></span><span class="lineNumber">3</span><span class="br"></span><p>In illa obsidione et fide cum trecenti Praenestini permanerent,
evenit ut ex iis quidam murem captum ducentis
potius denariis vendere quam ipse leniendae famis gratia
consumere mallet. sed, credo, deorum providentia [effectum]<a class="footnoteLink" href="#note_LCL493_166_63" id="target_note_LCL493_166_63"><sup>63</sup></a>
et venditori et emptori quem uterque merebatur
exitum attribuit: avaro enim [et]<a class="footnoteLink" href="#note_LCL493_166_64" id="target_note_LCL493_166_64"><sup>64</sup></a> fame consumpto manubiis
sordium suarum frui non licuit, aequi animi vir ad salutarem
impensam faciendam, care quidem verum necessarie
comparato cibo, vixit.</p>
<span class="br"></span><span class="lineNumber">4</span><span class="br"></span><p>C. autem Mario Cn. Carbone consulibus civili bello
cum L. Sulla dissidentibus, quo tempore non rei publicae
victoria quaerebatur sed praemium victoriae res erat publica,
senatus consulto aurea atque argentea templorum
ornamenta, ne militibus stipendia deessent, conflata sunt:
digna enim causa erat, hine an illi crudelitatem suam proscriptione
civium satiarent, ut di immortales spoliarentur!








</p></section><notes><section class="footnotes"><ul><li class="note" id="note_LCL493_166_61"><a class="footnoteCrossrefLink" href="#target_note_LCL493_166_61" title="Click to highlight in text"><sup class="lineRef">61</sup>Capuae <span class="italic">SB</span><sup>1</sup>: Campanae AL</a></li><script type="text/javascript">document.getElementById('note_LCL493_166_61').style.display = "none";</script><li class="note" id="note_LCL493_166_62"><a class="footnoteCrossrefLink" href="#target_note_LCL493_166_62" title="Click to highlight in text"><sup class="lineRef">62</sup>incolarum <span class="italic">Foertsch</span>: moderarum* AL</a></li><script type="text/javascript">document.getElementById('note_LCL493_166_62').style.display = "none";</script><li class="note" id="note_LCL493_166_63"><a class="footnoteCrossrefLink" href="#target_note_LCL493_166_63" title="Click to highlight in text"><sup class="lineRef">63</sup><span class="italic">del</span>. A <span class="italic">corr.</span></a></li><script type="text/javascript">document.getElementById('note_LCL493_166_63').style.display = "none";</script><li class="note" id="note_LCL493_166_64"><a class="footnoteCrossrefLink" href="#target_note_LCL493_166_64" title="Click to highlight in text"><sup class="lineRef">64</sup><span class="italic">om</span>. Ïš</a></li><script type="text/javascript">document.getElementById('note_LCL493_166_64').style.display = "none";</script></ul></section></notes></section>