<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


Marcello, quorum ipsa nomina instar aeterni sunt triumphi.
sed clarissimos solidae veraeque virtutis auctores
umeris suis salutem patriae gestantes, etsi coronatos intueri
senatus cupiebat, veriori tamen reservandos laureae
putavit.</p>
<span class="br"></span><span class="lineNumber">6</span><span class="br"></span><p>His illud subnectam: moris est ab imperatore ducturo
triumphum consules invitari ad cenam, deinde rogari ut
venire supersedeant, ne quis eo die quo ille triumpharit
maioris in eodem convivio sit imperii.</p>
<span class="br"></span><span class="lineNumber">7</span><span class="br"></span><p>Verum quamvis quis praeclaras res maximeque utiles
rei publicae civili bello gessisset, imperator tamen eo
nomine appellatus non est, neque ullae supplicationes decretae
sunt, neque aut ovans aut curru triumphavit, quia
ut necessariae istae, ita lugubres semper existimatae sunt
victoriae, utpote non externo sed domestico partae cruore.
itaque et Nasica Ti. Gracchi et Gaii Opimius<a class="footnoteLink" href="#note_LCL492_206_73" id="target_note_LCL492_206_73"><sup>73</sup></a> factiones
maesti trucidarunt. Q. Catulus, M. Lepido collega suo cum
omnibus seditiosis copiis exstincto, vultu<a class="footnoteLink" href="#note_LCL492_206_74" id="target_note_LCL492_206_74"><sup>74</sup></a> moderatum
prae se ferens gaudium in urbem revertit. C. etiam Antonius,
Catilinae victor, abstersos gladios in castra rettulit. L.
Cinna et C. Marius hauserant quidem avidi civilem sanguinem,
sed non protinus ad templa deorum et aras tetenderunt.
iam L. Sulla, qui plurima bella civilia confecit,






</p></section><notes><section class="footnotes"><ul><li class="note" id="note_LCL492_206_73"><a class="footnoteCrossrefLink" href="#target_note_LCL492_206_73" title="Click to highlight in text"><sup class="lineRef">73</sup><span class="italic">sic SB</span>: Gracchum et G. Metellus Opimi* AL</a></li><script type="text/javascript">document.getElementById('note_LCL492_206_73').style.display = "none";</script><li class="note" id="note_LCL492_206_74"><a class="footnoteCrossrefLink" href="#target_note_LCL492_206_74" title="Click to highlight in text"><sup class="lineRef">74</sup>vultu <span class="italic">Watt</span>4: que tum* L: qui tum G: tantum A <span class="italic">corr.</span></a></li><script type="text/javascript">document.getElementById('note_LCL492_206_74').style.display = "none";</script></ul></section></notes></section>