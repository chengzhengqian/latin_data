<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">

supplices Romam &lt;cum&gt;<a class="footnoteLink" href="#note_LCL493_356_78" id="target_note_LCL493_356_78"><sup>78</sup></a> venissent, accidit ut reliquis
tribubus salutarem sententiam secutis sola Pollia iudicaret
oportere puberes<a class="footnoteLink" href="#note_LCL493_356_79" id="target_note_LCL493_356_79"><sup>79</sup></a> verberatos securi percuti, imbellem
multitudinem sub corona venire. quam ob causam Papiria
tribus, in qua plurimum postea Tusculani in civitatem recepti
potuerunt, neminem umquam candidatum Polliae
tribus fecit magistratum, ne ad eam ullus honor suffragiis
&lt;suis&gt; perveniret, quae illis vitam ac libertatem, quantum
in ipsa fuit, ademerat.</p>
<span class="br"></span><span class="lineNumber">2</span><span class="br"></span><p>Illam vero ultionem et senatus et consensus omnium
approbavit: cum enim Hadrianus cives Romanos, qui
Uticae consistebant, sordido imperio vexasset idcircoque
ab iis vivus esset exustus, nec quaestio ulla in urbe hac de
re habita nec querella versata est.</p>
<p><span class="marginNote left">ext. 1</span>Clarae ultionis utraque regina, et Tomyris, quae caput
Cyri abscisum in utrem humano sanguine repletum demitti
iussit, exprobrans illi insatiabilem cruoris sitim, simulque
poenas occisi ab eo filii sui exigens, et Berenice, quae
Laodices insidiis interceptum sibi filium graviter ferens armata
currum conscendit, persecutaque satellitem regium,
crudelis operis ministrum, nomine Caeneum, quem<a class="footnoteLink" href="#note_LCL493_356_80" id="target_note_LCL493_356_80"><sup>80</sup></a>
hasta nequiquam petierat, saxo ictum prostravit, ac super
eius corpus actis equis inter infesta contrariae partis agmina
ad domum in qua interfecti pueri corpus occultari arbitrabatur







</p></section><notes><section class="footnotes"><ul><li class="note" id="note_LCL493_356_78"><a class="footnoteCrossrefLink" href="#target_note_LCL493_356_78" title="Click to highlight in text"><sup class="lineRef">78</sup><span class="italic">add. Halm:</span> cum con- . . . Romam <span class="italic">intra cruces Briscoe</span></a></li><script type="text/javascript">document.getElementById('note_LCL493_356_78').style.display = "none";</script><li class="note" id="note_LCL493_356_79"><a class="footnoteCrossrefLink" href="#target_note_LCL493_356_79" title="Click to highlight in text"><sup class="lineRef">79</sup>puberes <span class="italic">SB (coll. Liv.</span> 8.37.11): publice eos A</a></li><script type="text/javascript">document.getElementById('note_LCL493_356_79').style.display = "none";</script><li class="note" id="note_LCL493_356_80"><a class="footnoteCrossrefLink" href="#target_note_LCL493_356_80" title="Click to highlight in text"><sup class="lineRef">80</sup>quem Ϛ: qm̄ (= quoniam) A</a></li><script type="text/javascript">document.getElementById('note_LCL493_356_80').style.display = "none";</script></ul></section></notes></section>