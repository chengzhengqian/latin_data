<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


admoto iam labris poculo, uxore Xanthippe inter fletum et
lamentationem vociferante innocentem eum periturum,
‘quid ergo?’ inquit; ‘nocenti mihi mori satius esse duxisti?’
immensam illam sapientiam, quae ne in ipso quidem vitae
excessu oblivisci sui potuit!</p>
<p><span class="marginNote left">ext. 2a</span>Age, quam prudenter Solo &lt;nemi&gt;nem,<a class="footnoteLink" href="#note_LCL493_116_10" id="target_note_LCL493_116_10"><sup>10</sup></a> dum adhuc
viveret, beatum dici debere arbitrabatur, quod ad ultimum
usque fati diem ancipiti Fortunae subiecti essemus! felicitatis
igitur humanae appellationem rogus consummat, qui
se incursui malorum obicit.</p>
<p><span class="marginNote left">ext. 2b</span>Idem, cum ex amicis quendam graviter maerentem
videret, in arcem perduxit hortatusque est ut per omnes
subiectorum aedificiorum partes oculos circumferret.
quod ut factum animadvertit, ‘cogita nunc tecum’ inquit
‘quam multi luctus sub his tectis et olim fuerint et hodieque
versentur &lt;et&gt;<a class="footnoteLink" href="#note_LCL493_116_11" id="target_note_LCL493_116_11"><sup>11</sup></a> insequentibus saeculis sint habitaturi,
ac mitte mortalium incommoda tamquam propria
deflere.’ qua consolatione demonstravit urbes esse humanarum
cladium consaepta miseranda. idem aiebat si in
unum locum cuncti mala sua contulissent, futurum ut propria
deportare domum quam ex communi miseriarum
acervo portionem suam ferre mallent. quo colligebat non
oportere nos quae fortuito patiamur praecipuae et intolerabilis
amaritudinis iudicare.</p>
<p><span class="marginNote left">ext. 3</span>Bias autem, cum patriam eius Prienen hostes invasissent,
omnibus quos modo saevitia belli incolumes abire
passa fuerat pretiosarum rerum pondere onustis fugientibus,




</p></section><notes><section class="footnotes"><ul><li class="note" id="note_LCL493_116_10"><a class="footnoteCrossrefLink" href="#target_note_LCL493_116_10" title="Click to highlight in text"><sup class="lineRef">10</sup><span class="italic">add</span>. P</a></li><script type="text/javascript">document.getElementById('note_LCL493_116_10').style.display = "none";</script><li class="note" id="note_LCL493_116_11"><a class="footnoteCrossrefLink" href="#target_note_LCL493_116_11" title="Click to highlight in text"><sup class="lineRef">11</sup><span class="italic">add.</span> P</a></li><script type="text/javascript">document.getElementById('note_LCL493_116_11').style.display = "none";</script></ul></section></notes></section>