<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


civis, qui cum in aede Salutis, quam C. Iunius Bubulcus
dedicaverat, parietes pinxisset, nomen iis suum inscripsit?
id enim demum ornamenti familiae consulatibus et sacerdotiis
et triumphis celeberrimae deerat. ceterum sordido
studio deditum ingenium qualemcumque illum laborem
suum silentio oblitterari noluit, videlicet Phidiae secutus
exemplum, qui clipeo Minervae effigiem suam inclusit,
qua convulsa tota operis colligatio solveretur.</p>
<p><span class="marginNote left">ext. 1</span>Sed melius aliquanto, si aliena imitatione capiebatur,
Themistoclis ardorem esset aemulatus, quem ferunt, stimulis
virtutum<a class="footnoteLink" href="#note_LCL493_274_90" id="target_note_LCL493_274_90"><sup>90</sup></a> agitatum et ob id noctes inquietas exigentem,
quaerentibus quid ita eo tempore in publico versaretur
respondisse ‘quia me tropaea Miltiadis de somno
excitant.’ Marathon nimirum animum eius ad Artemisium
et Salamina, navalis gloriae fertilia nomina, illustranda
tacitis facibus incitabat. idem theatrum petens cum interrogaretur
cuius vox auditu illi futura esset gratissima, dixit
‘eius a quo artes<a class="footnoteLink" href="#note_LCL493_274_91" id="target_note_LCL493_274_91"><sup>91</sup></a> meae optime canentur.’ dulcedinem
gloriae, paene adieci gloriosam!</p>
<p><span class="marginNote left">ext. 2</span>Nam Alexandri pectus insatiabile laudis, qui Anaxarcho
comiti suo ex auctoritate Democriti praeceptoris innumerabiles
mundos esse referenti ‘heu me’ inquit ‘miserum,
quod ne uno quidem adhuc sum potitus!’ angusta homini
possessio &lt;avido&gt;<a class="footnoteLink" href="#note_LCL493_274_92" id="target_note_LCL493_274_92"><sup>92</sup></a> gloriae fuit quae deorum omnium domicilio
sufficit.</p>
</section><notes><section class="footnotes"><ul><li class="note" id="note_LCL493_274_90"><a class="footnoteCrossrefLink" href="#target_note_LCL493_274_90" title="Click to highlight in text"><sup class="lineRef">90</sup>virtutis P</a></li><script type="text/javascript">document.getElementById('note_LCL493_274_90').style.display = "none";</script><li class="note" id="note_LCL493_274_91"><a class="footnoteCrossrefLink" href="#target_note_LCL493_274_91" title="Click to highlight in text"><sup class="lineRef">91</sup>artes A: artis L: virtutes P (<span class="italic">cf. Cic.</span> virtus)</a></li><script type="text/javascript">document.getElementById('note_LCL493_274_91').style.display = "none";</script><li class="note" id="note_LCL493_274_92"><a class="footnoteCrossrefLink" href="#target_note_LCL493_274_92" title="Click to highlight in text"><sup class="lineRef">92</sup><span class="italic">add.* SB</span></a></li><script type="text/javascript">document.getElementById('note_LCL493_274_92').style.display = "none";</script></ul></section></notes></section>