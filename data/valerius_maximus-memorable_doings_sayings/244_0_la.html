<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


Cn. Carbonem, a quo pater eius damnatus fuerat, postulavit,
peractumque<a class="footnoteLink" href="#note_LCL492_498_57" id="target_note_LCL492_498_57"><sup>57</sup></a> reum iudicio adflixit, et ingenium et
adulescentiam praeclaro opere auspicatus.</p>
<span class="br"></span><span class="lineNumber">5</span><span class="br"></span><p>Apud C. quoque Flaminium auctoritas patria aeque
potens fuit: nam cum tribunus plebis legem de Gallico
agro viritim dividendo invito et repugnante senatu promulgasset,
precibus minisque eius acerrime resistens ac
ne exercitu quidem adversum se conscripto, si in eadem
sententia perseveraret, absterritus, postquam pro rostris ei
legem iam referenti pater manum iniecit, privato fractus
imperio descendit e rostris, ne minimo quidem murmure
destitutae contionis reprehensus.</p>
<span class="br"></span><span class="lineNumber">6</span><span class="br"></span><p>Magna sunt haec virilis pietatis opera, sed nescio an his
omnibus valentius et animosius Claudiae Vestalis virginis
factum. quae, cum patrem suum triumphantem e curru
violenta tribuni plebis manu detrahi animadvertisset, mira
celeritate utrisque se interponendo amplissimam potestatem
inimicitiis accensam depulit. igitur alterum triumphum
pater in Capitolium, alterum filia in aedem Vestae
duxit, nec discerni potuit utri plus laudis tribueretur, cui
victoria an cui pietas comes aderat.</p>
<span class="br"></span><span class="lineNumber">7</span><span class="br"></span><p>Ignoscite, vetustissimi foci, veniamque aeterni date
ignes, si a vestro sacratissimo templo ad necessarium magis
quam speciosum urbis locum contextus operis nostri
progressus fuerit: nulla enim acerbitate Fortunae, nullis





</p></section><notes><section class="footnotes"><ul><li class="note" id="note_LCL492_498_57"><a class="footnoteCrossrefLink" href="#target_note_LCL492_498_57" title="Click to highlight in text"><sup class="lineRef">57</sup>perac- P: pertrac- AL</a></li><script type="text/javascript">document.getElementById('note_LCL492_498_57').style.display = "none";</script></ul></section></notes></section>