<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<span class="br"></span><span class="lineNumber">2f</span><span class="br"></span><p>In eodem nomine versor necdum Corneliae gentis
querellas exhausi: namque P. Lentulus, clarissimus et
amantissimus rei publicae civis, cum in Aventino C. Gracchi
nefarios conatus et aciem pia ac forti pugna, magnis
vulneribus exceptis, fugasset, proelii illius, quo leges
pacem libertatemque in suo statu retinuerat, hanc mercedem
tulit, ne in urbe nostra moreretur, si quidem invidia
et obtrectatione compulsus, legatione a senatu libera
impetrata, habitaque contione qua a dis immortalibus
petiit ne umquam ad ingratum populum reverteretur, in
Siciliam profectus est, ibique perseveranter morando,
compotem se voti fecit. quinque igitur deince&lt;ps&gt;<a class="footnoteLink" href="#note_LCL492_480_44" id="target_note_LCL492_480_44"><sup>44</sup></a> Cornelii
totidem sunt notissima ingratae patriae exempla.</p>
<span class="br"></span><span class="lineNumber">2g</span><span class="br"></span><p>Atque horum quidem secessus voluntarii: Ahala vero,
cum magister equitum Sp. Maelium regnum adfectantem
occidisset, custoditae libertatis civium exsilio suo poenas
pependit.</p>
<span class="br"></span><span class="lineNumber">3</span><span class="br"></span><p>Ceterum ut senatus populique mens in modum subitae
tempestatis concitata leni querella prosequenda est, ita
singulorum ingrata facta liberiore indignatione proscindenda
sunt, quia potentes consilii, cum utrumque ratione
perpendere liceret, scelus pietati praetulerunt. quo enim
nimbo, qua procella verborum impium Sextilii caput obrui
meretur, quod C. Caesarem, a quo cum studiose tum
etiam feliciter gravissimi criminis reus defensus fuerat,
Cinnanae proscriptionis tempore profugum, praesidium
suum in fundo Tarquiniensi cladis condicione implorare,





</p></section><notes><section class="footnotes"><ul><li class="note" id="note_LCL492_480_44"><a class="footnoteCrossrefLink" href="#target_note_LCL492_480_44" title="Click to highlight in text"><sup class="lineRef">44</sup>deinceps <span class="italic">Halm</span>: deinde AL</a></li><script type="text/javascript">document.getElementById('note_LCL492_480_44').style.display = "none";</script></ul></section></notes></section>