<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


sortibus ut aquam eius lacus emissam per agros diffunderent:
sic enim Veios &lt;venturos&gt;<a class="footnoteLink" href="#note_LCL492_66_64" id="target_note_LCL492_66_64"><sup>64</sup></a> in potestatem populi
Romani. quod priusquam legati renuntiarent, haruspex
Veientium a milite nostro, quia domestici interpretes deerant,
raptus et in castra perlatus futurum dixerat. ergo senatus
duplici praedictione monitus eodem paene tempore
et religioni paruit et hostium urbe potitus est.</p>
<span class="br"></span><span class="lineNumber">4</span><span class="br"></span><p>Nec parum prosperi successus quod sequitur. L. Sulla
consul sociali bello, cum in agro Nolano ante praetorium
immolaret, subito ab ima parte arae prolapsam anguem
prospexit. qua visa Postumii haruspicis hortatu continuo
exercitum in expeditionem eduxit ac fortissima Samnitium
castra cepit. quae victoria futurae eius amplissimae potentiae
gradus et fundamentum exstitit.</p>
<span class="br"></span><span class="lineNumber">5</span><span class="br"></span><p>Praecipuae admirationis etiam illa prodigia, quae C.<a class="footnoteLink" href="#note_LCL492_66_65" id="target_note_LCL492_66_65"><sup>65</sup></a>
Volumnio Ser. Sulpicio consulibus in urbe nostra inter initia
motusque bellorum acciderunt: bos namque mugitu
suo in sermonem humanum converso novitate monstri audientium
animos exterruit. carnis quoque in modum nimbi
dissipatae partes ceciderunt, quarum maiorem numerum
praepetes diripuerunt aves, reliquum humi per aliquot
dies neque odore taetro neque deformi aspectu mutatum
iacuit.</p>
</section><notes><section class="footnotes"><ul><li class="note" id="note_LCL492_66_64"><a class="footnoteCrossrefLink" href="#target_note_LCL492_66_64" title="Click to highlight in text"><sup class="lineRef">64</sup><span class="italic">add. Foertsch</span> Veios . . . Romano <span class="italic">intra cruces Briscoe</span></a></li><script type="text/javascript">document.getElementById('note_LCL492_66_64').style.display = "none";</script><li class="note" id="note_LCL492_66_65"><a class="footnoteCrossrefLink" href="#target_note_LCL492_66_65" title="Click to highlight in text"><sup class="lineRef">65</sup>L. <span class="italic">Nepot.</span></a></li><script type="text/javascript">document.getElementById('note_LCL492_66_65').style.display = "none";</script></ul></section></notes></section>