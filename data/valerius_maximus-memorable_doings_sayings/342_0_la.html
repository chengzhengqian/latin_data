<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">


illius perinde atque exstinctae vestigia tantummodo
exstant, ita aiebat oportere homines in usu amicitiae versari
ut meminissent eam ad gravissimas inimicitias posse
converti. quod quidem praeceptum prima specie nimis
fortasse callidum videatur inimicumque simplicitati, qua
praecipue familiaritas gaudet, sed si altius in &lt;abd&gt;ita
&lt;a&gt;nimi<a class="footnoteLink" href="#note_LCL493_140_39" id="target_note_LCL493_140_39"><sup>39</sup></a> cogitatio demissa fuerit, perquam utile reperietur.</p>
<p><span class="marginNote left">ext. 4</span>Lampsacenae vero urbis salus unius vaframenti beneficio
constitit: nam cum ad excidium eius summo studio
Alexander ferretur, progressumque extra moenia Anaximenen,
praeceptorem suum, vidisset, quia manifestum
erat futurum ut preces suas irae eius opponeret, non facturum
se quod petisset iuravit. tunc Anaximenes ‘peto’ inquit
‘ut Lampsacum diruas.’ haec velocitas sagacitatis oppidum
vetusta nobilitate inclitum exitio, cui destinatum
erat, subtraxit.</p>
<p><span class="marginNote left">ext. 5</span>Demosthenis quoque astutia mirifice cuidam aniculae<a class="footnoteLink" href="#note_LCL493_140_40" id="target_note_LCL493_140_40"><sup>40</sup></a>
succursum est, quae pecuniam depositi nomine a
duobus hospitibus acceperat ea condicione ut illam simul
utrisque redderet. quorum alter interiecto tempore, tamquam
mortuo socio squalore obsitus, deceptae omnes
nummos abstulit. supervenit deinde alter et depositum
petere coepit. haerebat misera [et]<a class="footnoteLink" href="#note_LCL493_140_41" id="target_note_LCL493_140_41"><sup>41</sup></a> in maxima pariter et
pecuniae et defensionis penuria, iamque de laqueo et suspendio
cogitabat: sed opportune Demosthenes ei patronus
adfulsit. qui, ut &lt;in&gt;<a class="footnoteLink" href="#note_LCL493_140_42" id="target_note_LCL493_140_42"><sup>42</sup></a> advocationem venit, ‘mulier’
inquit ‘parata est depositi se fide solvere, sed nisi socium
adduxeris, id facere non potest, quoniam, ut ipse vociferaris,




</p></section><notes><section class="footnotes"><ul><li class="note" id="note_LCL493_140_39"><a class="footnoteCrossrefLink" href="#target_note_LCL493_140_39" title="Click to highlight in text"><sup class="lineRef">39</sup><span class="italic">sic SB</span><sup>1</sup>: altiori nitamini* AL</a></li><script type="text/javascript">document.getElementById('note_LCL493_140_39').style.display = "none";</script><li class="note" id="note_LCL493_140_40"><a class="footnoteCrossrefLink" href="#target_note_LCL493_140_40" title="Click to highlight in text"><sup class="lineRef">40</sup>aniculae <span class="italic">Kempf ex</span> P: ancillae AL</a></li><script type="text/javascript">document.getElementById('note_LCL493_140_40').style.display = "none";</script><li class="note" id="note_LCL493_140_41"><a class="footnoteCrossrefLink" href="#target_note_LCL493_140_41" title="Click to highlight in text"><sup class="lineRef">41</sup><span class="italic">del</span>. A <span class="italic">corr.</span>, G</a></li><script type="text/javascript">document.getElementById('note_LCL493_140_41').style.display = "none";</script><li class="note" id="note_LCL493_140_42"><a class="footnoteCrossrefLink" href="#target_note_LCL493_140_42" title="Click to highlight in text"><sup class="lineRef">42</sup><span class="italic">add</span>. P</a></li><script type="text/javascript">document.getElementById('note_LCL493_140_42').style.display = "none";</script></ul></section></notes></section>