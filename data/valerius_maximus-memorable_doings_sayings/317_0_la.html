<section class="div1 language" lang="la"><header><hgroup><h1>Valerius Maximus</h1></hgroup></header><section class="div2">
<span class="br"></span><span class="lineNumber">11</span><span class="br"></span><p>Iisdem viribus uti voluit in Cn. Cornelio Scipione Asina.<a class="footnoteLink" href="#note_LCL493_90_83" id="target_note_LCL493_90_83"><sup>83</sup></a>
qui consul a Poenis apud Liparas captus, cum belli
iure omnia perdidisset, laetiore subinde vultu eius adiutus
cuncta recuperavit, consul etiam iterum creatus est. quis
crederet illum a duodecim securibus ad Carthaginiensium
perventurum catenas? quis rursus existimaret a Punicis
vinculis ad summi imperii perventurum insignia? sed tamen
ex consule captivus et ex captivo consul est factus.</p>
<span class="br"></span><span class="lineNumber">12</span><span class="br"></span><p>Quid? Crasso nonne pecuniae magnitudo locupletis
nomen dedit? sed eidem postea inopia turpem decoctoris
appellationem<a class="footnoteLink" href="#note_LCL493_90_84" id="target_note_LCL493_90_84"><sup>84</sup></a> inussit, si quidem bona eius a creditoribus,
quia solidum praestare non poterat, venierunt. itaque
qui &lt;nimiis divitiis invisus fuerat&gt;<a class="footnoteLink" href="#note_LCL493_90_85" id="target_note_LCL493_90_85"><sup>85</sup></a> amara suggillatione
non caruit; cum egens ambularet, Dives ab occurrentibus
salutabatur.</p>
<span class="br"></span><span class="lineNumber">13</span><span class="br"></span><p>Crassum casus acerbitate Q. Caepio praecucurrit: is
namque, praeturae splendore, triumphi claritate, consulatus
decore, maximi pontificis sacerdotio ut senatus patronus
diceretur adsecutus, in publicis vinculis spiritum deposuit,
corpusque eius funesti&lt;s&gt;<a class="footnoteLink" href="#note_LCL493_90_86" id="target_note_LCL493_90_86"><sup>86</sup></a> carnificis manibus
laceratum in scalis Gemoniis iacens magno cum horrore
totius fori Romani conspectum est.</p>
<span class="br"></span><span class="lineNumber">14</span><span class="br"></span><p>Iam C. Marius maxima Fortunae luctatio est:<a class="footnoteLink" href="#note_LCL493_90_87" id="target_note_LCL493_90_87"><sup>87</sup></a> omnes
enim eius impetus qua corporis qua animi robore fortissime








</p></section><notes><section class="footnotes"><ul><li class="note" id="note_LCL493_90_83"><a class="footnoteCrossrefLink" href="#target_note_LCL493_90_83" title="Click to highlight in text"><sup class="lineRef">83</sup>Asina P: Nasica A: Naes- L</a></li><script type="text/javascript">document.getElementById('note_LCL493_90_83').style.display = "none";</script><li class="note" id="note_LCL493_90_84"><a class="footnoteCrossrefLink" href="#target_note_LCL493_90_84" title="Click to highlight in text"><sup class="lineRef">84</sup>appellationem <span class="italic">Lipsius</span>: superla- * AL</a></li><script type="text/javascript">document.getElementById('note_LCL493_90_84').style.display = "none";</script><li class="note" id="note_LCL493_90_85"><a class="footnoteCrossrefLink" href="#target_note_LCL493_90_85" title="Click to highlight in text"><sup class="lineRef">85</sup><span class="italic">add. SB</span><sup>3</sup>; Br</a></li><script type="text/javascript">document.getElementById('note_LCL493_90_85').style.display = "none";</script><li class="note" id="note_LCL493_90_86"><a class="footnoteCrossrefLink" href="#target_note_LCL493_90_86" title="Click to highlight in text"><sup class="lineRef">86</sup><span class="italic">add. Gertz</span></a></li><script type="text/javascript">document.getElementById('note_LCL493_90_86').style.display = "none";</script><li class="note" id="note_LCL493_90_87"><a class="footnoteCrossrefLink" href="#target_note_LCL493_90_87" title="Click to highlight in text"><sup class="lineRef">87</sup>maxima (G: -me A, -mae L) f- l- est L <span class="italic">corr.</span>: m- f- luctatione* A</a></li><script type="text/javascript">document.getElementById('note_LCL493_90_87').style.display = "none";</script></ul></section></notes></section>