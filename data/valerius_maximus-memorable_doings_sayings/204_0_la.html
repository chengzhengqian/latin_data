<section class="div1 language" lang="la"><header><hgroup><h1>Valerius Maximus</h1></hgroup></header><section class="div2"><p class="noindent">



publicae iniuria evexeris. qui ortus equestri loco, cum M.<a class="footnoteLink" href="#note_LCL492_418_70" id="target_note_LCL492_418_70"><sup>70</sup></a>
Lucullum familiariter coluisset eumque M. Antonius, quia
Bruti et Cassii partes secutus fuerat, interemisset, in
magna fugiendi licentia exanimi amico adhaesit, huc usque
in lacrimas et gemitus profusus ut nimia pietate causam
sibi mortis arcesseret: nam propter praecipuam et perseverantem
lamentationem ad Antonium pertractus est.
cuius postquam in conspectu stetit, ‘iube me’ inquit, ‘imperator,
protinus ad Luculli corpus ductum occidi: neque
enim absumpto illo superesse debeo, cum ei infelicis militiae
auctor exstiterim.’ quid hac fidelius benivolentia?
mortem amici hostis odio levavit, vitam suam consilii crimine
astrinxit, quoque illum miserabiliorem redderet, se
fecit invisiorem. nec difficiles Antonii aures habuit, ductusque
quo voluerat, dexteram Luculli avide osculatus,
caput, quod abscisum iacebat, sublatum pectori suo applicavit,
ac deinde demissam cervicem victori gladio praebuit.
loquatur Graecia Thesea, nefandis Pirithoi amoribus
subscribentem, Ditis se patris regnis commisisse: vani est
istud narrare, stulti credere. mixtum cruorem amicorum
et vulneribus innexa vulnera mortique inhaerentem mortem
videre, haec sunt vera Romanae amicitiae indicia, illa
gentis ad fingendum paratae monstro similia mendacia.</p>
<span class="br"></span><span class="lineNumber">5</span><span class="br"></span><p>L. quoque Petronius huiusce laudis consortionem merito
vindicat: paria enim in cultu amicitiae auso par gloriae



</p></section><notes><section class="footnotes"><ul><li class="note" id="note_LCL492_418_70"><a class="footnoteCrossrefLink" href="#target_note_LCL492_418_70" title="Click to highlight in text"><sup class="lineRef">70</sup>L. <span class="italic">Drumann: deletum noluit Münzer RE XIII.419</span></a></li><script type="text/javascript">document.getElementById('note_LCL492_418_70').style.display = "none";</script></ul></section></notes></section>