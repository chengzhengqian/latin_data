<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>quisquam fuerit qui dubitaret quin emeretur Caesenniae; quum id plerique scirent, omnes fere audis sent, qui non audisset, is<a class="footnoteLink" href="#note_LCL198_112_1" id="target_note_LCL198_112_1"><sup>1</sup></a> coniectura assequi posset, quum pecunia Caesenniae ex illa hereditate deberetur, eam porro in praediis collocari maxime expediret,essent autem praedia,quae mulieri maxime convenirent, ea venirent, liceretur is, quem Caesenniae dare operam nemo miraretur, sibi emere nemo posset <span class="br"></span><span class="lineNumber">17</span><span class="br"></span>suspicari. Hac emptione facta, pecunia solvitur a Caesennia; cuius rei putat iste rationem reddi non posse, quod ipse tabulas averterit; se autem habere argentarii tabulas, in quibus sibi expensa pecunia lata sit acceptaque relata: quasi id aliter fieri oportuerit. Quum omnia ita facta essent, quemadmodum nos defendimus, Caesennia fundum possedit locavitque; neque ita multo post A. Caecinae nupsit. Ut in pauca conferam, testamento facto mulier moritur. Facit heredem ex deunce et semuncia Caecinam, ex duabus sextulis M. Fulcinium, libertum superioris viri, Aebutio sextulam aspergit. Hanc sextulam illa mercedem isti esse voluit assiduitatis et molestiae, si quam ceperat. Iste autem hac sextula se ansam retinere omnium controversiarum putat.</p>
</section>
<section class="div2">
<p><span class="br"></span><span class="lineNumber">18</span><span class="br"></span>VII. Iam principio ausus est dicere non posse heredem esse Caesenniae Caecinam; quod is deÂ­teriore</p>
</section><notes><section class="footnotes"><ul><li class="note" id="note_LCL198_112_1"><a class="footnoteCrossrefLink" href="#target_note_LCL198_112_1" title="Click to highlight in text"><sup class="lineRef">1</sup>qui non audisset, is <span class="italic">om. codd. suppl. Baiter.</span></a></li><script type="text/javascript">document.getElementById('note_LCL198_112_1').style.display = "none";</script></ul></section></notes></section>