<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>iure esset quam ceteri cives, propter incommodum Volaterranorum calamitatemque civilem. Itaque homo timidus imperitusque qui neque animi neque consilii satis haberet, non putavit esse tanti hereditatem ut de civitate in dubium veniret; concessit, credo, Aebutio quantum vellet de Caesenniae bonis ut haberet: immo, ut viro forti ac sapienti dignum fuit, ita calumniam stultitiamque eius <span class="br"></span><span class="lineNumber">19</span><span class="br"></span>obtrivit ac contudit. In possessione bonorum quum esset, et quum iste<a class="footnoteLink" href="#note_LCL198_114_1" id="target_note_LCL198_114_1"><sup>1</sup></a> sextulam suam nimium exaggeraret, nomine heredis arbitrum familiae herciscundae postulavit. Atque illis paucis diebus, posteaquam videt nihil se ab A. Caecina posse litium terrore abradere, homini Romae in foro denuntiat fundum illum, de quo ante dixi, cuius istum emptorem demonstravi fuisse mandatu Caesenniae, suum esse seque sibi emisse. Quid ais? istius ille fundus est, quem sine ulla controversia quadriennium, hoc est, ex quo tempore fundus veniit, quoad vixit, possedit Caesennia? Usus enim, inquit, eius fundi et fructus, testamento viri, fuerat Caesenniae.</p>
<p><span class="br"></span><span class="lineNumber">20</span><span class="br"></span>Quum hoc novae litis genus tam malitiose intenderet, placuit Caecinae de amicorum sententia constituere, quo die in rem praesentem veniretur et de fundo Caecina moribus deduceretur. Colloquuntur. Dies ex utriusque commodo sumitur. Caecina cum amicis ad diem venit in castellum Axiam; ex quo loco fundus is de quo agitur non longe abest.</p>
</section><notes><section class="footnotes"><ul><li class="note" id="note_LCL198_114_1"><a class="footnoteCrossrefLink" href="#target_note_LCL198_114_1" title="Click to highlight in text"><sup class="lineRef">1</sup>iste <span class="italic">Sch√ºtz</span>: ipse <span class="italic">codd.</span></a></li><script type="text/javascript">document.getElementById('note_LCL198_114_1').style.display = "none";</script></ul></section></notes></section>