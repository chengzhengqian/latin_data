<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>Eo restitui sum iussus. Restituisse te dixti. Nego me ex decreto praetoris restitutum esse. Quid ad haec dicimus? Aut tuo, quemadmodum dicitur, gladio, aut nostro defensio tua conficiatur necesse <span class="br"></span><span class="lineNumber">83</span><span class="br"></span>est. Si ad interdicti sententiam confugis, et de quo fundo actum sit tum quum Aebutius restituere iubebatur, id quaerendum esse dicis, neque aequitatem rei verbi laqueo capi putas oportere, in meis castris praesidiisque versaris. Mea, mea est ista defensio, ego hoc vociferor, ego omnes homines deosque testor, quum maiores vim armatam nulla iuris defensione texerint, non vestigium eius qui deiectus sit, sed factum illius qui deiecerit, in iudicium venire, deiectum esse qui fugatus sit, vim esse factam cui periculum <span class="br"></span><span class="lineNumber">84</span><span class="br"></span>mortis sit iniectum. Sin hunc<a class="footnoteLink" href="#note_LCL198_180_1" id="target_note_LCL198_180_1"><sup>1</sup></a> locum fugis et reformidas, et me ex hoc, ut ita dicam, campo aequitatis ad istas verborum angustias et ad omnes litterarum angulos revocas, in iis ipsis intercludere insidiis quas mihi conaris opponere. “Non deieci, sed eieci.” Peracutum hoc tibi videtur, hic est mucro defensionis tuae. In eum ipsum caussa tua incurrat necesse est. Ego enim tibi refero: Si non sum ex eo loco deiectus quo prohibitus sum accedere, at ex eo</p>
</section><notes><section class="footnotes"><ul><li class="note" id="note_LCL198_180_1"><a class="footnoteCrossrefLink" href="#target_note_LCL198_180_1" title="Click to highlight in text"><sup class="lineRef">1</sup>sin hunc <span class="italic">Baiter.</span></a></li><script type="text/javascript">document.getElementById('note_LCL198_180_1').style.display = "none";</script></ul></section></notes></section>