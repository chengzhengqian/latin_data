<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>sum deiectus, quo accessi, unde fugi: si praetor non distinxit locum quo me restitui iuberet, et restitui iussit, non sum ex decreto restitutus.</p>
<p><span class="br"></span><span class="lineNumber">85</span><span class="br"></span>Velim, recuperatores, hoc totum, si vobis versutius quam mea consuetudo defendendi fert videbitur, sic existimetis; primum alium non me excogitasse, deinde huius rationis non modo<a class="footnoteLink" href="#note_LCL198_182_1" id="target_note_LCL198_182_1"><sup>1</sup></a> inventorem sed ne probatorem quidem esse me, idque me non ad meam defensionem attulisse, sed illorum defensioni rettulisse; me posse pro meo iure dicere, neque in hac re quam ego protuli quaeri oportere, quibus verbis praetor interdixerit, sed de quo loco sit actum, quum interdixit: neque in vi armatorum spectari oportere, in quo loco sit facta vis, verum sitne facta: te vero nullo modo posse defendere, in qua re tu velis verba spectari oportere, in qua re nolis non oportere.</p>
</section>
<section class="div2">
<p><span class="br"></span><span class="lineNumber">86</span><span class="br"></span>XXX. Verumtamen, ecquid mihi respondetur ad illud quod antea dixi, non solum re et sententia, sed verbis quoque hoc interdictum ita esse compositum ut nihil commutandum videretur? Attendite, quaeso, diligenter, recuperatores. Est enim vestri ingenii non meam sed maiorum prudentiam cognoscere. Non enim id sum dicturus quod ego invenerim, sed quod illos non fugerit. Quum de vi interdicitur, duo genera caussarum esse intelligebant ad quae interdictum pertineret: unum, si qui ex eo loco ubi fuisset</p>
</section><notes><section class="footnotes"><ul><li class="note" id="note_LCL198_182_1"><a class="footnoteCrossrefLink" href="#target_note_LCL198_182_1" title="Click to highlight in text"><sup class="lineRef">1</sup>non modo non <span class="sc"><span class="italic">mss.</span></span>: non <span class="italic">del. Klotz.</span></a></li><script type="text/javascript">document.getElementById('note_LCL198_182_1').style.display = "none";</script></ul></section></notes></section>