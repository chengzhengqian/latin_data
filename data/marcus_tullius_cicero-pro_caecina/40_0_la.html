<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>vos statuite, recuperatores, utrae voces vobis honestiores et utiliores esse videantur.<a class="footnoteLink" href="#note_LCL198_174_1" id="target_note_LCL198_174_1"><sup>1</sup></a></p>
<p>Hoc loco percommode accidit, quod non adest is qui paullo ante adfuit et adesse nobis frequenter in hac caussa solet vir ornatissimus, C. Aquilius: nam ipso praesente de virtute eius et prudentia timidius dicerem, quod et ipse pudore quodam afficeretur ex sua laude, et me similis ratio pudoris a praesentis laude tardaret: cuius auctoritati dictum est ab illa caussa concedi nimium non oportere. Non vereor de tali viro ne plus dicam quam vos aut sentiatis, aut <span class="br"></span><span class="lineNumber">78</span><span class="br"></span>apud vos commemorari velitis. Quapropter hoc dicam, numquam eius auctoritatem nimium valere, cuius prudentiam populus Romanus in cavendo, non in decipiendo perspexerit; qui iuris civilis rationem numquam ab aequitate seiunxerit; qui tot annos ingenium, laborem, fidem suam populo Romano promptam expositamque praebuerit; qui ita iustus est et bonus vir, ut natura, non disciplina consultus esse videatur; ita peritus ac prudens, ut ex iure civili non scientia solum quaedam verum etiam bonitas nata videatur; cuius tantum est ingenium, ita prompta fides, ut quidquid inde haurias purum te <span class="br"></span><span class="lineNumber">79</span><span class="br"></span>liquidumque haurire sentias. Quare permagnam initis a nobis gratiam, quum eum auctorem nostrae defensionis esse dicitis. Illud autem miror, cur vos</p>
</section><notes><section class="footnotes"><ul><li class="note" id="note_LCL198_174_1"><a class="footnoteCrossrefLink" href="#target_note_LCL198_174_1" title="Click to highlight in text"><sup class="lineRef">1</sup>Iuris . . . videantur] <span class="italic">this passage is hopelessly corrupt. I have adopted Baiterâ€™s text.</span></a></li><script type="text/javascript">document.getElementById('note_LCL198_174_1').style.display = "none";</script></ul></section></notes></section>