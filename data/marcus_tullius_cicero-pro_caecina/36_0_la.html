<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>est; sin aliter, non dubium est utrum iudices an iurisconsulti vituperandi sint. Deinde, si de iure vario quidpiam iudicatum est, non<a class="footnoteLink" href="#note_LCL198_166_1" id="target_note_LCL198_166_1"><sup>1</sup></a> potius contra iurisconsultos statuunt, si aliter pronuntiatum est ac Mucio placuit, quam ex eorum auctoritate, si ut Manilius statuebat, sic est iudicatum. Etenim ipse Crassus non ita caussam apud centumviros egit ut contra iurisconsultos diceret, sed ut hoc doceret, illud quod Scaevola defendebat non esse iuris, et in eam rem non solum rationes afferret, sed etiam Q. Mucio, socero suo, multisque peritissimis hominibus auctoribus uteretur.</p>
</section>
<section class="div2">
<p><span class="br"></span><span class="lineNumber">70</span><span class="br"></span>XXV. Nam qui ius civile contemnendum putat, is vincula revellit non modo iudiciorum, sed etiam utilitatis vitaeque communis; qui autem interpretes iuris vituperat, si imperitos iuris esse dicit, de hominibus, non de iure civili detrahit: sin peritis non putat esse obtemperandum, non homines laedit, sed leges ac iura labefactat. Quod vobis venire in mentem profecto necesse est, nihil esse in civitate tam diligenter quam ius civile retinendum. Etenim hoc sublato nihil est quare exploratum cuiquam possit esse, quid suum aut quid alienum sit; nihil est quod aequabile inter omnes atque unum omnibus esse possit. <span class="br"></span><span class="lineNumber">71</span><span class="br"></span>Itaque in ceteris controversiis atque iudiciis, quum quaeritur, aliquid factum necne sit, verum an falsum proferatur, et fictus testis subornari solet, et interponi</p>
</section><notes><section class="footnotes"><ul><li class="note" id="note_LCL198_166_1"><a class="footnoteCrossrefLink" href="#target_note_LCL198_166_1" title="Click to highlight in text"><sup class="lineRef">1</sup>non <span class="italic">suppl. Angelius.</span></a></li><script type="text/javascript">document.getElementById('note_LCL198_166_1').style.display = "none";</script></ul></section></notes></section>