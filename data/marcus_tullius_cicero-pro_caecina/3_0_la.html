<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>re perspicua tenerentur; sin confessi essent, et id quod nullo tempore iure fieri potest, tamen ab se iure factum esse defenderent, sperarunt, id quod assecuti sunt, se iniecturos vobis caussam deliberandi et iudicandi iustam moram ac religionem; simul illud, quod indignissimum est, futurum arbitrati sunt, ut in hac caussa non de improbitate Sex. Aebutii, sed <span class="br"></span><span class="lineNumber">5</span><span class="br"></span>de iure civili iudicium fieri videretur. Qua in re si mihi esset unius A. Caecinae caussa agenda, profiterer satis idoneum esse me defensorem, propterea quod fidem meam diligentiamque praestarem, quae quum sunt in actore caussae, nihil est in re praesertim aperta ac simplici quod excellens ingenium requiratur. Sed quum de eo mihi iure dicendum sit quod pertineat ad omnes, quod constitutum sit a maioribus, conservatum usque ad hoc tempus, quo sublato non solum pars aliqua iuris deminuta, sed etiam vis ea quae iuri maxime est adversaria iudicioconfirmata essevideatur, video summi ingenii caussam esse, non ut id demonstretur quod ante oculos est, sed ne, si quis vobis error in tanta re sit obiectus, omnes potius me arbitrentur caussae quam vos religioni vestrae defuisse.</p>
<p><span class="br"></span><span class="lineNumber">6</span><span class="br"></span>Quamquam ego mihi sic persuadeo, recuperatores, non vos tam propter iuris obscuram dubiamque rationem bis iam de eadem caussa dubitasse, quam, quod videtur ad summam illius existimationem hoc</p>
</section><notes></notes></section>