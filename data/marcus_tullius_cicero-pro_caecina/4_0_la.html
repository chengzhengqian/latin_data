<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>iudicium pertinere, moram ad condemnandum acquisisse, simul et illi spatium ad sese colligendum dedisse. Quod quoniam iam in consuetudinem venit, et id viri boni, vestri similes, in iudicando faciunt, reprehendendum fortasse minus, querendum vero magis etiam videtur, ideo quod omnia iudicia aut distrahendarum controversiarum, autpuniendorum maleficiorum caussa reperta sunt; quorum alterum levius est, propterea quod et minus laedit, et persaepe disceptatore domestico diiudicatur; alterum est vehementissimum, quod et ad graviores res pertinet, et non honorariam operam amici, sed severitatem iudicis ac <span class="br"></span><span class="lineNumber">7</span><span class="br"></span>vim requirit. Quod est gravius et cuius rei caussa maxime iudicia constituta sunt, id iam mala consuetudine dissolutum est. Nam ut quaeque res est turpissima, sic maxime et maturissime vindicanda est: at de eadem hac, quia existimationis periculum est, tardissime iudicatur.</p>
</section>
<section class="div2">
<p>III. Qui igitur convenit, quae caussa fuerit ad constituendum iudicium, eandem moram esse ad iudicandum? Si quis, quod spopondit, qua in re verbo se obligavit uno, id non facit, maturo iudicio, sine ulla religione iudicis condemnatur: qui per tutelam aut societatem aut rem mandatam aut fiduciae rationem fraudavit quempiam, in eo, quo delictum maius est, eo poena est <span class="br"></span><span class="lineNumber">8</span><span class="br"></span>tardior. “Est enim turpe iudicium.”—Ex facto quidem turpi.<a class="footnoteLink" href="#note_LCL198_102_1" id="target_note_LCL198_102_1"><sup>1</sup></a> Videte igitur quam inique accidat,</p>
</section><notes><section class="footnotes"><ul><li class="note" id="note_LCL198_102_1"><a class="footnoteCrossrefLink" href="#target_note_LCL198_102_1" title="Click to highlight in text"><sup class="lineRef">1</sup>turpi <span class="italic">Baiter</span>: turpe <span class="italic">codd.</span></a></li><script type="text/javascript">document.getElementById('note_LCL198_102_1').style.display = "none";</script></ul></section></notes></section>