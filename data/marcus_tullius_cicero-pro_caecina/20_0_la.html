<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>aedibus asservati ac retenti, tu solus prohibitus et a tuis aedibus vi atque armis perterritus; utrum hanc actionem habebis qua nos usi sumus, an aliam quampiam, an omnino nullam? Nullam esse actionem dicere in re tam insigni tamque atroci neque prudentiae neque auctoritatis tuae est. Alia si qua forte est quae nos fugerit, dic quae sit: cupio discere. <span class="br"></span><span class="lineNumber">38</span><span class="br"></span>Haec si est qua nos usi sumus, te iudice vincamus necesse est. Non enim vereor, ne hoc dicas, in eadem caussa, eodem interdicto, te oportere restitui, Caecinam non oportere. Etenim cui non perspicuum est ad incertum revocari bona, fortunas, possessiones omnium, si ulla ex parte sententia huius interdicti deminuta aut infirmata sit? si auctoritate virorum talium vis armatorum hominum iudicio approbata videatur, in quo iudicio non de armis dubitatum, sed de verbis quaesitum esse dicatur? Isne apud vos obtinebit caussam suam qui se ita defenderit: “Reieci<a class="footnoteLink" href="#note_LCL198_134_1" id="target_note_LCL198_134_1"><sup>1</sup></a> ego te armatis hominibus, non deieci?” ut tantum facinus non in aequitate defensionis, sed in una littera latuisse videatur. <span class="br"></span><span class="lineNumber">39</span><span class="br"></span>Huiusce rei vos statuetis nullam esse actionem, nullum experiundi ius constitutum, qui obstiterit armatis hominibus, qui multitudine coacta non introitu sed omnino aditu quempiam prohibuerit?</p>
</section>
<section class="div2">
<p>XIV. Quid ergo? hoc quam habet vim, ut distare</p>
</section><notes><section class="footnotes"><ul><li class="note" id="note_LCL198_134_1"><a class="footnoteCrossrefLink" href="#target_note_LCL198_134_1" title="Click to highlight in text"><sup class="lineRef">1</sup>reieci <span class="italic">Baiter</span>: eieci <span class="italic">codd.</span></a></li><script type="text/javascript">document.getElementById('note_LCL198_134_1').style.display = "none";</script></ul></section></notes></section>