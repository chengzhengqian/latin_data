<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>risu acclamavit, “ipsa esse.” Meminerant enim <span class="br"></span><span class="lineNumber">29</span><span class="br"></span>omnes quantum in Albiano iudicio accepisset. In eum quid dicam nisi id quod negare non possit? venisse in consilium publicae quaestionis, quum eius consilii iudex non esset; et in eo consilio, quum caussam non audisset et potestas esset ampliandi, dixisse <span class="sc">sibi liquere</span>; quum incognita re iudicare voluisset, maluisse condemnare quam absolvere; quum, si uno minus damnarent, condemnari reus non posset, non ad cognoscendam caussam sed ad explendam damnationem praesto fuisse. Utrum gravius aliquid in quempiam dici potest quam ad hominem condemnandum, quem numquam vidisset neque audisset, adductum pretio esse? An certius quidquam obiici potest quam quod is cui obiicitur <span class="br"></span><span class="lineNumber">30</span><span class="br"></span>ne nutu quidem infirmare conatur? Verumtamen is testis, ut facile intelligeretis eum non adfuisse animo, quum ab illis caussa ageretur testesque dicerent, sed tantisper de aliquo reo cogitasse, quum omnes ante eum dixissent testes armatos cum Aebutio fuisse complures, solus dixit non fuisse. Visus est mihi primo veterator intelligere praeclare quid caussae optaret, et tantummodo errare, quod omnes testes infirmaret, qui ante eum dixissent; quum subito, ecce idem qui solet, duos<a class="footnoteLink" href="#note_LCL198_124_1" id="target_note_LCL198_124_1"><sup>1</sup></a> solos servos</p>
</section><notes><section class="footnotes"><ul><li class="note" id="note_LCL198_124_1"><a class="footnoteCrossrefLink" href="#target_note_LCL198_124_1" title="Click to highlight in text"><sup class="lineRef">1</sup>duos <span class="italic">Baiter</span>: suos <span class="italic">codd.</span></a></li><script type="text/javascript">document.getElementById('note_LCL198_124_1').style.display = "none";</script></ul></section></notes></section>