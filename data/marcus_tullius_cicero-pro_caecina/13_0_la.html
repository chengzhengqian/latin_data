<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>capitis ne accederes obstiti: ferro,” inquit, “ferro,” et hoc dicit in iudicio, “te reieci atque perterrui.”</p>
<p>Quid, testes quid aiunt? P. Vetilius, propinquus Aebutii, se Aebutio cum armatis servis venisse advocatum. Quid praeterea? fuisse complures armatos. Quid aliud? minatum esse Aebutium Caecinae. Quid ego de hoc teste dicam nisi hoc, recuperatores, ut ne idcirco minus ei credatis quod homo minus idoneus habetur, sed ideo credatis quod ex illa parte <span class="br"></span><span class="lineNumber">25</span><span class="br"></span>id dicit quod illi caussae maxime est alienum? A. Terentius, alter testis, non modo Aebutium sed etiam se pessimi facinoris arguit. In Aebutium hoc dicit, armatos homines fuisse; de se autem hoc praedicat, Antiocho, Aebutii servo, imperasse ut in Caecinam advenientem cum ferro invaderet. Quid loquar amplius de hoc homine? In quem ego hoc dicere, quum rogarer a Caecina, numquam volui, ne arguere illum rei capitalis viderer; de eo dubito nunc quomodo aut loquar aut taceam, quum ipse hoc de se <span class="br"></span><span class="lineNumber">26</span><span class="br"></span>iuratus praedicet. Deinde L. Caelius non solum Aebutium cum armatis dixit fuisse compluribus, verum etiam cum advocatis perpaucis eo venisse Caecinam.</p>
</section>
<section class="div2">
<p>X. De hoc ego teste detraham? cui aeque ac meo testi ut credatis postulo. P. Memmius secutus est, qui suum non parvum beneficium commemoravit in amicos Caecinae, quibus sese viam per
</p></section><notes></notes></section>