<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>aliquid aut ex aliqua parte differre videatur, utrum, pcdem quum intulero atque in possessione vestigium fecero, tum expellar ac deiiciar, an eadem vi atque iisdem armis mihi ante occurratur, ne non modo intrare, verum aspicere aut aspirare possim? Quid hoc ab illo differt, ut ille cogatur restituere qui ingressum expulerit, ille qui ingredientem reppulerit <span class="br"></span><span class="lineNumber">40</span><span class="br"></span>non cogatur? Videte, per deos immortales, quod ius nobis, quam conditionem vobismetipsis, quam denique civitati legem constituere velitis. Huiusce generis una est actio per hoc interdictum quo nos usi sumus constituta. Ea si nihil valet, aut si ad hanc rem non pertinet, quid negligentius aut quid stultius maioribus nostris dici potest, qui aut tantae rei praetermiserint actionem, aut eam constituerint quae nequaquam satis verbis caussam et rationem iuris amplecteretur? Hoc est periculosum dissolvi hoc interdictum: est captiosum omnibus rem ullam constitui eiusmodi quae, quum armis gesta sit, rescindi iure non possit. Verumtamen illud est turpissimum, tantae stultitiae prudentissimos homines condemnari ut vos iudicetis huius rei atque actionis in mentem maioribus nostris non venisse.</p>
<p><span class="br"></span><span class="lineNumber">41</span><span class="br"></span>“Queramur,” inquit, “licet; tamen hoc interdicto Aebutius non tenetur.” Quid ita? “Quod</p>
</section><notes></notes></section>