<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>filium: usum et fructum omnium bonorum suorum <span class="br"></span><span class="lineNumber">12</span><span class="br"></span>Caesenniae legat ut frueretur una cum filio. Magnus honos viri iucundus mulieri fuisset, si diuturnum esse licuisset. Frueretur enim bonis cum eo quem suis bonis heredem esse cupiebat, et ex quo maximum fructum ipsa capiebat. Sed hunc fructum mature fortuna ademit. Nam brevi tempore M. Fulcinius adolescens mortuus est: heredem P. Caesennium fecit: uxori grande pondus argenti matrique partem maiorem bonorum legavit. Itaque in partem mulieres vocatae sunt.</p>
</section>
<section class="div2">
<p><span class="br"></span><span class="lineNumber">13</span><span class="br"></span>V. Quum esset haec auctio hereditaria constituta, Aebutius iste, qui iamdiu Caesenniae viduitate ac solitudine aleretur, ac se in eius familiaritatem insinuasset hac ratione, ut cum aliquo suo compendio negotia mulieris si qua acciderent controversiasque susciperet, versabatur eo quoque tempore in his rationibus auctionis et partitionis, atque etiam se ipse inferebat et intrudebat et in eam opinionem Caesenniam adducebat, ut mulier imperita nihil putaret agi callide posse ubi non adesset Aebutius. <span class="br"></span><span class="lineNumber">14</span><span class="br"></span>Quam personam iam ex quotidiana cognoscitis vita, recuperatores, mulierum assentatoris, cognitoris viduarum, defensoris nimium litigiosi, cogniti ad Regiam,<a class="footnoteLink" href="#note_LCL198_108_1" id="target_note_LCL198_108_1"><sup>1</sup></a> inepti ac stulti inter viros, inter mulieres periti iuris et callidi, hanc personam imponite Aebutio; is enim Caesenniae fuit Aebutius. Ne</p>
</section><notes><section class="footnotes"><ul><li class="note" id="note_LCL198_108_1"><a class="footnoteCrossrefLink" href="#target_note_LCL198_108_1" title="Click to highlight in text"><sup class="lineRef">1</sup>contriti ad Regiam <span class="italic">Baiter.</span></a></li><script type="text/javascript">document.getElementById('note_LCL198_108_1').style.display = "none";</script></ul></section></notes></section>