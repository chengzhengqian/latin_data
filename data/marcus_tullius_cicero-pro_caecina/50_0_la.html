<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>hoc tibi respondeo, adscripsisse eundem Sullam in eandem legem, <span class="sc">si quid ius non esset rogarier, eius ea lege nihilum rogatum</span>. Quid est quod ius non sit, quod populus iubere aut vetare non possit? Ut ne longius abeam, declarat ista adscriptio esse aliquid. Nam nisi esset, hoc in omnibus legibus non adscriberetur. <span class="br"></span><span class="lineNumber">96</span><span class="br"></span>Sed quaero abs te, putesne, si populus iusserit me tuum, aut item te meum servum esse, id iussum ratum atque firmum futurum? Perspicis hoc nihil esse et fateris: qua in re primum illud concedis<a class="footnoteLink" href="#note_LCL198_194_1" id="target_note_LCL198_194_1"><sup>1</sup></a> non quidquid populus iusserit ratum esse oportere: deinde nihil rationis affers quamobrem, si libertas adimi nullo modo possit, civitas possit. Nam et eodem modo de utraque re traditum nobis est et si semel civitas adimi potest, retineri libertas non potest. Qui enim potest iure Quiritium liber esse <span class="br"></span><span class="lineNumber">97</span><span class="br"></span>is qui in numero Quiritium non est? Atque ego hanc adolescentulus caussam, quum agerem contra hominem disertissimum nostrae civitatis Cottam, probavi. Quum Arretinae mulieris libertatem defenderem, et Cotta decemviris religionem iniecisset, non posse nostrum sacramentum iustum iudicari, quod Arretinis adempta civitas esset, et ego vehementius contendissem civitatem adimi non potuisse, decemviri prima actione non iudicaverunt, postea re quaesita et deÂ­liberata</p>
</section><notes><section class="footnotes"><ul><li class="note" id="note_LCL198_194_1"><a class="footnoteCrossrefLink" href="#target_note_LCL198_194_1" title="Click to highlight in text"><sup class="lineRef">1</sup>nihil . . . concedis <span class="italic">suppl. Baiter: om. codd.</span></a></li><script type="text/javascript">document.getElementById('note_LCL198_194_1').style.display = "none";</script></ul></section></notes></section>