<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>defensione accusas eos qui consuluntur, quod aequitatis censeant rationem non verbi haberi oportere.</p>
</section>
<section class="div2">
<p><span class="br"></span><span class="lineNumber">67</span><span class="br"></span>XXIV. Et hoc loco Scaevolam dixisti caussam apud centumviros non tenuisse; quem ego antea commemoravi, cum<a class="footnoteLink" href="#note_LCL198_164_1" id="target_note_LCL198_164_1"><sup>1</sup></a> idem faceret quod tu nunc, tametsi ille in aliqua caussa faciebat, tu in nulla facis, tamen probasse nemini quod defendit, quia verbis oppugnare aequitatem videbatur.</p>
<p>Quum id miror, te hoc in hac re alieno tempore et contra quam ista caussa postulasset defendisse, tum illud vulgo in iudiciis et nonnumquam ab ingeniosis hominibus defendi mihi mirum videri solet, nec iurisconsultis concedi nec ius civile in caussis semper <span class="br"></span><span class="lineNumber">68</span><span class="br"></span>valere oportere. Nam qui hoc disputant, si id dicunt, non recte aliquid statuere eos qui consulantur, non hoc debent dicere, iuri civili sed hominibus stultis obtemperari non oportere. Sin illos recte respondere concedunt et aliter iudicari dicunt oportere, male iudicari oportere dicunt. Neque enim fieri potest, ut aliud iudicari de iure, aliud responderi oporteat, nec ut quisquam iuris numeretur peritus qui id <span class="br"></span><span class="lineNumber">69</span><span class="br"></span>statuat esse ius quod non oporteat iudicari.—At est aliquando contra iudicatum.—Primum utrum recte an perperam? Si recte, id fuit ius quod iudicatum</p>
</section><notes><section class="footnotes"><ul><li class="note" id="note_LCL198_164_1"><a class="footnoteCrossrefLink" href="#target_note_LCL198_164_1" title="Click to highlight in text"><sup class="lineRef">1</sup>cum <span class="italic">Hotoman:</span> quod <span class="italic">codd.</span></a></li><script type="text/javascript">document.getElementById('note_LCL198_164_1').style.display = "none";</script></ul></section></notes></section>