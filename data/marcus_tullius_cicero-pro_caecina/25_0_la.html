<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>sine caede, sine vulneratione, sine sanguine, nullam intelligetis, statuetis homines possessionis cupidiores quam vitae esse oportere.</p>
</section>
<section class="div2">
<p><span class="br"></span><span class="lineNumber">48</span><span class="br"></span>XVII. Age vero, de vi te ipsum habebo iudicem, Aebuti. Responde, si tibi videtur. In fundum Caecina utrum tandem noluit an non potuit accedere? Quum te obstitisse et reppulisse dicis, certe hunc voluisse concedis. Potes igitur dicere non ei vim fuisse impedimento, cui, quum cuperet eoque consilio venisset, per homines coactos non sit licitum accedere? Si enim id quod maxime voluit nullo modo potuit, vis profecto quaedam obstiterit necesse est, aut tu dic, quamobrem quum vellet accedere non accesserit.</p>
<p><span class="br"></span><span class="lineNumber">49</span><span class="br"></span>Iam vim factam negare non potes: deiectus quemadmodum sit qui non accesserit, id quaeritur. Demoveri enim et depelli de loco necesse est eum qui deiiciatur: id autem accidere ei qui potest, qui omnino in eo loco, unde se deiectum esse dicit, numquam fuit? Quid si fuisset et ex eo loco metu permotus fugisset, quum armatos vidisset, diceresne esse deiectum? Opinor. An tu qui tam diligenter et tam callide verbis controversiam non aequitate diiudicas, et iura non utilitate communi sed litteris exprimis, poterisne dicere, deiectum esse eum qui tactus non erit? Quid, detrusum dices? nam eo</p>
</section><notes></notes></section>