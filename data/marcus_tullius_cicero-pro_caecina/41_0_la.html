<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>aliquid contra me sentire dicatis, quum eum auctorem vos pro me appelletis, nostrum nominetis.</p>
<p>Verumtamen quid ait vester iste auctor? “Quibus quidque<a class="footnoteLink" href="#note_LCL198_176_1" id="target_note_LCL198_176_1"><sup>1</sup></a> verbis actum pronuntiatumque sit.”</p>
</section>
<section class="div2">
<p>XXVIII. Conveni ego ex isto genere consultorum non neminem, ut opinor, istum ipsum, quo vos auctore rem istam agere et defensionem caussae constituere vos dicitis. Qui quum istam disputationem mecum ingressus esset, non posse probari quemquam esse deiectum, nisi ex eo loco in quo fuisset, rem et sententiam interdicti mecum facere fatebatur, verbo me excludi dicebat; a verbo autem posse recedi non <span class="br"></span><span class="lineNumber">80</span><span class="br"></span>arbitrabatur. Quum exemplis uterer multis, etiam illa materia aequitatis, a verbo et ab scripto plurimis saepe in rebus ius et aequi bonique rationem esse seiunctam, semperque id valuisse plurimum, quod in se auctoritatis habuisset aequitatisque plurimum, consolatus est me et ostendit in hac ipsa caussa nihil esse quod laborarem; nam verba ipsa sponsionis facere mecum, si vellem diligenter attendere. “Quonam,” inquam, “modo?” “Quia certe, inquit, deiectus est Caecina vi hominibus armatis aliquo ex loco; si non ex eo loco quem in locurn venire voluit, at ex eo certe unde fugit.” “Quid tum?” “Praetor,” inquit, “interdixit ut, unde deiectus esset, eo restitueretur, hoc est, quicumque is locus esset unde deiectus esset. Aebutius autem, qui</p>
</section><notes><section class="footnotes"><ul><li class="note" id="note_LCL198_176_1"><a class="footnoteCrossrefLink" href="#target_note_LCL198_176_1" title="Click to highlight in text"><sup class="lineRef">1</sup>quibus quidque <span class="italic">Baiter.</span></a></li><script type="text/javascript">document.getElementById('note_LCL198_176_1').style.display = "none";</script></ul></section></notes></section>