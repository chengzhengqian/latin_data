<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>quaereremus, quemadmodum spectatissimum pudentissimumque hominem, summo consilio, summa virtute, summa auctoritate domestica praeditum, levatum iniuria civem retinere possemus, quam uti nunc, quum de iure civitatis nihil potuerit deperdere, quisquam exsistat, nisi tui, Sexte, similis et stultitia et impudentia, qui huic civitatem ademptam esse dicat.</p>
<p><span class="br"></span><span class="lineNumber">103</span><span class="br"></span>Qui quoniam, recuperatores, suum ius non deseruit, neque quidquam illius audaciae petulantiaeque concessit, de reliquo iam communem caussam populique ius in vestra fide ac religione deponit.</p>
</section>
<section class="div2">
<p>XXXVI. Is homo est,<a class="footnoteLink" href="#note_LCL198_202_1" id="target_note_LCL198_202_1"><sup>1</sup></a> ita se probatum vobis vestrique similibus semper voluit, ut id non minus in hac caussa laborarit, nec contenderit aliud quam ne ius suum dissolute relinquere videretur, nec minus vereretur, ne contemnere Aebutium quam ne ab eo contemptus esse <span class="br"></span><span class="lineNumber">104</span><span class="br"></span>existimaretur. Quapropter si quid extra iudicium est quod homini tribuendum sit, habetis hominem singulari pudore, virtute cognita, et spectata fide, amplissimo totius Etruriae nomine,<a class="footnoteLink" href="#note_LCL198_202_2" id="target_note_LCL198_202_2"><sup>2</sup></a> in utraque fortuna cognitum multis signis et virtutis et humanitatis. Si quid in contraria parte in homine offendendum sit, habetis eum, ut nihil dicam amplius, qui se homines coegisse fateatur. Sin hominibus remotis de caussa quaeritis, quum iudicium de vi sit, is qui arguitur vim</p>
</section><notes><section class="footnotes"><ul><li class="note" id="note_LCL198_202_1"><a class="footnoteCrossrefLink" href="#target_note_LCL198_202_1" title="Click to highlight in text"><sup class="lineRef">1</sup>est <span class="italic">T: om. cett.</span></a></li><script type="text/javascript">document.getElementById('note_LCL198_202_1').style.display = "none";</script><li class="note" id="note_LCL198_202_2"><a class="footnoteCrossrefLink" href="#target_note_LCL198_202_2" title="Click to highlight in text"><sup class="lineRef">2</sup>amplissimo . . . nomine <span class="italic">Baiter.</span></a></li><script type="text/javascript">document.getElementById('note_LCL198_202_2').style.display = "none";</script></ul></section></notes></section>