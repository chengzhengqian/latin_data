<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>etiam, quod patrimonium unius incommodo dimittitur, ius amitti non potest sine magno incommodo civitatis.</p>
</section>
<section class="div2">
<p>XXVII. In hac ipsa caussa, recuperatores, si hoc nos non obtinemus, vi armatis hominibus deiectum esse eum, quem vi armatis hominibus pulsum fugatumque esse constat, Caecina rem non amittet, quam ipsam animo forti, si tempus ita ferret, amitteret; in possessionem in praesentia non restituetur; nihil <span class="br"></span><span class="lineNumber">76</span><span class="br"></span>amplius. Populi Romani caussa, civitatis ius, bona, fortunae possessionesque omnium in dubium incertumque revocabuntur; vestra auctoritate hoc constituetur, hoc praescribetur: “Quicum tu posthac de possessione contendes, eum, si ingressum modo in praedium deieceris, restituas oportebit; sin autem ingredienti cum armata multitudine obvius fueris, et ita venientem reppuleris, fugaris, averteris, non restitues.” Iuris si haec vox est, esse vim non in caede solum sed etiam in animo, libidinis, nisi cruor appareat, vim non esse factam; iuris deiectum esse qui prohibitus sit, libidinis, nisi ex eo loco ubi <span class="br"></span><span class="lineNumber">77</span><span class="br"></span>vestigium impresserit deici neminem posse; iuris, rem et sententiam et aequitatem plurimum valere opportere, libidinis, verbo ac littera ius omne intor­queri;</p>
</section><notes></notes></section>