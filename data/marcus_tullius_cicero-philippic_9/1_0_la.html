<section class="div1 language" lang="la"><header><hgroup><h1>Cicero</h1></hgroup></header>
<h1><span class="ac">M. Tulli Ciceronis In M. Antonium Oratio Philippica Nona</span></h1>
<section class="div2">
<p><span class="br"></span><span class="lineNumber">1</span><span class="br"></span>[1] Vellem di immortales fecissent, patres conscripti, ut
vivo potius Ser. Sulpicio gratias ageremus quam honores
mortuo quaereremus. Nec vero dubito quin, si ille vir legationem
renuntiare potuisset, reditus eius et vobis gratus
fuerit et rei publicae salutaris futurus, non quo L. Philippo
et L. Pisoni aut studium aut cura defuerit in tanto officio
tantoque munere, sed cum Ser. Sulpicius aetate illis anteiret,
sapientia omnibus, subito ereptus e causa totam legationem
<span class="br"></span><span class="lineNumber">2</span><span class="br"></span>orbam et debilitatam reliquit. Quod si cuiquam
iustus honos habitus est in morte legato, in nullo iustior
quam in Ser. Sulpicio reperietur.<a class="footnoteLink" href="#note_LCL507_74_1" id="target_note_LCL507_74_1"><sup>1</sup></a> Ceteri qui in legatione
mortem obierunt ad incertum vitae periculum sine ullo
mortis metu profecti sunt: Ser. Sulpicius cum aliqua perveniendi
ad M. Antonium spe profectus est, nulla revertendi.
Qui cum ita adfectus esset ut, si ad gravem valetudinem labor
accessisset, sibi ipse diffideret, non recusavit quo minus




</p></section><notes><section class="footnotes"><ul><li class="note" id="note_LCL507_74_1"><a class="footnoteCrossrefLink" href="#target_note_LCL507_74_1" title="Click to highlight in text"><sup class="lineRef">1</sup><span class="italic">V</span><sup>2</sup><span class="italic">D</span>: quam in Ser. Sulpicio re- om. <span class="italic">V</span><sup>1</sup></a></li><script type="text/javascript">document.getElementById('note_LCL507_74_1').style.display = "none";</script></ul></section></notes></section>