<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<p>[7] Quas ob res ita censeo: â€œCum Ser. Sulpicius Q. f. Lemonia
Rufus difficillimo rei publicae tempore, gravi periculosoque
morbo adfectus, auctoritatem senatus, salutem
rei publicae vitae suae praeposuerit contraque vim gravitatemque
morbi contenderit, ut in castra M. Antoni quo
senatus eum miserat perveniret, isque, cum iam prope castra
venisset, vi morbi oppressus vitam amiserit maximo rei
publicae tempore, eiusque mors consentanea vitae fuerit
sanctissime honestissimeque actae, in qua saepe magno
usui rei publicae Ser. Sulpicius et privatus et in magistratibus
<span class="br"></span><span class="lineNumber">16</span><span class="br"></span>fuerit: cum talis vir ob rem publicam in legatione mortem
obierit, senatui placere Ser. Sulpicio statuam pedestrem
aeneam in rostris ex huius ordinis sententia statui,
circumque eam statuam locum ludis gladiatoribusque liberos
posterosque eius quoquo versus pedes quinque habere,
quod is ob rem publicam mortem obierit, eamque
causam in basi inscribi;<a class="footnoteLink" href="#note_LCL507_88_5" id="target_note_LCL507_88_5"><sup>5</sup></a> utique C. Pansa A. Hirtius consules,
alter ambove, si eis videatur, quaestoribus urb&lt;an&gt;is<a class="footnoteLink" href="#note_LCL507_88_6" id="target_note_LCL507_88_6"><sup>6</sup></a>
imperent ut eam basim statuamque faciendam et in rostris
statuendam locent, quantique locaverint, tantam pecuniam
redemptori attribuendam solvendamque curent.
Cumque antea senatus auctoritatem suam in virorum fortium
funeribus ornamentisque ostenderit, placere eum
<span class="br"></span><span class="lineNumber">17</span><span class="br"></span>quam amplissime supremo suo die efferri. Et cum Ser.






</p></section><notes><section class="footnotes"><ul><li class="note" id="note_LCL507_88_5"><a class="footnoteCrossrefLink" href="#target_note_LCL507_88_5" title="Click to highlight in text"><sup class="lineRef">5</sup><span class="italic">codd</span>.: eamque causam in basi inscribi quod is ob rem publicam
mortem obierit <span class="italic">Clark, SB</span></a></li><script type="text/javascript">document.getElementById('note_LCL507_88_5').style.display = "none";</script><li class="note" id="note_LCL507_88_6"><a class="footnoteCrossrefLink" href="#target_note_LCL507_88_6" title="Click to highlight in text"><sup class="lineRef">6</sup><span class="italic">corr. Ferrarius</span></a></li><script type="text/javascript">document.getElementById('note_LCL507_88_6').style.display = "none";</script></ul></section></notes></section>