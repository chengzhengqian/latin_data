<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

et incredibilis ac paene divina eius in legibus interpretandis,
aequitate explicanda scientia. Omnes ex omni
aetate qui in hac civitate intellegentiam iuris habuerunt si
unum in locum conferantur, cum Ser. Sulpicio non sint
comparandi. Nec enim ille magis iuris consultus quam
<span class="br"></span><span class="lineNumber">11</span><span class="br"></span>iustitiae fuit. Ita ea quae proficiscebantur a legibus et ab
iure civili semper ad facilitatem aequitatemque referebat;
neque instituere litium actiones malebat quam controversias
tollere. Ergo hoc statuae monumento non eget; habet
alia maiora. Haec enim statua mortis honestae testis erit,
illa memoria vitae gloriosae, ut hoc magis monumentum
grati senatus quam clari viri futurum sit.</p>
<p><span class="br"></span><span class="lineNumber">12</span><span class="br"></span>Multum etiam valuisse ad patris honorem pietas fili videbitur;
qui quamquam adflictus luctu non adest, tamen
sic animati esse debetis ut si ille adesset. Est autem ita adfectus
ut nemo umquam unici fili mortem magis doluerit
quam ille maeret patris. Et quidem etiam ad famam Ser.
Sulpici fili arbitror pertinere ut videatur honorem debitum
patri praestitisse. Quamquam nullum monumentum clarius
Ser. Sulpicius relinquere potuit quam effigiem morum
suorum, virtutis, constantiae, pietatis, ingeni filium, cuius
luctus aut hoc honore vestro aut nullo solacio levari potest.</p>
</section>
<section class="div2">
<p><span class="br"></span><span class="lineNumber">13</span><span class="br"></span>[6] Mihi autem recordanti Ser. Sulpici multos in nostra
familiaritate sermones gratior illi videtur, si qui est sensus
in morte, aenea statua futura et ea pedestris quam inaurata
</p></section><notes></notes></section>