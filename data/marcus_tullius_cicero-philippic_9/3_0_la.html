<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

quae postea viris fortissimis floruit attulit consulatum, statuam
videmus in rostris. Nemo tum novitati invidebat;
nemo virtutem non honorabat. At ea fuit legatio Octavi in
qua periculi suspicio non subesset. Nam cum esset missus
a senatu ad animos regum perspiciendos liberorumque
populorum, maximeque, ut nepotem regis Antiochi, eius
qui cum maioribus nostris bellum gesserat, classis habere,
<span class="br"></span><span class="lineNumber">5</span><span class="br"></span>elephantos alere prohiberet, Laudiceae in gymnasio
a quodam Leptine est interfectus. Reddita est ei tum a
maioribus statua pro vita quae multos per annos progeniem
eius honestaret, nunc ad tantae familiae memoriam
sola resta[re]t.<a class="footnoteLink" href="#note_LCL507_78_2" id="target_note_LCL507_78_2"><sup>2</sup></a> Atqui et huic et Tullo Cluilio et L. Roscio
et Sp. Antio et C. Fulcinio, qui a Veientium rege caesi sunt,
non sanguis qui est profusus in morte, sed ipsa mors ob
rem publicam obita honori fuit.</p>
</section>
<section class="div2">
<p>[3] Itaque, patres conscripti, si Ser. Sulpicio casus mortem
attulisset, dolerem equidem tanto rei publicae vulnere,
mortem vero eius non monumento, sed luctu publico
esse ornandam putarem. Nunc autem quis dubitat quin ei
vitam abstulerit ipsa legatio? Secum enim ille mortem extulit
quam, si nobiscum remansisset, sua cura, optimi fili
<span class="br"></span><span class="lineNumber">6</span><span class="br"></span>fidelissimaeque coniugis diligentia vitare potuisset. At ille
cum videret, si vestrae auctoritati non paruisset, dissimilem
se futurum sui, sin paruisset, munus sibi illud pro re
publica susceptum vitae finem fore, maluit in maximo rei




</p></section><notes><section class="footnotes"><ul><li class="note" id="note_LCL507_78_2"><a class="footnoteCrossrefLink" href="#target_note_LCL507_78_2" title="Click to highlight in text"><sup class="lineRef">2</sup><span class="italic">del. Ernesti, SB</span></a></li><script type="text/javascript">document.getElementById('note_LCL507_78_2').style.display = "none";</script></ul></section></notes></section>