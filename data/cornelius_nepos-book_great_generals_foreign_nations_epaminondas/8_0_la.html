<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

cum in Peloponnesum exercitum duxisset adversus Lacedaemonios haberetque collegas duos, quorum alter erat Pelopidas, vir fortis ac strenuus.</p>
<p>Hi cum criminibus adversariorum omnes in invidiam venissent ob eamque rem imperium iis esset abrogatum atque in eorum locum alii praetores
<span class="br"></span><span class="lineNumber">4</span><span class="br"></span>successissent, Epaminondas populi scito non paruit idemque ut facerent persuasit collegis, et bellum quod susceperat gessit. Namque animadvertebat, nisi id fecisset, totum exercitum propter praetorum
<span class="br"></span><span class="lineNumber">5</span><span class="br"></span>imprudentiam inscitiamque belli periturum. Lex erat Thebis, quae morte multabat, si quis imperium diutius retinuisset quam lege praefinitum foret. Hanc Epaminondas cum rei publicae conservandae causa latam videret, ad perniciem civitatis conferri<a class="footnoteLink" href="#note_LCL467_178_1" id="target_note_LCL467_178_1"><sup>1</sup></a> noluit et quattuor mensibus diutius quam populus iusserat gessit imperium.</p>
<p><span class="bold">8.</span> Postquam domum reditum est, collegae eius hoc crimine accusabantur. Quibus ille permisit ut omnem causam in se transferrent suaque opera factum contenderent, ut legi non oboedirent. Qua defensione illis periculo liberatis, nemo Epaminondam responsurum putabat, quod quid diceret non haberet.
<span class="br"></span><span class="lineNumber">2</span><span class="br"></span>At ille in iudicium venit, nihil eorum negavit quae adversarii crimini dabant, omniaque quae collegae dixerant confessus est neque recusavit quominus legis poenam subiret; sed unum ab iis petivit, ut in periculo<a class="footnoteLink" href="#note_LCL467_178_2" id="target_note_LCL467_178_2"><sup>2</sup></a> suo inscriberent:</p>
</section><notes><section class="footnotes"><ul><li class="note" id="note_LCL467_178_1"><a class="footnoteCrossrefLink" href="#target_note_LCL467_178_1" title="Click to highlight in text"><sup class="lineRef">1</sup>conferri, <span class="italic">Fleck;</span> conferre, <span class="italic">MSS.</span></a></li><script type="text/javascript">document.getElementById('note_LCL467_178_1').style.display = "none";</script><li class="note" id="note_LCL467_178_2"><a class="footnoteCrossrefLink" href="#target_note_LCL467_178_2" title="Click to highlight in text"><sup class="lineRef">2</sup>periculo, <span class="italic">MSS.</span>; sepulcro, <span class="italic">Aldus et exc. Pat.</span>; breviculo, <span class="italic">Heerwagen.</span></a></li><script type="text/javascript">document.getElementById('note_LCL467_178_2').style.display = "none";</script></ul></section></notes></section>