<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">
<span class="br"></span><span class="lineNumber">4</span><span class="br"></span>nam paritur pax bello. Itaque qui ea diutina volunt frui, bello exercitati esse debent. Qua re si principes
Graeciae vultis esse, castris est vobis utendum, non palaestra.”</p>
<p><span class="br"></span><span class="lineNumber">5</span><span class="br"></span>Idem ille Meneclides cum huic obiceret quod liberos non haberet neque uxorem duxisset, maximeque insolentiam, quod sibi Agamemnonis belli gloriam videretur consecutus: at ille “Desine,” inquit, “Meneclida, de uxore mihi exprobrare; nam nullius in ista re minus uti consilio volo.” Habebat
<span class="br"></span><span class="lineNumber">6</span><span class="br"></span>enim Meneclides suspicionem adulteri. “Quod autem me Agamemnonem aemulari putas, falleris. Namque ille cum universa Graecia vix decem annis unam cepit urbem, ego contra ea una urbe nostra dieque uno totam Graeciam, Lacedaemoniis fugatis, liberavi.”</p>
<p><span class="bold">6.</span> Idem cum in conventum venisset Arcadum, petens
ut societatem cum Thebanis et Argivis facerent, contraque Callistratus, Atheniensium legatus, qui eloquentia omnes eo praestabat tempore, postularet ut potius amicitiam sequerentur Atticorum, et in oratione sua multa invectus esset in Thebanos et
<span class="br"></span><span class="lineNumber">2</span><span class="br"></span>Argivos in iisque hoc posuisset, animum advertere debere Arcades quales utraque civitas cives procreasset,
ex quibus de ceteris possent iudicare: Argivos enim fuisse Orestem et Alcmaeonem matricidas;
Thebis Oedipum natum, qui, cum patrem
<span class="br"></span><span class="lineNumber">3</span><span class="br"></span>suum interfecisset, ex matre liberos procreasset: huic in respondendo Epaminondas, cum de ceteris



</p></section><notes></notes></section>