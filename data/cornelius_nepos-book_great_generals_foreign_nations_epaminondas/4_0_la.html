<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

collocari non posset, amicorum consilium<a class="footnoteLink" href="#note_LCL467_170_1" id="target_note_LCL467_170_1"><sup>1</sup></a> habebat et quantum quisque daret pro facultatibus imperabat.
<span class="br"></span><span class="lineNumber">6</span><span class="br"></span>Eamque summam cum confecerat,<a class="footnoteLink" href="#note_LCL467_170_2" id="target_note_LCL467_170_2"><sup>2</sup></a> priusquam<a class="footnoteLink" href="#note_LCL467_170_3" id="target_note_LCL467_170_3"><sup>3</sup></a> acciperet pecuniam, adducebat eum qui quaerebat ad eos qui conferebant, eique ut ipsi numerarent faciebat, ut ille ad quem ea res perveniebat sciret quantum cuique deberet.</p>
<p><span class="bold">4.</span> Temptata autem eius est abstinentia a Diomedonte
Cyziceno; namque is rogatu Artaxerxis regis Epaminondam pecunia corrumpendum susceperat. Hic magno cum pondere auri Thebas venit et Micythum adulescentulum quinque talentis ad suam perduxit voluntatem, quem tum Epaminondas
plurimum diligebat.<a class="footnoteLink" href="#note_LCL467_170_4" id="target_note_LCL467_170_4"><sup>4</sup></a> Micythus Epaminondam
convenit et causam adventus Diomedontis
<span class="br"></span><span class="lineNumber">2</span><span class="br"></span>ostendit. At ille Diomedonti coram “Nihil,” inquit, “opus pecunia est; nam si rex ea vult quae Thebanis sunt utilia, gratiis facere sum paratus; sin autem contraria, non habet auri atque argenti satis. Namque orbis terrarum divitias accipere nolo pro patriae
<span class="br"></span><span class="lineNumber">3</span><span class="br"></span>caritate. Tu quod me incognitum temptasti tuique similem existimasti non miror tibique ignosco; sed egredere propere, ne alios corrumpas, cum me non potueris. Et tu, Micythe, argentum huic redde, aut, nisi id confestim facis, ego te tradam magistratui.”
<span class="br"></span><span class="lineNumber">4</span><span class="br"></span>Hunc Diomedon cum rogaret, ut tuto exiret<a class="footnoteLink" href="#note_LCL467_170_5" id="target_note_LCL467_170_5"><sup>5</sup></a> suaque quae attulerat liceret efferre, “Istud quidem,” inquit, “faciam, neque tua causa, sed mea,







</p></section><notes><section class="footnotes"><ul><li class="note" id="note_LCL467_170_1"><a class="footnoteCrossrefLink" href="#target_note_LCL467_170_1" title="Click to highlight in text"><sup class="lineRef">1</sup>concilium, <span class="italic">Aldus.</span></a></li><script type="text/javascript">document.getElementById('note_LCL467_170_1').style.display = "none";</script><li class="note" id="note_LCL467_170_2"><a class="footnoteCrossrefLink" href="#target_note_LCL467_170_2" title="Click to highlight in text"><sup class="lineRef">2</sup>confecerat, <span class="italic">Halm;</span> fecerat, <span class="italic">MSS.</span></a></li><script type="text/javascript">document.getElementById('note_LCL467_170_2').style.display = "none";</script><li class="note" id="note_LCL467_170_3"><a class="footnoteCrossrefLink" href="#target_note_LCL467_170_3" title="Click to highlight in text"><sup class="lineRef">3</sup>potiusquam, <span class="italic">Halm; Fleck. added</span> ipse.</a></li><script type="text/javascript">document.getElementById('note_LCL467_170_3').style.display = "none";</script><li class="note" id="note_LCL467_170_4"><a class="footnoteCrossrefLink" href="#target_note_LCL467_170_4" title="Click to highlight in text"><sup class="lineRef">4</sup>quem. . . diligebat, <span class="italic">put after</span> adulescentulum <span class="italic">by Pluygers.</span></a></li><script type="text/javascript">document.getElementById('note_LCL467_170_4').style.display = "none";</script><li class="note" id="note_LCL467_170_5"><a class="footnoteCrossrefLink" href="#target_note_LCL467_170_5" title="Click to highlight in text"><sup class="lineRef">5</sup>exire, <span class="italic">ed. Brixiana.</span></a></li><script type="text/javascript">document.getElementById('note_LCL467_170_5').style.display = "none";</script></ul></section></notes></section>