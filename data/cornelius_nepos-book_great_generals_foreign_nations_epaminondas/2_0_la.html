<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span>laude digna ducuntur. Cum autem exprimere imaginem consuetudinis atque vitae velimus Epaminondae, nihil videmur debere praetermittere
<span class="br"></span><span class="lineNumber">4</span><span class="br"></span>quod pertineat ad eam declarandam. Qua re dicemus
primum de genere eius, deinde quibus disciplinis et a quibus sit eruditus, tum de moribus ingeniique facultatibus et si qua alia memoria digna erunt, postremo de rebus gestis, quae a plurimis animi<a class="footnoteLink" href="#note_LCL467_166_1" id="target_note_LCL467_166_1"><sup>1</sup></a> anteponuntur virtutibus.</p>
<p><span class="bold">2.</span> Natus igitur patre quo diximus, genere honesto, pauper iam a maioribus relictus est,<a class="footnoteLink" href="#note_LCL467_166_2" id="target_note_LCL467_166_2"><sup>2</sup></a> eruditus autem sic ut nemo Thebanus magis. Nam et citharizare et cantare ad chordarum sonum doctus est a Dionysio, qui non minore fuit in musicis gloria quam Damon aut Lamprus, quorum pervulgata sunt nomina, cantare tibiis ab Olympiodoro, saltare a Calliphrone.
<span class="br"></span><span class="lineNumber">2</span><span class="br"></span>At philosophiae praeceptorem habuit Lysim Tarentinum, Pythagoreum; cui quidem sic fuit deditus, ut adulescens tristem ac severum senem omnibus aequalibus suis in familiaritate anteposuerit; neque prius eum a se dimisit,<a class="footnoteLink" href="#note_LCL467_166_3" id="target_note_LCL467_166_3"><sup>3</sup></a> quam in doctrinis tanto antecessit condiscipulos, ut facile intellegi posset pari modo superaturum omnes in ceteris artibus.
<span class="br"></span><span class="lineNumber">3</span><span class="br"></span>Atque haec ad nostram consuetudinem sunt levia et potius contemnenda; at in Graecia, utique olim, magnae laudi erant.</p>
<p><span class="br"></span><span class="lineNumber">4</span><span class="br"></span>Postquam ephebus est factus et palaestrae dare operam coepit, non tam magnitudini virium servivit



</p></section><notes><section class="footnotes"><ul><li class="note" id="note_LCL467_166_1"><a class="footnoteCrossrefLink" href="#target_note_LCL467_166_1" title="Click to highlight in text"><sup class="lineRef">1</sup>animi, <span class="italic">Koene;</span> omnium, <span class="italic">MSS.</span></a></li><script type="text/javascript">document.getElementById('note_LCL467_166_1').style.display = "none";</script><li class="note" id="note_LCL467_166_2"><a class="footnoteCrossrefLink" href="#target_note_LCL467_166_2" title="Click to highlight in text"><sup class="lineRef">2</sup>est, <span class="italic">added by Halm, Fleck.; after</span> natus, <span class="italic">Nipp.</span></a></li><script type="text/javascript">document.getElementById('note_LCL467_166_2').style.display = "none";</script><li class="note" id="note_LCL467_166_3"><a class="footnoteCrossrefLink" href="#target_note_LCL467_166_3" title="Click to highlight in text"><sup class="lineRef">3</sup>dimisit, <span class="italic">Nipp.;</span> dimiserit, <span class="italic">MSS.</span></a></li><script type="text/javascript">document.getElementById('note_LCL467_166_3').style.display = "none";</script></ul></section></notes></section>