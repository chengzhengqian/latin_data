<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

perorasset, postquam ad illa duo opprobria pervenit, admirari se dixit stultitiam rhetoris Attici, qui non animadverterit, innocentes illos natos domi, scelere admisso cum patria essent expulsi, receptos esse ab Atheniensibus.</p>
<p><span class="br"></span><span class="lineNumber">4</span><span class="br"></span>Sed maxime eius eloquentia eluxit Spartae legati ante pugnam Leuctricam. Quo cum omnium sociorum convenissent legati, coram frequentissimo conventu sic Lacedaemoniorum tyrannidem coarguit, ut non minus illa oratione opes eorum concusserit quam Leuctrica pugna. Tum enim perfecit, quod post apparuit, ut auxilio Lacedaemonii sociorum privarentur.</p>
<p><span class="bold">7.</span> Fuisse patientem suorumque iniurias ferentem civium, quod se patriae irasci nefas esse duceret, haec sunt testimonia. Cum eum propter invidiam cives sui praeficere exercitui noluissent duxque esset delectus belli imperitus, cuius errore eo esset deducta illa multitudo militum ut omnes de salute pertimescerent,
quod locorum angustiis clausi ab hostibus obsidebantur, desiderari coepta est Epaminondae diligentia; erat enim ibi privatus numero militis.
<span class="br"></span><span class="lineNumber">2</span><span class="br"></span>A quo cum peterent opem, nullam adhibuit memoriam contumeliae et exercitum obsidione liberatum
<span class="br"></span><span class="lineNumber">3</span><span class="br"></span>domum reduxit incolumem, Nec vero hoc semel fecit, sed saepius. Maxime autem fuit inlustre,
</p></section><notes></notes></section>