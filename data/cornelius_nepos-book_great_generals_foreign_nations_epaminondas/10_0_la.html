<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

“vixi; invictus enim morior.” Tum, ferro extracto, confestim exanimatus est.</p>
<p><span class="bold">10.</span> Hic uxorem numquam duxit. In quo cum reprehenderetur
a Pelopida, qui filium habebat infamem,
maleque eum in eo patriae consulere diceret, quod liberos non relinqueret,<a class="footnoteLink" href="#note_LCL467_182_1" id="target_note_LCL467_182_1"><sup>1</sup></a> “Vide,” inquit, “ne tu peius consulas, qui talem ex te natum relicturus
<span class="br"></span><span class="lineNumber">2</span><span class="br"></span>sis. Neque vero stirps potest mihi deesse; namque ex me natam relinquo pugnam Leuctricam, quae non modo mihi superstes, sed etiam immortalis sit
<span class="br"></span><span class="lineNumber">3</span><span class="br"></span>necesse est.” Quo tempore duce Pelopida exsules Thebas occuparunt et praesidium Lacedaemoniorum ex arce expulerunt, Epaminondas, quam diu facta est caedes civium, domo se tenuit, quod neque malos defendere volebat neque impugnare, ne manus suorum sanguine cruentaret; namque omnem civilem victoriam funestam putabat. Idem, postquam apud Cadmeam<a class="footnoteLink" href="#note_LCL467_182_2" id="target_note_LCL467_182_2"><sup>2</sup></a> cum Lacedaemoniis pugnari coeptum est, in primis stetit.</p>
<p><span class="br"></span><span class="lineNumber">4</span><span class="br"></span>Huius de virtutibus vitaque satis erit dictum, si hoc unum adiunxero, quod nemo ibit<a class="footnoteLink" href="#note_LCL467_182_3" id="target_note_LCL467_182_3"><sup>3</sup></a> infitias: Thebas et ante Epaminondam natum et post eiusdem interitum perpetuo alieno paruisse imperio, contra ea, quam diu ille praefuerit rei publicae, caput fuisse totius Graeciae. Ex quo intellegi potest unum hominem pluris quam civitatem fuisse.</p>
</section><notes><section class="footnotes"><ul><li class="note" id="note_LCL467_182_1"><a class="footnoteCrossrefLink" href="#target_note_LCL467_182_1" title="Click to highlight in text"><sup class="lineRef">1</sup>quod liberos non relinqueret <span class="italic">after</span> diceretc, <span class="italic">Puteanus;</span> <span class="italic">afler</span> reprehenderetur, <span class="italic">MSS.</span></a></li><script type="text/javascript">document.getElementById('note_LCL467_182_1').style.display = "none";</script><li class="note" id="note_LCL467_182_2"><a class="footnoteCrossrefLink" href="#target_note_LCL467_182_2" title="Click to highlight in text"><sup class="lineRef">2</sup>Cadmeam, <span class="italic">Aldus;</span> Achademiam (Academiam), <span class="italic">MSS.</span></a></li><script type="text/javascript">document.getElementById('note_LCL467_182_2').style.display = "none";</script><li class="note" id="note_LCL467_182_3"><a class="footnoteCrossrefLink" href="#target_note_LCL467_182_3" title="Click to highlight in text"><sup class="lineRef">3</sup>ibit, <span class="italic">Can., Halm;</span> it, ut, id, eat, <span class="italic">MSS.</span></a></li><script type="text/javascript">document.getElementById('note_LCL467_182_3').style.display = "none";</script></ul></section></notes></section>