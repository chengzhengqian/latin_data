<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

ne, si tibi sit pecunia adempta, aliquis dicat id ad me ereptum pervenisse, quod delatum accipere noluissem.”</p>
<p><span class="br"></span><span class="lineNumber">4</span><span class="br"></span>A quo cum quaesisset quo se deduci vellet, et ille Athenas dixisset, praesidium dedit, ut tuto perveniret.
Neque vero id satis habuit, sed etiam ut inviolatus in navem escenderet per Chabriam Atheniensem, de quo supra mentionem fecimus,
<span class="br"></span><span class="lineNumber">6</span><span class="br"></span>effecit. Abstinentiae erit hoc satis testimonium. Plurima quidem proferre possimus, sed modus adhibendus
est, quoniam uno hoc volumine vitam excellentium
virorum complurium concludere constituimus,
quorum res<a class="footnoteLink" href="#note_LCL467_172_1" id="target_note_LCL467_172_1"><sup>1</sup></a> separatim multis milibus versuum complures scriptores ante nos explicarunt.</p>
<p><span class="bold">5.</span> Fuit etiam disertus ut nemo ei Thebanus par esset eloquentia, neque minus concinnus in brevitate respondendi quam in perpetua oratione ornatus.
<span class="br"></span><span class="lineNumber">2</span><span class="br"></span>Habuit obtrectatorem Menecliden quendam, indidem Thebis, et adversarium in administranda re publica, satis exercitatum in dicendo, ut Thebanum scilicet;
<span class="br"></span><span class="lineNumber">3</span><span class="br"></span>namque illi genti plus inest virium quam ingenii. Is quod in re militari florere Epaminondam videbat, hortari solebat Thebanos ut pacem bello anteferrent, ne illius imperatoris opera desideraretur. Huic ille “Fallis,” inquit, “verbo civis tuos, quod eos a bello avocas<a class="footnoteLink" href="#note_LCL467_172_2" id="target_note_LCL467_172_2"><sup>2</sup></a>; otii enim nomine servitutem concilias;


</p></section><notes><section class="footnotes"><ul><li class="note" id="note_LCL467_172_1"><a class="footnoteCrossrefLink" href="#target_note_LCL467_172_1" title="Click to highlight in text"><sup class="lineRef">1</sup>res, <span class="italic">added by Richter.</span></a></li><script type="text/javascript">document.getElementById('note_LCL467_172_1').style.display = "none";</script><li class="note" id="note_LCL467_172_2"><a class="footnoteCrossrefLink" href="#target_note_LCL467_172_2" title="Click to highlight in text"><sup class="lineRef">2</sup>avocas, <span class="italic">u, Lambin;</span> evocas, <span class="italic">MSS.;</span> revocas, <span class="italic">Klotz.</span></a></li><script type="text/javascript">document.getElementById('note_LCL467_172_2').style.display = "none";</script></ul></section></notes></section>