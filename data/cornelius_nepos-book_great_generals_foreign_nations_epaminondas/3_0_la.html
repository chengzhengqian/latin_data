<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

quam velocitati; illam enim ad athletarum usum, hanc ad belli existimabat utilitatem pertinere.
<span class="br"></span><span class="lineNumber">5</span><span class="br"></span>Itaque exercebatur plurimum currendo et luctando ad eum finem, quoad stans<a class="footnoteLink" href="#note_LCL467_168_1" id="target_note_LCL467_168_1"><sup>1</sup></a> complecti posset atque contendere. In armis vero plurimum studii consumebat.</p>
<p><span class="bold">3.</span> Ad hanc corporis firmitatem plura etiam animi bona accesserant. Erat enim modestus, prudens, gravis, temporibus sapienter utens, peritus belli, fortis manu, animo maximo, adeo veritatis diligens,
<span class="br"></span><span class="lineNumber">2</span><span class="br"></span>ut ne ioco quidem mentiretur. Idem continens, clemens patiensque admirandum in modum, non solum populi, sed etiam amicorum ferens iniurias; in primis commissa celans, quod<a class="footnoteLink" href="#note_LCL467_168_2" id="target_note_LCL467_168_2"><sup>2</sup></a> interdum non minus prodest quam diserte dicere, studiosusaudiendi;
<span class="br"></span><span class="lineNumber">3</span><span class="br"></span>ex hoc enim facillime disci arbitrabatur. Itaque cum in circulum venisset in quo aut de re publica disputaretur aut de philosophia sermo haberetur, numquam inde prius discessit, quam ad finem sermo esset adductus.</p>
<p><span class="br"></span><span class="lineNumber">4</span><span class="br"></span>Paupertatem adeo facile perpessus est, ut de re publica nihil praeter gloriam ceperit. Amicorum in se tuendo caruit facultatibus, fide<a class="footnoteLink" href="#note_LCL467_168_3" id="target_note_LCL467_168_3"><sup>3</sup></a> ad alios sublevandos saepe sic usus est, ut iudicari possit
<span class="br"></span><span class="lineNumber">5</span><span class="br"></span>omnia ei cum amicis fuisse communia. Nam cum aut civium suorum aliquis ab hostibus esset captus aut virgo amici nubilis, quae propter paupertatem





 </p></section><notes><section class="footnotes"><ul><li class="note" id="note_LCL467_168_1"><a class="footnoteCrossrefLink" href="#target_note_LCL467_168_1" title="Click to highlight in text"><sup class="lineRef">1</sup>quoad stans, <span class="italic">u;</span> quo adstans, <span class="italic">MSS.</span></a></li><script type="text/javascript">document.getElementById('note_LCL467_168_1').style.display = "none";</script><li class="note" id="note_LCL467_168_2"><a class="footnoteCrossrefLink" href="#target_note_LCL467_168_2" title="Click to highlight in text"><sup class="lineRef">2</sup>quodque, <span class="italic">Eussner.</span></a></li><script type="text/javascript">document.getElementById('note_LCL467_168_2').style.display = "none";</script><li class="note" id="note_LCL467_168_3"><a class="footnoteCrossrefLink" href="#target_note_LCL467_168_3" title="Click to highlight in text"><sup class="lineRef">3</sup>isdem, <span class="italic">M. Haupt;</span> idem, <span class="italic">Nipp.</span></a></li><script type="text/javascript">document.getElementById('note_LCL467_168_3').style.display = "none";</script></ul></section></notes></section>