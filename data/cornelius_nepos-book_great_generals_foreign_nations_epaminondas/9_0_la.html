<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2">
<p><span class="br"></span><span class="lineNumber">3</span><span class="br"></span>“Epaminondas a Thebanis morte multatus est, quod eos coegit apud Leuctra superare Lacedaemonios,
quos ante se imperatorem nemo Boeotorum
<span class="br"></span><span class="lineNumber">4</span><span class="br"></span>ausus fuit<a class="footnoteLink" href="#note_LCL467_180_1" id="target_note_LCL467_180_1"><sup>1</sup></a> aspicere in acie, quodque uno proelio non solum Thebas ab interitu retraxit, sed etiam universam Graeciam in libertatem vindicavit eoque res utrorumque perduxit, ut Thebani Spartam
<span class="br"></span><span class="lineNumber">5</span><span class="br"></span>oppugnarent, Lacedaemonii satis haberent, si salvi esse possent, neque prius bellare destitit quam, Messene restituta, urbem eorum obsidione clausit.”</p>
<p>Haec cum dixisset, risus omnium cum hilaritate coortus est, neque quisquam iudex ausus est de eo ferre suffragium. Sic a iudicio capitis maxima discessit gloria.</p>
<p><span class="bold">9.</span> Hic extremo tempore imperator apud Mantineam
cum acie instructa audacius instaret hostes, cognitus a Lacedaemoniis, quod in unius pernicie eius patriae sitam putabant salutem, universi in unum impetum fecerunt neque prius abscesserunt quam magna caede multisque occisis fortissime ipsum Epaminondam pugnantem, sparo eminus percussum, concidere
<span class="br"></span><span class="lineNumber">2</span><span class="br"></span>viderunt. Huius casu aliquantum retardati sunt Boeotii, neque tamen prius pugna excesserunt
<span class="br"></span><span class="lineNumber">3</span><span class="br"></span>quam repugnantes profligarunt. At Epaminondas cum animadverteret mortiferum se vulnus accepisse simulque, si ferrum, quod ex hastili in corpore remanserat, extraxisset, animam statim emissurum, usque eo retinuit, quoad renuntiatum est vicisse Boeotios. Id postquam audivit, “Satis,” inquit,

</p></section><notes><section class="footnotes"><ul><li class="note" id="note_LCL467_180_1"><a class="footnoteCrossrefLink" href="#target_note_LCL467_180_1" title="Click to highlight in text"><sup class="lineRef">1</sup>sit, <span class="italic">Halm;</span> est, <span class="italic">cod. Marcianus.</span></a></li><script type="text/javascript">document.getElementById('note_LCL467_180_1').style.display = "none";</script></ul></section></notes></section>