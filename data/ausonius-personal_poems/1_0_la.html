<section class="div1 language" lang="la"><header><hgroup><h1>Ausonius</h1></hgroup></header>
<section class="div2">
<h2><span class="ac">Liber III</span></h2>
<h2><span class="ac">[Domestica]</span></h2>
<h2><span class="sc">I.â€”De Herediolo</span></h2>
<p><span class="sc">Cum</span> de palatio post multos annos honoratissimus, quippe iam consul, redisset ad patriam, villulam, quam pater reliquerat, introgressus his versibus lusit Luciliano stilo:</p>
<p class="lineGroup">
<span class="line">Salve, herediolum, maiorum regna meorum,</span><span class="linebreak"></span>
<span class="line indent1">quod proavus, quod avus, quod pater excoluit,</span><span class="linebreak"></span>
<span class="line">quod mihi iam senior properata morte reliquit:</span><span class="linebreak"></span>
<span class="line indent1">eheu nolueram tam cito posse frui!</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>iusta quidem series patri succedere, verum</span><span class="linebreak"></span>
<span class="line indent1">esse simul dominos gratior ordo piis.</span><span class="linebreak"></span>
<span class="line">nunc labor et curae mea sunt; sola ante voluptas</span><span class="linebreak"></span>
<span class="line indent1">partibus in nostris, cetera patris erant.</span><span class="linebreak"></span>
<span class="line">parvum herediolum, fateor, set nulla fuit res</span><span class="linebreak"></span>
<span class="line indent1"><span class="br"></span><span class="lineNumber">10</span><span class="br"></span>parva umquam aequanimis, adde etiam unanimis.</span><span class="linebreak"></span>
<span class="line">ex animo rem stare aequum puto, non animum ex re.</span><span class="linebreak"></span>
<span class="line indent1">cuncta cupit Croesus, Diogenes nihilum:</span><span class="linebreak"></span>
</p>
</section><notes><section class="footnotes"><ul><li class="note" id="note_LCL096_32_1"><a class="footnoteCrossrefLink" href="#target_note_LCL096_32_1" title="Click to highlight in text"><sup class="lineRef">1</sup>Of Cyrene, a disciple of Socrates. For the anecdote here related <span class="italic">cp.</span> Horace, <span class="italic">Sat.</span> <span class="sc">ii</span>. iii. 100.</a></li><script type="text/javascript">document.getElementById('note_LCL096_32_1').style.display = "none";</script></ul></section></notes></section>