<section class="div1 language" lang="la"><header><hgroup><h1>Ausonius</h1></hgroup></header><section class="div2">
<p class="lineGroup">
<span class="line">maximus ad summum columen pervenit honorum,</span><span class="linebreak"></span>
<span class="line indent1">praefectus Gallis et Libyae et Latio,</span><span class="linebreak"></span>
<span class="line">tranquillus, clemens, oculis, voce, ore serenus,</span><span class="linebreak"></span>
<span class="line indent1">in genitore suo mente animoque puer.</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>huius ego et natum et generum pro consule vidi;</span><span class="linebreak"></span>
<span class="line indent1">consul ut ipse foret, spes mihi certa fuit.</span><span class="linebreak"></span>
<span class="line">matronale decus possedit filia, cuius</span><span class="linebreak"></span>
<span class="line indent1">egregia et nuptae laus erat et viduae,</span><span class="linebreak"></span>
<span class="line">quae nati generique et progeneri simul omnium</span><span class="linebreak"></span>
<span class="line indent1"><span class="br"></span><span class="lineNumber">50</span><span class="br"></span>multiplici inlustres vidit honore domos.</span><span class="linebreak"></span>
<span class="line">ipse nec adfectans nec detrectator honorum</span><span class="linebreak"></span>
<span class="line indent1">praefectus magni nuncupor Illyrici.</span><span class="linebreak"></span>
<span class="line">haec me fortunae larga indulgentia suasit</span><span class="linebreak"></span>
<span class="line indent1">numine adorato vitae obitum petere,</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>ne fortunatae spatium inviolabile vitae</span><span class="linebreak"></span>
<span class="line indent1">fatali morsu stringeret ulla dies.</span><span class="linebreak"></span>
<span class="line">optinui auditaeque preces: spem, vota, timorem</span><span class="linebreak"></span>
<span class="line indent1">sopitus placido fine relinquo aliis.</span><span class="linebreak"></span>
<span class="line">inter maerentes, sed non ego maestus, amicos</span><span class="linebreak"></span>
<span class="line indent1"><span class="br"></span><span class="lineNumber">60</span><span class="br"></span>dispositis iacui funeris arbitriis.</span><span class="linebreak"></span>
<span class="line">nonaginta annos baculo sine, corpore toto</span><span class="linebreak"></span>
<span class="line indent1">exegi, cunctis integer officiis.</span><span class="linebreak"></span>
<span class="line">haec quicumque leges, non aspernabere fari:</span><span class="linebreak"></span>
<span class="line indent1">talis vita tibi, qualia vota mihi.</span><span class="linebreak"></span>
</p>
</section><notes><section class="footnotes"><ul><li class="note" id="note_LCL096_46_1"><a class="footnoteCrossrefLink" href="#target_note_LCL096_46_1" title="Click to highlight in text"><sup class="lineRef">1</sup>Ausonius himself was properly prefect of the Gauls (in 378); but his prefecture was combined with that held by Hesperius (of Italy, Illyricum, and Africa).</a></li><script type="text/javascript">document.getElementById('note_LCL096_46_1').style.display = "none";</script></ul></section></notes></section>