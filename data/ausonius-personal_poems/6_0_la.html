<section class="div1 language" lang="la"><header><hgroup><h1>Ausonius</h1></hgroup></header><section class="div2"><p class="noindent">a Graecis auctoribus defunctorum honori dicatus, non ambitiosus, sed religiosus: quem commendo lectori meo, sive is filius est seu pater sive utrumque. neque, ut laudet, exigo; set, ut amet, postulo. neque vero nunc patrem meum laudo, quod ille non eget et ego functum oblectatione viventium onerare non debeo. neque dico nisi quod agnoscunt, qui parti aetatis eius interfuerunt. falsum me autem morte [eius] obita dicere et verum tacere eiusdem piaculi existimo. imagini ipsius hi versus subscripti sunt neque minus in opusculorum meorum seriem relati. alia omnia mea displicent mihi; hoc relegisse amo.</p>
<p class="lineGroup">
<span class="line">Nomen ego Ausonius, non ultimus arte medendi</span><span class="linebreak"></span>
<span class="line indent1">et, mea si nosses tempora, primus eram.</span><span class="linebreak"></span>
<span class="line">vicinas urbes colui patriaque domoque,</span><span class="linebreak"></span>
<span class="line indent1">Vasates patria, sed lare Burdigalam.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>curia me duplex et uterque senatus habebat</span><span class="linebreak"></span>
<span class="line indent1">muneris exsortem, nomine participem.</span><span class="linebreak"></span>
<span class="line">non opulens nec egens, parcus sine sordibus egi:</span><span class="linebreak"></span>
<span class="line indent1">victum, habitum, mores semper eadem habui.</span><span class="linebreak"></span>
<span class="line">sermone inpromptus Latio, verum Attica lingua</span><span class="linebreak"></span>
<span class="line indent1"><span class="br"></span><span class="lineNumber">10</span><span class="br"></span>suffecit culti vocibus eloquii.</span><span class="linebreak"></span>
<span class="line">optuli opem cunctis poscentibus artis inemptae</span><span class="linebreak"></span>
<span class="line indent1">officiumque meum cum pietate fuit.</span><span class="linebreak"></span>
</p>
</section><notes></notes></section>