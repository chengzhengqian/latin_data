<section class="div1 language" lang="la"><header><hgroup><h1>Ausonius</h1></hgroup></header><section class="div2">
<p class="lineGroup">
<span class="line">spargit Aristippus mediis in Syrtibus aurum,</span><span class="linebreak"></span>
<span class="line indent1">aurea non satis est Lydia tota Midae.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>cui nullus finis cupiendi, est nullus habendi:</span><span class="linebreak"></span>
<span class="line indent1">ille opibus modus est, quem statuas animo.</span><span class="linebreak"></span>
<span class="line">Verum ager iste meus quantus sit, nosce, etiam ut me</span><span class="linebreak"></span>
<span class="line indent1">noveris et noris te quoque, si potis es.</span><span class="linebreak"></span>
<span class="line">quamquam difficile est se noscere; γνῶθι σεαυτόν</span><span class="linebreak"></span>
<span class="line indent1"><span class="br"></span><span class="lineNumber">20</span><span class="br"></span>quam propere legimus, tam cito neclegimus.</span><span class="linebreak"></span>
<span class="line">agri bis centum colo iugera, vinea centum</span><span class="linebreak"></span>
<span class="line indent1">iugeribus colitur prataque dimidio,</span><span class="linebreak"></span>
<span class="line">silva supra duplum, quam prata et vinea et arvum;</span><span class="linebreak"></span>
<span class="line indent1">cultor agri nobis nec superest nec abest.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>fons propter puteusque brevis, tum purus et amnis;</span><span class="linebreak"></span>
<span class="line indent1">naviger hie refluus me vehit ac revehit.</span><span class="linebreak"></span>
<span class="line">conduntur fructus geminum mihi semper in annum.</span><span class="linebreak"></span>
<span class="line indent1">cui non longa penus, huic quoque prompta fames.</span><span class="linebreak"></span>
<span class="line">Haec mihi nec procul urbe sita est, nec prorsus ad</span><span class="linebreak"></span>
<span class="line indent2">urbem,</span><span class="linebreak"></span>
<span class="line indent1"><span class="br"></span><span class="lineNumber">30</span><span class="br"></span>ne patiar turbas utque bonis potiar.</span><span class="linebreak"></span>
<span class="line">et quotiens mutare locum fastidia cogunt,</span><span class="linebreak"></span>
<span class="line indent1">transeo et alternis rure vel urbe fruor.</span><span class="linebreak"></span>
</p>
</section>
<section class="div2">
<h2><span class="sc">II.—Versus Paschales pro Augusto Dicti</span></h2>
<p class="lineGroup">
<span class="line"><span class="sc">Sancta</span> salutiferi redeunt sollemnia Christi</span><span class="linebreak"></span>
<span class="line">et devota pii celebrant ieiunia mystae.</span><span class="linebreak"></span>
<span class="line">at nos aeternum cohibentes pectore cultum</span><span class="linebreak"></span>
<span class="line">intemeratorum vim continuamus honorum.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>annua cura sacris, iugis reverentia nobis.</span><span class="linebreak"></span>
</p>
</section><notes></notes></section>