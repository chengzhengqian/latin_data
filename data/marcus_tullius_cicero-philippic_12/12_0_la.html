<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

mensum, omnes sententiae meae pervenerint ad eum
qui mihi fuit propositus exitum. Tres ergo, ut dixi, viae: a
supero mari Flaminia, ab infero Aurelia, media Cassia.
<span class="br"></span><span class="lineNumber">23</span><span class="br"></span>Nunc, quaeso, attendite num aberret a coniectura suspicio
periculi mei. Etruriam discriminat Cassia. Scimusne igitur,
Pansa, quibus in locis nunc sit Lentonis Caesenni septemviralis
auctoritas? Nobiscum nec animo certe est nec
corpore. Si autem aut domi est aut non longe a domo, certe
in Etruria est, id est in via. Quis igitur mihi praestat Lentonem
uno capite esse contentum? Dic mihi praeterea, Pansa,
Ventidius ubi sit, cui fui semper amicus ante quam ille
rei publicae bonisque omnibus tam aperte est factus inimicus.
Possum Cassiam vitare, &lt;tenere&gt;<a class="footnoteLink" href="#note_LCL507_208_10" id="target_note_LCL507_208_10"><sup>10</sup></a> Flaminiam: quid si
Anconam, ut dicitur, Ventidius venerit? Poterone Ariminum
tuto accedere? Restat Aurelia. Hic quidem etiam
praesidia habeo; possessiones enim sunt P. Clodi. Tota
familia occurret; hospitio invitabit propter familiaritatem
notissimam.</p>
</section>
<section class="div2">
<p><span class="br"></span><span class="lineNumber">24</span><span class="br"></span>[10] Hisce ego me viis committam, qui Terminalibus
nuper in suburb&lt;an&gt;um,<a class="footnoteLink" href="#note_LCL507_208_11" id="target_note_LCL507_208_11"><sup>11</sup></a> ut eodem die reverterer, ire
non sum ausus? Domesticis me parietibus vix tueor sine
amicorum custodiis. Itaque in urbe maneo, si licebit, manebo.
Haec mea sedes est, haec vigilia, haec custodia, hoc
praesidium stativum. Teneant alii castra, gerant res bellicas,
oderint hostem; nam hoc caput est: nos, ut dicimus






</p></section><notes><section class="footnotes"><ul><li class="note" id="note_LCL507_208_10"><a class="footnoteCrossrefLink" href="#target_note_LCL507_208_10" title="Click to highlight in text"><sup class="lineRef">10</sup><span class="italic">suppl. Poggius</span></a></li><script type="text/javascript">document.getElementById('note_LCL507_208_10').style.display = "none";</script><li class="note" id="note_LCL507_208_11"><a class="footnoteCrossrefLink" href="#target_note_LCL507_208_11" title="Click to highlight in text"><sup class="lineRef">11</sup><span class="italic">corr. SB</span></a></li><script type="text/javascript">document.getElementById('note_LCL507_208_11').style.display = "none";</script></ul></section></notes></section>