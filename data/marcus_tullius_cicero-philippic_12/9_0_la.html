<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>In hac ego legatione sim aut ad id consilium admiscear
in quo ne si dissensero quidem a ceteris sciturus populus
Romanus sit? Ita fiet ut, si quid remissum aut concessum
sit, meo semper periculo peccet Antonius, cum ei peccandi
<span class="br"></span><span class="lineNumber">17</span><span class="br"></span>potestas a me concessa videatur. Quod si habenda cum
M. Antoni latrocinio pacis ratio fuit, mea tamen persona
ad istam pacem conciliandam minime fuit deligenda. Ego
numquam legatos mittendos censui; ego ante reditum legatorum
ausus sum dicere, pacem ipsam si adferrent, quoniam
sub nomine pacis bellum lateret, repudiandam; ego
princeps &lt;sumendorum&gt;<a class="footnoteLink" href="#note_LCL507_202_7" id="target_note_LCL507_202_7"><sup>7</sup></a> sagorum; ego semper illum appellavi
hostem, cum alii adversarium, semper hoc bellum,
cum alii tumultum. Nec haec in senatu solum: eadem ad
populum semper egi; neque solum in ipsum sed in eius socios
facinorum et ministros, et praesentis et eos qui una
sunt, in totam denique M. Antoni domum sum semper invectus.
<span class="br"></span><span class="lineNumber">18</span><span class="br"></span>Itaque ut alacres et laeti spe pacis oblata inter se
impii cives, quasi vicissent, gratulabantur, sic me iniquum
eierabant, de me querebantur. Diffidebant etiam Servilio:
meminerant eius sententiis confixum Antonium. L. Caesarem
fortem quidem illum et constantem senatorem, avunculum
tamen; Calenum procuratorem; Pisonem familiarem.
Te ipsum, Pansa, vehementissimum et fortissimum




</p></section><notes><section class="footnotes"><ul><li class="note" id="note_LCL507_202_7"><a class="footnoteCrossrefLink" href="#target_note_LCL507_202_7" title="Click to highlight in text"><sup class="lineRef">7</sup><span class="italic">add. SB, cf. 5.44; 7.23; 14.20, 26</span></a></li><script type="text/javascript">document.getElementById('note_LCL507_202_7').style.display = "none";</script></ul></section></notes></section>