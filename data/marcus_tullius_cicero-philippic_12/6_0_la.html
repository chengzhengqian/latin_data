<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

multorum annorum iniurias alienati a senatu putabantur:
quos minime mirum est communicata cum eis re publica
fidelis &lt;esse&gt;,<a class="footnoteLink" href="#note_LCL507_196_4" id="target_note_LCL507_196_4"><sup>4</sup></a> qui etiam expertes eius fidem suam
semper praestiterunt.</p>
</section>
<section class="div2">
<p>[5] His igitur omnibus victoriam
sperantibus pacis nomen adferemus, id est desperationem
victoriae?</p>
<p><span class="br"></span><span class="lineNumber">11</span><span class="br"></span>Quid si ne potest quidem ulla esse pax? Quae enim est
condicio pacis in qua ei cum quo pacem facias nihil concedi
potest? Multis rebus &lt;nefariis ante commissis&gt;<a class="footnoteLink" href="#note_LCL507_196_5" id="target_note_LCL507_196_5"><sup>5</sup></a> a nobis
est invitatus ad pacem Antonius: bellum tamen maluit.
Missi legati repugnante me, sed tamen missi; delata mandata:
non paruit. Denuntiatum est ne Brutum obsideret, a
Mutina discederet: oppugnavit etiam vehementius. Et ad
eum legatos de pace mittemus qui pacis nuntios repudiavit?
Verecundioremne coram putamus in postulando fore
quam fuerit tum cum misit mandata ad senatum? Atqui
tum ea petebat quae videbantur improba omnino sed tamen
aliquo modo posse concedi; nondum erat vestris tam
gravibus tamque multis iudiciis ignominiisque concisus:
nunc ea petit quae dare nullo modo possumus, nisi prius
<span class="br"></span><span class="lineNumber">12</span><span class="br"></span>volumus bello nos victos confiteri. Senatus consulta falsa
delata ab eo iudicavimus: num ea vera possumus iudicare?
Leges statuimus per vim et contra auspicia latas eisque
nec populum nec plebem teneri: num eas restitui posse




</p></section><notes><section class="footnotes"><ul><li class="note" id="note_LCL507_196_4"><a class="footnoteCrossrefLink" href="#target_note_LCL507_196_4" title="Click to highlight in text"><sup class="lineRef">4</sup><span class="italic">add. Poggius</span></a></li><script type="text/javascript">document.getElementById('note_LCL507_196_4').style.display = "none";</script><li class="note" id="note_LCL507_196_5"><a class="footnoteCrossrefLink" href="#target_note_LCL507_196_5" title="Click to highlight in text"><sup class="lineRef">5</sup><span class="italic">add. SB, cf</span>. 6.2</a></li><script type="text/javascript">document.getElementById('note_LCL507_196_5').style.display = "none";</script></ul></section></notes></section>