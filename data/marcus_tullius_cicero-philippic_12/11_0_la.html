<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

inquam, oculi Saxam, Cafonem, non duo praetores, non
tribunos plebis [non]<a class="footnoteLink" href="#note_LCL507_206_8" id="target_note_LCL507_206_8"><sup>8</sup></a> duo designatos [tribunos],<a class="footnoteLink" href="#note_LCL507_206_9" id="target_note_LCL507_206_9"><sup>9</sup></a> non
Bestiam, non Trebellium, non T. Plancum. Non possum
animo aequo videre tot tam importunos, tam sceleratos
hostis; nec id fit fastidio meo, sed caritate rei publicae.</p>
<p><span class="br"></span><span class="lineNumber">21</span><span class="br"></span>Sed vincam animum mihique imperabo: dolorem iustissimum,
si non potuero frangere, occultabo. Quid? Vitae
censetisne, patres conscripti, habendam mihi aliquam esse
rationem? Quae mihi quidem minime cara est, praesertim
cum Dolabella fecerit ut optanda mors esset, modo sine
cruciatu atque tormentis; vobis tamen et populo Romano
vilis meus spiritus esse non debet. Is enim sum, nisi me
forte fallo, qui vigiliis, curis, sententiis, periculis etiam,
quae plurima adii propter acerbissimum omnium in me
odium impiorum, perfecerim ut non obstarem rei publicae,
<span class="br"></span><span class="lineNumber">22</span><span class="br"></span>ne quid adrogantius videar dicere.</p>
</section>
<section class="div2">
<p>[9] Quod cum ita
sit, nihilne mihi de periculo meo cogitandum putatis? Hic
cum essem in urbe ac domi, tamen multa saepe temptata
sunt, ubi me non solum amicorum fidelitas sed etiam universae
civitatis oculi custodiunt: quid censetis, cum iter ingressus
ero, longum praesertim, nullasne insidias extimescendas?</p>
<p>Tres viae sunt ad Mutinamâ€”quo festinat animus ut
quam primum illud pignus libertatis populi Romani, D.
Brutum, aspicere possim; cuius in complexu libenter extremum
vitae spiritum ediderim, cum omnes actiones horum





</p></section><notes><section class="footnotes"><ul><li class="note" id="note_LCL507_206_8"><a class="footnoteCrossrefLink" href="#target_note_LCL507_206_8" title="Click to highlight in text"><sup class="lineRef">8</sup><span class="italic">del. SB</span></a></li><script type="text/javascript">document.getElementById('note_LCL507_206_8').style.display = "none";</script><li class="note" id="note_LCL507_206_9"><a class="footnoteCrossrefLink" href="#target_note_LCL507_206_9" title="Click to highlight in text"><sup class="lineRef">9</sup><span class="italic">del. SB</span></a></li><script type="text/javascript">document.getElementById('note_LCL507_206_9').style.display = "none";</script></ul></section></notes></section>