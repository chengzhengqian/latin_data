<section class="div1 language" lang="la"><header><hgroup><h1>Cicero</h1></hgroup></header><section class="div2">
<p><span class="br"></span><span class="lineNumber">7</span><span class="br"></span>Quod si est erratum, patres conscripti, spe falsa atque
fallaci, redeamus in viam. Optimus est portus paenitenti
mutatio consili.</p>
</section>
<section class="div2">
<p>[3] Quid enim potest, per deos immortalis,
rei publicae prodesse nostra legatio? Prodesse dico? Quid
si etiam obfutura est? Obfutura? Quid si iam nocuit atque
obfuit? An vos acerrimam illam et fortissimam populi Romani
libertatis recuperandae cupiditatem non imminutam
ac debilitatam putatis legatione pacis audita? Quid municipia
censetis? Quid colonias? Quid cunctam Italiam? Futuram
eodem studio quo contra commune incendium exarserat?
An non putamus fore ut eos paeniteat professos esse
et prae se tulisse odium in Antonium qui pecunias polliciti
sunt, qui arma, qui se totos et animis et corporibus in salutem
rei publicae contulerunt? Quem ad modum nostrum
hoc consilium Capua probabit, quae temporibus his Roma
altera est? Illa impios civis iudicavit, eiecit, exclusit. Illi, inquam,
urbi fortissime &lt;constringere&gt;<a class="footnoteLink" href="#note_LCL507_192_2" id="target_note_LCL507_192_2"><sup>2</sup></a> conanti e manibus
<span class="br"></span><span class="lineNumber">8</span><span class="br"></span>est ereptus Antonius. Quid? Legionum nostrarum nervos
nonne his consiliis incidimus? Quis est enim qui ad bellum
inflammato animo futurus sit spe pacis oblata? Ipsa illa
Martia caelestis et divina legio hoc nuntio languescet et
mollietur atque illud pulcherrimum nomen [Martium]<a class="footnoteLink" href="#note_LCL507_192_3" id="target_note_LCL507_192_3"><sup>3</sup></a>
amittet: excident gladii, fluent arma de manibus. Senatum
enim secuta non arbitrabitur se graviore odio debere esse
in Antonium quam senatum. Pudet huius legionis, pudet
quartae, quae pari virtute nostram auctoritatem probans
non ut consulem et imperatorem suum, sed ut hostem et




</p></section><notes><section class="footnotes"><ul><li class="note" id="note_LCL507_192_2"><a class="footnoteCrossrefLink" href="#target_note_LCL507_192_2" title="Click to highlight in text"><sup class="lineRef">2</sup><span class="italic">SB: suppl. Koch</span> (<span class="italic">post</span> conanti)</a></li><script type="text/javascript">document.getElementById('note_LCL507_192_2').style.display = "none";</script><li class="note" id="note_LCL507_192_3"><a class="footnoteCrossrefLink" href="#target_note_LCL507_192_3" title="Click to highlight in text"><sup class="lineRef">3</sup><span class="italic">del. Manutius</span></a></li><script type="text/javascript">document.getElementById('note_LCL507_192_3').style.display = "none";</script></ul></section></notes></section>