<section class="div1 language" lang="la"><header><hgroup><h1>Cicero</h1></hgroup></header>
<h1><span class="ac">M. Tulli Ciceronis in M. Antonium Oratio Philippica Duodecima</span></h1>
<section class="div2">
<p><span class="br"></span><span class="lineNumber">1</span><span class="br"></span>[1] Etsi minime decere videtur, patres conscripti, falli,
decipi, errare eum cui vos maximis saepe de rebus adsentiamini,
consolor me tamen quoniam vobiscum pariter
et una cum sapientissimo consule erravi. Nam cum duo
consulares spem honestae pacis nobis attulissent, quod
erant familiares M. Antoni, quod domestici, nosse aliquod
eius vulnus quod nobis ignotum esset videbantur. Apud alterum
uxor, liberi; alter cotidie litteras mittere, accipere,
<span class="br"></span><span class="lineNumber">2</span><span class="br"></span>aperte favere Antonio. Hi subito hortari ad pacem, quod
iam diu non fecissent, non sine causa videbantur. Accessit
consul hortator. At qui consul? Si prudentiam quaerimus,
qui minime falli posset; si virtutem, qui nullam pacem probaret
nisi cum cedente atque victo; si magnitudinem animi,
qui praeferret mortem servituti. Vos autem, patres
conscripti, non tam immemores vestrorum gravissimorum




</p></section><notes></notes></section>