<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

consulem, factum iam putant leniorem; non quo ita sit
aut esse possit, sed mentio a te facta pacis suspicionem
multis attulit immutatae voluntatis. Inter has personas me
interiectum amici Antoni moleste ferunt: quibus gerendus
mos est, quoniam semel liberales esse coepimus.</p>
</section>
<section class="div2">
<p>[8]
<span class="br"></span><span class="lineNumber">19</span><span class="br"></span>Proficiscantur legati optimis ominibus, sed ei proficiscantur
in quibus non offendatur Antonius.</p>
<p>Quod si de Antonio non laboratis, mihi certe, patres
conscripti, consulere debetis. Parcite oculis saltem meis et
aliquam veniam iusto dolori date. Quo enim aspectu videre
potero—omitto hostem patriae, ex quo mihi odium in
illum commune vobiscum est—sed quo modo aspiciam
mihi uni crudelissimum hostem, ut declarant eius de me
acerbissimae contiones? Adeone me ferreum putatis ut
cum eo congredi aut illum aspicere possim qui nuper, cum
in contione donaret eos qui ei de parricidis audacissimi videbantur,
mea bona donare se dixit Petusio Urbinati, qui
ex naufragio luculenti patrimoni ad haec Antoniana saxa
<span class="br"></span><span class="lineNumber">20</span><span class="br"></span>proiectus est? An L. Antonium aspicere potero, cuius ego
crudelitatem effugere non potuissem, nisi me moenibus et
portis et studio municipi mei defendissem? Atque idem
hic myrmillo Asiaticus, latro Italiae, collega Lentonis et
Nuculae, cum Aquilae primi pili nummos aureos daret,
de meis bonis se dare dixit: si enim de suis dixisset, ne
Aquilam quidem ipsum crediturum putavit. Non ferent,



</p></section><notes></notes></section>