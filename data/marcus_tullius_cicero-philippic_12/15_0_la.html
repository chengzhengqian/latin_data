<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

petebant. Sulla cum Scipione inter Cales et Teanum,
cum alter nobilitatis florem, alter belli socios adhibuisset,
de auctoritate senatus, de suffragiis populi, de iure civitatis
leges inter se &lt;et&gt;<a class="footnoteLink" href="#note_LCL507_214_14" id="target_note_LCL507_214_14"><sup>14</sup></a> condiciones contulerunt. Non tenuit
omnino colloquium illud fidem: a vi tamen periculoque
afuit.</p>
</section>
<section class="div2">
<p>[12] Possumusne igitur in Antoni latrocinio aeque
esse tuti? Non possumus; aut, si ceteri possunt, me posse
diffido.</p>
<p><span class="br"></span><span class="lineNumber">28</span><span class="br"></span>Quod si non extra castra congrediemur, quae ad colloquium
castra sumentur? In nostra ille numquam veniet;
multo minus nos in illius. Reliquum est ut et accipiantur et
remittantur postulata per litteras. Ergo erimus in castris,
meaque ad omnia postulata una sententia; quam cum hic
vobis audientibus dixero, isse [et]<a class="footnoteLink" href="#note_LCL507_214_15" id="target_note_LCL507_214_15"><sup>15</sup></a> redisse me putatote:
legationem confecero. Omnia ad senatum mea sententia
reiciam, quaecumque postulabit Antonius. Neque enim
licet aliter neque permissum est nobis ab hoc ordine, ut
bellis confectis decem legatis permitti solet more maiorum,
neque ulla omnino a senatu mandata accepimus.
Quae cum agam in consilio non &lt;n&gt;ullis,<a class="footnoteLink" href="#note_LCL507_214_16" id="target_note_LCL507_214_16"><sup>16</sup></a> ut arbitror, repugnantibus,
nonne metuendum est ne imperita militum
<span class="br"></span><span class="lineNumber">29</span><span class="br"></span>multitudo per me pacem distineri putet? Facite hoc meum
consilium legiones novas non improbare; nam Martiam
et quartam nihil cogitantis praeter dignitatem et decus
comprobaturas esse certo scio. Quid veteranos? Non veremur—nam
timeri se ne ipsi quidem volunt—quonam






</p></section><notes><section class="footnotes"><ul><li class="note" id="note_LCL507_214_14"><a class="footnoteCrossrefLink" href="#target_note_LCL507_214_14" title="Click to highlight in text"><sup class="lineRef">14</sup><span class="italic">add. Garatoni</span></a></li><script type="text/javascript">document.getElementById('note_LCL507_214_14').style.display = "none";</script><li class="note" id="note_LCL507_214_15"><a class="footnoteCrossrefLink" href="#target_note_LCL507_214_15" title="Click to highlight in text"><sup class="lineRef">15</sup><span class="italic">del. Clark, cf. 2.78, 89</span></a></li><script type="text/javascript">document.getElementById('note_LCL507_214_15').style.display = "none";</script><li class="note" id="note_LCL507_214_16"><a class="footnoteCrossrefLink" href="#target_note_LCL507_214_16" title="Click to highlight in text"><sup class="lineRef">16</sup><span class="italic">corr. Poggius</span></a></li><script type="text/javascript">document.getElementById('note_LCL507_214_16').style.display = "none";</script></ul></section></notes></section>