<section class="div1 language" lang="la"><header><hgroup><h1>Lives of Illustrious Men</h1></hgroup></header>
<p>transiit, maxime ut Asinium Pollionem, Alfenum Varum et Cornelium Gallum celebraret, quia in distributione agrorum, qui post Philippensem victoriam veteranis triumvirorum iussu trans Padum dividebantur, indemnem <span class="br"></span><span class="lineNumber">20</span><span class="br"></span>
se praestitissent. Deinde scripsit “Georgica” in honorem Maecenatis, qui sibi mediocriter adhuc noto opem tulisset adversus veterani cuiusdam violentiam, a quo in altercatione <span class="br"></span><span class="lineNumber">21</span><span class="br"></span>
litis agrariae paulum afuit quin occideretur. Novissime “Aeneidem” incohavit, argumentum varium ac multiplex et quasi amborum Homeri carminum instar, praeterea nominibus ac rebus Graecis Latinisque commune, et in quo, quod maxime studebat, Romanae simul <span class="br"></span><span class="lineNumber">22</span><span class="br"></span>
urbis et Augusti origo contineretur. Cum “Georgica” scriberet, traditur cotidie meditatos mane plurimos versus dictare solitus ac per totum diem retractando ad paucissimos redigere, non absurde carmen se more ursae parere <span class="br"></span><span class="lineNumber">23</span><span class="br"></span>
dicens et lambendo demum effingere. “Aeneida” prosa prius oratione formatam digestamque in XII libros particulatim componere instituit, prout liberet quidque, et nihil <span class="br"></span><span class="lineNumber">24</span><span class="br"></span>
in ordinem arripiens. Ac<a class="footnoteLink" href="#note_LCL038_454_36" id="target_note_LCL038_454_36"><sup>36</sup></a> ne quid impetum moraretur, quaedam inperfecta transmisit, alia levissimis verbis veluti fulsit, quae per iocum pro tibicinibus interponi aiebat ad <span class="br"></span><span class="lineNumber">25</span><span class="br"></span>
sustinendum opus, donec solidae columnae advenirent.</p>
<p>“Bucolica” triennio, “Georgica” VII, “Aeneida” XI perfecit</p>
<notes><section class="footnotes"><ul><li class="note" id="note_LCL038_454_36"><a class="footnoteCrossrefLink" href="#target_note_LCL038_454_36" title="Click to highlight in text"><sup class="lineRef">36</sup>ac, <span class="italic">G</span>; ut, <span class="italic">BP.</span></a></li><script type="text/javascript">document.getElementById('note_LCL038_454_36').style.display = "none";</script></ul></section></notes></section>