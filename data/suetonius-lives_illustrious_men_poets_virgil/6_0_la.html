<section class="div1 language" lang="la"><header><hgroup><h1>Lives of Illustrious Men</h1></hgroup></header>
<p><span class="br"></span><span class="lineNumber">34</span><span class="br"></span>
quo magis iudicium hominum experiretur. Erotem librarium et libertum eius exactae iam senectutis tradunt referre solitum, quondam eum in recitando duos dimidiatos versus complesse ex tempore. Nam cum hactenus haberet: “Misenum Aeoliden” adiecisse: “quo non praestantior alter,” item huic: “aere ciere viros,” simili calore iactatum subiunxisse: “Martemque accendere cantu,” statimque sibi imperasse ut utrumque volumini ascriberet.</p>
<p><span class="br"></span><span class="lineNumber">35</span><span class="br"></span>
Anno aetatis quinquagesimo secundo inpositurus “Aeneidi” summam manum statuit in Graeciam et in Asiam secedere triennioque continuo nihil amplius quam emendare, ut reliqua vita tantum philosophiae vacaret. Sed cum ingressus iter Athenis occurrisset Augusto ab Oriente Romam revertenti destinaretque non absistere atque etiam una redire, dum Megara vicinum oppidum ferventissimo sole cognoscit, languorem nactus est eumque non intermissa navigatione auxit ita ut gravior<a class="footnoteLink" href="#note_LCL038_458_41" id="target_note_LCL038_458_41"><sup>41</sup></a> aliquanto Brundisium appelleret, ubi diebus paucis obiit XI. Kal. Octobr. <span class="br"></span><span class="lineNumber">36</span><span class="br"></span>
Cn. Sentio Q. Lucretio coss. Ossa eius Neapolim translata sunt tumuloque condita qui est via Puteolana intra lapidem secundum, in quo distichon fecit tale:</p>
<blockquote><p>
<span class="line">Mantua me genuit, Calabri rapuere, tenet nunc</span><span class="linebreak"></span>
<span class="line indent2">Parthenope; cecini pascua rura duces.</span><span class="linebreak"></span>
</p></blockquote>
<notes><section class="footnotes"><ul><li class="note" id="note_LCL038_458_41"><a class="footnoteCrossrefLink" href="#target_note_LCL038_458_41" title="Click to highlight in text"><sup class="lineRef">41</sup>gravior, <span class="italic">mss.</span>; aegrior, <span class="italic">Hagen.</span></a></li><script type="text/javascript">document.getElementById('note_LCL038_458_41').style.display = "none";</script><li class="note" id="note_LCL038_458_22"><a class="footnoteCrossrefLink" href="#target_note_LCL038_458_22" title="Click to highlight in text"><sup class="lineRef">22</sup><span class="italic">Aen.</span> 6. 164.</a></li><script type="text/javascript">document.getElementById('note_LCL038_458_22').style.display = "none";</script><li class="note" id="note_LCL038_458_23"><a class="footnoteCrossrefLink" href="#target_note_LCL038_458_23" title="Click to highlight in text"><sup class="lineRef">23</sup><span class="italic">Aen</span>. 6. 165.</a></li><script type="text/javascript">document.getElementById('note_LCL038_458_23').style.display = "none";</script><li class="note" id="note_LCL038_458_24"><a class="footnoteCrossrefLink" href="#target_note_LCL038_458_24" title="Click to highlight in text"><sup class="lineRef">24</sup>Sept. 21, 19 <span class="sc">b.c</span>.</a></li><script type="text/javascript">document.getElementById('note_LCL038_458_24').style.display = "none";</script></ul></section></notes></section>