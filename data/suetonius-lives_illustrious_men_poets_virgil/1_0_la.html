<section class="div1 language" lang="la"><header><hgroup><h1>Lives of Illustrious Men</h1></hgroup></header>
<h1><span class="ac">Vita Vergili</span></h1>
<p><span class="br"></span><span class="lineNumber">1</span><span class="br"></span>
P. Vergilius Maro Mantuanus parentibus modicis fuit ac praecipue patre, quem quidam opificem figulum, plures Magi cuiusdam viatoris initio mercennarium, mox ob industriam generum tradiderunt, egregieque substantiae <span class="br"></span><span class="lineNumber">2</span><span class="br"></span>
silvis coemendis et apibus curandis auxisse reculam. Natus est Cn. Pompeio Magno M. Licinio Crasso primum coss. Iduum Octobrium die in pago qui Andes dicitur et abest a <span class="br"></span><span class="lineNumber">3</span><span class="br"></span>
Mantua non procul. Praegnans eo mater somniavit enixam se laureum ramum, quem contactu terrae coaluisse et excrevisse ilico in speciem maturae arboris refertaeque variis pomis et floribus, ac sequenti luce cum marito rus propinquum petens ex itinere devertit atque in subiecta fossa <span class="br"></span><span class="lineNumber">4</span><span class="br"></span>
partu levata est. Ferunt infantem ut sit editus neque vagisse et adeo miti vultu fuisse, ut haud dubiam spem <span class="br"></span><span class="lineNumber">5</span><span class="br"></span>
prosperioris geniturae iam tum daret. Et accessit aliud praesagium, siquidem virga populea more regionis in puerperiis eodem statim loco depacta ita brevi evaluit tempore, ut multo ante satas populos adaequavisset, quae arbor Vergilii ex eo dicta atque etiam consecrata est summa gravidarum ac fetarum religione suscipientium ibi et solventium vota.</p>
<p><span class="br"></span><span class="lineNumber">6</span><span class="br"></span>
Initia aetatis Cremonae egit usque ad virilem togam, quam XV.<a class="footnoteLink" href="#note_LCL038_448_29" id="target_note_LCL038_448_29"><sup>29</sup></a> anno natali suo accepit iisdem illis consulibus</p>
<notes><section class="footnotes"><ul><li class="note" id="note_LCL038_448_29"><a class="footnoteCrossrefLink" href="#target_note_LCL038_448_29" title="Click to highlight in text"><sup class="lineRef">29</sup>XVII, <span class="italic">BP</span>; VII, <span class="italic">G.</span></a></li><script type="text/javascript">document.getElementById('note_LCL038_448_29').style.display = "none";</script><li class="note" id="note_LCL038_448_15"><a class="footnoteCrossrefLink" href="#target_note_LCL038_448_15" title="Click to highlight in text"><sup class="lineRef">15</sup>Oct. 15, 70 <span class="sc">b.c</span>.</a></li><script type="text/javascript">document.getElementById('note_LCL038_448_15').style.display = "none";</script><li class="note" id="note_LCL038_448_16"><a class="footnoteCrossrefLink" href="#target_note_LCL038_448_16" title="Click to highlight in text"><sup class="lineRef">16</sup>In 55 <span class="sc">b.c</span>.</a></li><script type="text/javascript">document.getElementById('note_LCL038_448_16').style.display = "none";</script></ul></section></notes></section>