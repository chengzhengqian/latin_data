<section class="div1 language" lang="la"><header><hgroup><h1>Lives of Illustrious Men</h1></hgroup></header>
<p><span class="br"></span><span class="lineNumber">44</span><span class="br"></span>
subiecit: “habebis frigore febrem.” Est et adversus “Aeneida” liber Carvili Pictoris, titulo “Aeneomastix.” M. Vipsanius a Maecenate eum suppositum appellabat novae cacozeliae repertore, non tumidae nec exilis, sed ex communibus verbis, atque ideo latentis. Herennius tantum vitia <span class="br"></span><span class="lineNumber">45</span><span class="br"></span>
eius, Perellius Faustus furta contraxit. Sed et Q. Octavi Aviti Ὁμoιoτήτων octo volumina quos et unde versus <span class="br"></span><span class="lineNumber">46</span><span class="br"></span>
transtulerit continent. Asconius Pedianus libro, quem “Contra obtrectatores Vergilii” scripsit, pauca admodum obiecta ei proponit eaque circa historiam fere et quod pleraque ab Homero sumpsisset; sed hoc ipsum crimen sic defendere adsuetum ait: cur non illi quoque eadem furta temptarent? Verum intellecturos facilius esse Herculi clavam quam Homero versum subripere. Et tamen destinasse secedere ut omnia ad satietatem malevolorum decideret.</p>
<notes></notes></section>