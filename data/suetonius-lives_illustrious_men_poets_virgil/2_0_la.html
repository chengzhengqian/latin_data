<section class="div1 language" lang="la"><header><hgroup><h1>Lives of Illustrious Men</h1></hgroup></header>
<p>iterum duobus,<a class="footnoteLink" href="#note_LCL038_450_30" id="target_note_LCL038_450_30"><sup>30</sup></a> quibus erat natus, evenitque ut eo ipso <span class="br"></span><span class="lineNumber">7</span><span class="br"></span>
die Lucretius poeta decederet. Sed Vergilius a Cremona <span class="br"></span><span class="lineNumber">8</span><span class="br"></span>
Mediolanum et inde paulo post transiit in urbem. Corpore et statura fuit grandi, aquilo colore, facie rusticana, valetudine varia; nam plerumque a stomacho et a faucibus ac dolore <span class="br"></span><span class="lineNumber">9</span><span class="br"></span>
capitis laborabat, sanguinem etiam saepe reiecit. Cibi vinique minimi; libidinis in pueros pronioris,<a class="footnoteLink" href="#note_LCL038_450_31" id="target_note_LCL038_450_31"><sup>31</sup></a> quorum maxime dilexit Cebetem et Alexandrum, quem secunda “Bucolicorum” ecloga Alexim appellat, donatum sibi ab Asinio Pollione, utrumque non ineruditum, Cebetem vero et poetam. Vulgatum est consuesse eum et cum Plotia Hieria. <span class="br"></span><span class="lineNumber">10</span><span class="br"></span>
Sed Asconius Pedianus adfirmat, ipsam postea maiorem natu narrare solitam, invitatum quidem a Vario ad <span class="br"></span><span class="lineNumber">11</span><span class="br"></span>
communionem sui, verum pertinacissime recusasse. Cetera sane vitae et ore et animo tam probum constat, ut Neapoli Parthenias vulgo appellatus sit, ac si quando Romae, quo rarissime commeabat, viseretur in publico, sectantis demonstrantisque se subterfugeret<a class="footnoteLink" href="#note_LCL038_450_32" id="target_note_LCL038_450_32"><sup>32</sup></a> in proximum tectum. <span class="br"></span><span class="lineNumber">12</span><span class="br"></span>
Bona autem cuiusdam exsulantis offerente Augusto non <span class="br"></span><span class="lineNumber">13</span><span class="br"></span>
sustinuit accipere. Possedit prope centiens sestertium ex liberalitatibus amicorum habuitque domum Romae Esquiliis iuxta hortos Maecenatianos, quamquam secessu Campaniae Siciliaeque plurimum uteretur.</p>
<p><span class="br"></span><span class="lineNumber">14</span><span class="br"></span>
Parentes iam grandis amisit, ex quibus patrem captum oculis, et duos fratres germanos, Silonem inpuberem,</p>
<notes><section class="footnotes"><ul><li class="note" id="note_LCL038_450_30"><a class="footnoteCrossrefLink" href="#target_note_LCL038_450_30" title="Click to highlight in text"><sup class="lineRef">30</sup>duobus, <span class="italic">omitted by G.</span></a></li><script type="text/javascript">document.getElementById('note_LCL038_450_30').style.display = "none";</script><li class="note" id="note_LCL038_450_31"><a class="footnoteCrossrefLink" href="#target_note_LCL038_450_31" title="Click to highlight in text"><sup class="lineRef">31</sup>promoris, <span class="italic">G</span>; pronior his, <span class="italic">BP.</span></a></li><script type="text/javascript">document.getElementById('note_LCL038_450_31').style.display = "none";</script><li class="note" id="note_LCL038_450_32"><a class="footnoteCrossrefLink" href="#target_note_LCL038_450_32" title="Click to highlight in text"><sup class="lineRef">32</sup>subter fugere, G; subterfugere solitum, Ϛ; suffugere, <span class="italic">BP</span>; suffugeret, <span class="italic">Reiff.</span></a></li><script type="text/javascript">document.getElementById('note_LCL038_450_32').style.display = "none";</script><li class="note" id="note_LCL038_450_17"><a class="footnoteCrossrefLink" href="#target_note_LCL038_450_17" title="Click to highlight in text"><sup class="lineRef">17</sup>“The Maiden.”</a></li><script type="text/javascript">document.getElementById('note_LCL038_450_17').style.display = "none";</script></ul></section></notes></section>