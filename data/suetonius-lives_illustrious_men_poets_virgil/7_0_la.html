<section class="div1 language" lang="la"><header><hgroup><h1>Lives of Illustrious Men</h1></hgroup></header>
<p><span class="br"></span><span class="lineNumber">37</span><span class="br"></span>
Heredes fecit ex dimidia parte Valerium Proculum fratrem alio patre, ex quarta Augustum, ex duodecima Maecenatem, ex reliqua L. Varium et Plotium Tuccam, qui eius <span class="br"></span><span class="lineNumber">38</span><span class="br"></span>
“Aeneida” post obitum iussu Caesaris emendaverunt. De qua re Sulpicii Carthaginiensis exstant huiusmodi versus:</p>
<blockquote><p>
<span class="line">Iusserat haec rapidis aboleri carmina flammis</span><span class="linebreak"></span>
<span class="line indent2">Vergilius, Phrygium quae cecinere ducem.</span><span class="linebreak"></span>
<span class="line">Tucca vetat Variusque; simul tu, maxime Caesar,</span><span class="linebreak"></span>
<span class="line indent2">Non sinis et Latiae consulis historiae.</span><span class="linebreak"></span>
<span class="line">Infelix gemino cecidit prope Pergamon igni,</span><span class="linebreak"></span>
<span class="line indent2">Et paene est alio Troia cremata<a class="footnoteLink" href="#note_LCL038_460_42" id="target_note_LCL038_460_42"><sup>42</sup></a> rogo.</span><span class="linebreak"></span>
</p></blockquote>
<p><span class="br"></span><span class="lineNumber">39</span><span class="br"></span>
Egerat cum Vario, priusquam Italia decederet, ut siquid sibi accidisset, “Aeneida” combureret; at is<a class="footnoteLink" href="#note_LCL038_460_43" id="target_note_LCL038_460_43"><sup>43</sup></a> ita facturum se pernegarat; igitur in extrema valetudine assidue scrinia desideravit, crematurus ipse; verum nemine offerente <span class="br"></span><span class="lineNumber">40</span><span class="br"></span>
nihil quidem nominatim de ea cavit. Ceterum eidem Vario ac simul Tuccae scripta sua sub ea condicione legavit, <span class="br"></span><span class="lineNumber">41</span><span class="br"></span>
ne quid ederent, quod non a se editum esset. Edidit autem auctore Augusto Varius, sed summatim emendata, ut qui versus etiam inperfectos sicut<a class="footnoteLink" href="#note_LCL038_460_44" id="target_note_LCL038_460_44"><sup>44</sup></a> erant reliquerit; quos multi mox supplere conati non perinde valuerunt ob difficultatem, quod omnia fere apud eum hemistichia absoluto</p>
<notes><section class="footnotes"><ul><li class="note" id="note_LCL038_460_42"><a class="footnoteCrossrefLink" href="#target_note_LCL038_460_42" title="Click to highlight in text"><sup class="lineRef">42</sup>cremata sepulta, <span class="italic">G</span>; sepulta, <span class="italic">Hagen.</span></a></li><script type="text/javascript">document.getElementById('note_LCL038_460_42').style.display = "none";</script><li class="note" id="note_LCL038_460_43"><a class="footnoteCrossrefLink" href="#target_note_LCL038_460_43" title="Click to highlight in text"><sup class="lineRef">43</sup>at is, <span class="italic">Hagen</span>; sed is, <span class="italic">Reiff</span>.; et is, <span class="italic">BP</span>; <span class="italic">omitted</span> (Italia ... at is) <span class="italic">by G.</span></a></li><script type="text/javascript">document.getElementById('note_LCL038_460_43').style.display = "none";</script><li class="note" id="note_LCL038_460_44"><a class="footnoteCrossrefLink" href="#target_note_LCL038_460_44" title="Click to highlight in text"><sup class="lineRef">44</sup>sicut, <span class="italic">Gronov</span>; si qui, <span class="italic">mss.</span></a></li><script type="text/javascript">document.getElementById('note_LCL038_460_44').style.display = "none";</script><li class="note" id="note_LCL038_460_25"><a class="footnoteCrossrefLink" href="#target_note_LCL038_460_25" title="Click to highlight in text"><sup class="lineRef">25</sup>Cf. <span class="italic">Aug.</span> ci. 3.</a></li><script type="text/javascript">document.getElementById('note_LCL038_460_25').style.display = "none";</script></ul></section></notes></section>