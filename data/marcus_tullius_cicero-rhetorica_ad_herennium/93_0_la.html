<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">
altera per argumentationes, ab institutione artis profecta.</p>
<p>Est autem alia dispositio, quae, cum ab ordine artificioso recedendum est, oratoris iudicio ad tempus adcommodatur; ut si ab narratione dicere incipiamus aut ab aliqua firmissima argumentatione aut litterarum
aliquarum recitatione; aut si secundum principium confirmatione utamur, deinde narratione; aut si quam eiusmodi permutationem ordinis faciemus;
quorum nihil, nisi causa postulat, fieri oportebit.
Nam si vehementer aures auditorum obtunsae videbuntur atque animi defatigati ab adversariis multitudine verborum, commode poterimus principio supersedere et<a class="footnoteLink" href="#note_LCL403_186_1" id="target_note_LCL403_186_1"><sup>1</sup></a> exordiri causam aut a narratione aut aliqua firma argumentatione. Deinde, si commodum
erit, quod non semper necesse est, ad principii
sententiam reverti licebit.</p>
<p>X. Si causa nostra magnam difficultatem videbitur habere, ut nemo aequo animo principium possit audire, ab narratione cum inceperimus, ad principii sententiam revertemus. Si narratio parum probabilis, exordiemur ab aliqua firma argumentatione. His commutationibus et translationibus saepe uti necesse est cum ipsa res artificiosam dispositionem artificiose commutare cogit.</p>
</section><notes><section class="footnotes"><ul><li class="note" id="note_LCL403_186_1"><a class="footnoteCrossrefLink" href="#target_note_LCL403_186_1" title="Click to highlight in text"><sup class="lineRef">1</sup>et <span class="italic">BCE</span>: <span class="italic">HP</span>Î  <span class="italic">Mx omit.</span></a></li><script type="text/javascript">document.getElementById('note_LCL403_186_1').style.display = "none";</script></ul></section></notes></section>