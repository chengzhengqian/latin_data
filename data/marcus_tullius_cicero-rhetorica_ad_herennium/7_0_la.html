<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

adtentos eos faciemus; nam docilis est qui adtente vult audire. Adtentos habebimus, si pollicebimur nos de rebus magnis, novis, inusitatis verba facturos, aut de iis quae ad rem publicam pertineant, aut ad eos ipsos qui audient, aut ad deorum immortalium religionem; et si rogabimus ut adtente audiant; et si numero exponemus res quibus de rebus dicturi <span class="br"></span><span class="lineNumber">8</span><span class="br"></span>sumus. Benivolos auditores facere quattuor modis possumus: ab nostra, ab adversariorum nostrorum, ab auditorum persona, et ab rebus ipsis.</p>
<p>V. Ab nostra persona benivolentiam contrahemus si nostrum officium sine adrogantia laudabimus, atque in rem publicam quales fuerimus, aut in parentes, aut in amicos, aut in eos qui audiunt aperiemus et si . . .<a class="footnoteLink" href="#note_LCL403_14_1" id="target_note_LCL403_14_1"><sup>1</sup></a> aliquid referemus, dum haec omnia ad eam ipsam rem qua de agitur sint adcommodata;
item si nostra incommoda proferemus, inopiam, solitudinem, calamitatem, et si orabimus ut nobis sint auxilio, et simul ostendemus nos in aliis noluisse spem habere.</p>
<p>Ab adversariorum persona benivolentia captabitur
si eos in odium, in invidiam, in contemptionem adducemus. In odium rapiemus si quid eorum spurce, superbe, perfidiose, crudeliter, confidenter,





</p></section><notes><section class="footnotes"><ul><li class="note" id="note_LCL403_14_1"><a class="footnoteCrossrefLink" href="#target_note_LCL403_14_1" title="Click to highlight in text"><sup class="lineRef">1</sup><span class="italic">Mx suggests</span> aperiemus et si <span class="italic">and fifteen additional words to fill the lacuna.</span></a></li><script type="text/javascript">document.getElementById('note_LCL403_14_1').style.display = "none";</script></ul></section></notes></section>