<section class="div1 language" lang="la"><header><hgroup><h1>[Cicero]</h1></hgroup></header><section class="div2">
<p>Per consequentiam significatio fit cum res quae sequantur aliquam rem dicuntur, ex quibus tota res relinquitur in suspicione; ut si salsamentarii filio dicas: “Quiesce tu, cuius pater cubito se emungere<a class="footnoteLink" href="#note_LCL403_402_1" id="target_note_LCL403_402_1"><sup>1</sup></a> solebat.”</p>
<p>Per abscisionem, si, cum incipimus aliquid dicere, deinde praecidamus, et ex eo quod iam diximus satis relinquitur suspicionis, sic: “Qui ista forma et aetate nuper alienae domi—nolo plura dicere.”</p>
<p>Per similitudinem, cum aliqua re simili allata nihil amplius dicimus, sed ex ea significamus quid sentiamus,
hoc modo: “Noli, Saturnine, nimium populi frequentia fretus esse; inulti iacent Gracci.”</p>
<p>Haec exornatio plurimum festivitatis habet interdum
et dignitatis; sinit enim quiddam tacito oratore ipsum auditorem suspicari.</p>
<p><span class="br"></span><span class="lineNumber">68</span><span class="br"></span>Brevitas est res ipsis tantummodo verbis necessariis expedita, hoc modo: “Lemnum praeteriens cepit, inde Thasi praesidium reliquit, post urbem Bithynam







</p></section><notes><section class="footnotes"><ul><li class="note" id="note_LCL403_402_1"><a class="footnoteCrossrefLink" href="#target_note_LCL403_402_1" title="Click to highlight in text"><sup class="lineRef">1</sup>cubito se emungere <span class="italic">E</span>: cubiti semugire <span class="italic">H</span>: cubitis emungi <span class="italic">C</span>Π<span class="italic">Mx</span>: cubiti semugi <span class="italic">P</span>: cubitis emugi <span class="italic">B.</span></a></li><script type="text/javascript">document.getElementById('note_LCL403_402_1').style.display = "none";</script></ul></section></notes></section>