<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">
intellegatur scriptorum voluntas et recitatione utemur
et<a class="footnoteLink" href="#note_LCL403_84_1" id="target_note_LCL403_84_1"><sup>1</sup></a> expositione. Locus communis contra eum qui scriptum recitet et scriptoris voluntatem non interpretetur.</p>
<p><span class="br"></span><span class="lineNumber">15</span><span class="br"></span>Cum duae leges inter se discrepant,<a class="footnoteLink" href="#note_LCL403_84_2" id="target_note_LCL403_84_2"><sup>2</sup></a> videndum est primum num quae obrogatio aut derogatio sit, deinde utrum leges ita dissentiant ut altera iubeat, altera vetet, an ita ut altera cogat, altera permittat. Infirma enim erit eius defensio qui negabit se fecisse quod cogeretur, cum altera lex permitteret; plus enim valet sanctio permissione. Item illa defensio tenuis est, cum ostenditur id factum esse quod ea lex sanciat cui legi obrogatum aut derogatum sit, id quod posteriore lege sanctum sit esse neglectum. Cum haec erunt considerata, statim nostrae legis expositione,
recitatione, conlaudatione utemur. Deinde contrariae legis enodabimus voluntatem et eam trahemus ad nostrae causae commodum. Dein de iuridicali absoluta sumemus rationem iuris et quaeremus partes iuris utrocum faciant; de qua parte iuridicalis posterius disseremus.</p>
<p><span class="br"></span><span class="lineNumber">16</span><span class="br"></span>XI. Si ambiguum esse scriptum putabitur, quod in duas aut plures sententias trahi possit, hoc modo tractandum est: primum sitne ambiguum quaerendumst;
deinde quomodo scriptum esset si id quod adversarii interpretantur scriptor fieri voluisset ostendendum est; deinde id quod nos interpretemur et fieri posse et honeste, recte, lege, more, natura,





</p></section><notes><section class="footnotes"><ul><li class="note" id="note_LCL403_84_1"><a class="footnoteCrossrefLink" href="#target_note_LCL403_84_1" title="Click to highlight in text"><sup class="lineRef">1</sup><span class="italic">lac.</span>; recitatione utemur et <span class="italic">sugg. Mx.</span></a></li><script type="text/javascript">document.getElementById('note_LCL403_84_1').style.display = "none";</script><li class="note" id="note_LCL403_84_2"><a class="footnoteCrossrefLink" href="#target_note_LCL403_84_2" title="Click to highlight in text"><sup class="lineRef">2</sup>discrepant <span class="italic">E</span>: discrepent <span class="italic">other MSS. Mx.</span></a></li><script type="text/javascript">document.getElementById('note_LCL403_84_2').style.display = "none";</script></ul></section></notes></section>