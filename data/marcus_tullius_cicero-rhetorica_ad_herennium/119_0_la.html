<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">
demonstrandi. Non enim, cum dicimus esse exornationem
quae verbi causa constet ex similiter desinentibus
verbis, et sumimus hoc exemplum a Crasso: “quibus possumus et debemus,” testimonium conlocamus,
sed exemplum. Hoc interest igitur inter testimonium et exemplum: exemplo demonstratur id quod dicimus cuiusmodi sit; testimonio esse illud <span class="br"></span><span class="lineNumber">6</span><span class="br"></span>ita ut nos dicimus confirmatur. Praeterea oportet testimonium cum re convenire; aliter enim rem non potest confirmare. At id quod illi faciunt cum re non convenit. Quid ita? Quia pollicentur artem se<a class="footnoteLink" href="#note_LCL403_238_1" id="target_note_LCL403_238_1"><sup>1</sup></a> scribere, exempla proferunt ab iis plerumque qui artem nescierunt. Tum quis est qui possit id quod de arte scripserit conprobare, nisi aliquid scribat ex arte? Contraque faciunt quam polliceri videntur. Nam cum scribere artem instituunt, videntur dicere se excogitasse quod alios doceant; cum scribunt, ostendunt nobis alii quid excogitarint.</p>
<p>IV. “At hoc ipsum difficile est,” inquiunt, “eligere de multis.” Quid dicitis difficile, utrum laboriosum an artificiosum? Laboriosum non statim praeclarum. Sunt enim multa laboriosa, quae si faciatis, non continuo



</p></section><notes><section class="footnotes"><ul><li class="note" id="note_LCL403_238_1"><a class="footnoteCrossrefLink" href="#target_note_LCL403_238_1" title="Click to highlight in text"><sup class="lineRef">1</sup>artem se <span class="italic">E</span>: se artem se <span class="italic">PB</span>II: se artem <span class="italic">HCd</span>: artem <span class="italic">Mx.</span></a></li><script type="text/javascript">document.getElementById('note_LCL403_238_1').style.display = "none";</script></ul></section></notes></section>