<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

quid facturi essent si in eo loco fuissent, et tempus, locum, rem, deliberationem suam ponet ante oculos.</p>
<p>XV. Translatio criminis est cum ab reo facti causa in aliorum peccatum transfertur. Primum quaerendum
est iurene in alium crimen transferatur; deinde spectandum est aeque magnum sit illud peccatum quod in alium transferatur atque illud quod reus suscepisse dicatur; deinde, oportueritne in ea re peccare in qua alius ante peccarit; deinde, oportueritne
iudicium ante fieri; deinde, cum factum iudicium non sit de illo crimine quod in alium transferatur,
oporteatne de ea re iudicium fieri quae res in iudicium non devenerit. Locus communis accusatoris contra eum qui plus censeat vim quam iudicia valere oportere. Et ab adversariis percontabitur accusator quid futurum sit si idem ceteri faciant ut de indemnatis
supplicia sumant, quod eos idem fecisse dicant. Quid si ipse accusator idem facere voluisset? Defensor eorum peccati atrocitatem proferet in quos crimen transferet; rem, locum, tempus ante oculos ponet, ut ii qui audient existiment aut non potuisse aut inutile<a class="footnoteLink" href="#note_LCL403_98_1" id="target_note_LCL403_98_1"><sup>1</sup></a> fuisse rem in iudicium venire.</p>
<p><span class="br"></span><span class="lineNumber">23</span><span class="br"></span>XVI. Concessio est per quam nobis ignosci postulamus.
Ea dividitur in purgationem et deprecationem.</p>
</section><notes><section class="footnotes"><ul><li class="note" id="note_LCL403_98_1"><a class="footnoteCrossrefLink" href="#target_note_LCL403_98_1" title="Click to highlight in text"><sup class="lineRef">1</sup>inutile <span class="italic">CE</span>: non inutile <span class="italic">M Mx.</span></a></li><script type="text/javascript">document.getElementById('note_LCL403_98_1').style.display = "none";</script></ul></section></notes></section>