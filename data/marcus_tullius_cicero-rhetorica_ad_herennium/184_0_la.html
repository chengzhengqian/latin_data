<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">
quae fato debetur, saluti patriae potissimum solvatur. Aluit haec me; tute atque honeste produxit usque ad hanc aetatem; munivit meas rationes bonis legibus, optimis moribus, honestissimis disciplinis. Quid est quod a me satis ei persolvi possit unde haec accepi?’ Exinde ut haec loquetur secum sapiens saepe, in periculis rei publicae nullum ipse periculum fugiet.”</p>
<p>Item mutatur res tractando si traducitur ad exsuscitationem,
cum et nos commoti dicere videamur, et auditoris animum commovemus, sic: “Quis est tam tenui cogitatione praeditus, cuius animus tantis angustiis invidiae continetur, qui non hunc hominem studiosissime laudet et sapientissimum iudicet, qui pro salute patriae, pro incolumitate civitatis, pro rei publicae fortunis quamvis magnum atque atrox periculum studiose suscipiat et libenter subeat?
<span class="br"></span><span class="lineNumber">56</span><span class="br"></span>Equidem hunc hominem magis cupio satis laudare quam possum, idemque hoc certo scio vobis omnibus usu venire.”</p>
<p>Eadem res igitur his tribus in dicendo commutabitur
rebus: verbis, pronuntiando, tractando; tractando<a class="footnoteLink" href="#note_LCL403_368_1" id="target_note_LCL403_368_1"><sup>1</sup></a>
dupliciter: sermocinatione et exsuscitatione.</p>
<p>Sed de eadem re cum dicemus, plurimis utemur commutationibus. Nam cum rem simpliciter pronuntiarimus,
rationem poterimus subicere; deinde dupliciter vel sine rationibus vel cum rationibus pronuntiare; deinde adferre contrarium—de quibus





</p></section><notes><section class="footnotes"><ul><li class="note" id="note_LCL403_368_1"><a class="footnoteCrossrefLink" href="#target_note_LCL403_368_1" title="Click to highlight in text"><sup class="lineRef">1</sup>tractando <span class="italic">ME omit</span>: sed tractando <span class="italic">Cd</span>: commutabimus tractando <span class="italic">Mx.</span></a></li><script type="text/javascript">document.getElementById('note_LCL403_368_1').style.display = "none";</script></ul></section></notes></section>