<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

et esse indigna aut nefaria. Deinde cum diu rem auxerimus, nihil simile a nobis factum ostendemus;
aut aliquorum iudicium de simili causa aut de eadem aut de minore aut de maiore proferemus, deinde ad nostram causam pedetemptim accedemus et similitudinem conferemus. Item si negabimus nos de adversariis aut de aliqua re dicturos, et tamen occulte dicemus interiectione verborum.</p>
<p><span class="br"></span><span class="lineNumber">10</span><span class="br"></span>Si persuasus auditor, si<a class="footnoteLink" href="#note_LCL403_18_1" id="target_note_LCL403_18_1"><sup>1</sup></a> oratio adversariorum fecerit fidem auditoribus—neque enim non facile scire poterimus, quoniam non sumus nescii quibus rebus fides fieri soleat—ergo si fidem factam putabimus,
his nos rebus insinuabimus ad causam: de eo quod adversarii firmissimum sibi adiumentum putarint primum nos dicturos pollicebimur; ab adversarii dicto exordiemur, et ab eo maxime quod ille nuperrime dixerit; dubitatione utemur quid potissimum dicamus aut cui loco primum respondeamus,
cum admiratione.</p>
<p>Si defessi erunt audiendo, ab aliqua re quae risum movere possit, ab apologo, fabula veri simili, imitatione
depravata, inversione, ambiguo, suspicione, inrisione, stultitia, exsuperatione, collectione, litterarum






</p></section><notes><section class="footnotes"><ul><li class="note" id="note_LCL403_18_1"><a class="footnoteCrossrefLink" href="#target_note_LCL403_18_1" title="Click to highlight in text"><sup class="lineRef">1</sup>si <span class="italic">M</span>: fuerit id est si <span class="italic">EMx.</span></a></li><script type="text/javascript">document.getElementById('note_LCL403_18_1').style.display = "none";</script></ul></section></notes></section>