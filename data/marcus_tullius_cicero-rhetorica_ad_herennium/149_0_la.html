<section class="div1 language" lang="la"><header><hgroup><h1>[Cicero]</h1></hgroup></header><section class="div2">
<p>XX. Conpar appellatur quod habet in se membra orationis, de quibus ante diximus, quae constent ex pari fere numero syllabarum. Hoc non denumeratione
nostra fiet—nam id quidem puerile est—sed tantum adferet usus et exercitatio facultatis, ut animi quodam sensu par membrum superiori referre possimus, hoc modo: “In proelio mortem parens oppetebat, domi filius nuptias conparabat; haec omina<a class="footnoteLink" href="#note_LCL403_298_1" id="target_note_LCL403_298_1"><sup>1</sup></a> gravis casus administrabant.” Item: “Alii fortuna dedit felicitatem, huic industria virtutem
<span class="br"></span><span class="lineNumber">28</span><span class="br"></span>conparavit.” In hoc genere saepe fieri potest ut non plane par numerus sit syllabarum et tamen esse videatur, si una aut etiam altera syllaba est alterum brevius, aut si, cum in altero plures sunt, in altero longior aut longiores, plenior aut pleniores syllabae erunt, ut longitudo aut plenitudo harum multitudinem
alterius adsequatur et exaequet.</p>
<p>Similiter cadens exornatio appellatur cum in eadem constructione verborum duo aut plura sunt verba quae similiter isdem casibus efferantur, hoc modo: “Hominem laudem egentem virtutis, abundantem felicitatis?” Item: “Huic omnis in pecunia spes est, a sapientia est animus remotus; diligentia conparat divitias, neglegentia corrumpit animum,




</p></section><notes><section class="footnotes"><ul><li class="note" id="note_LCL403_298_1"><a class="footnoteCrossrefLink" href="#target_note_LCL403_298_1" title="Click to highlight in text"><sup class="lineRef">1</sup>omina <span class="italic">sugg. Mx</span>: omnia <span class="italic">MSS.</span></a></li><script type="text/javascript">document.getElementById('note_LCL403_298_1').style.display = "none";</script></ul></section></notes></section>