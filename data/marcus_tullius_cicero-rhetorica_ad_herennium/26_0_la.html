<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">
iudicationem, Graeci crinomenon appellant. Ea constituetur ex coniunctione firmamenti et rationis,<a class="footnoteLink" href="#note_LCL403_52_1" id="target_note_LCL403_52_1"><sup>1</sup></a> hoc modo: Cum dicat Orestes se patris ulciscendi matrem occidisse, rectumne fuerit sine iudicio a filio Clytemestram occidi? Ergo hac ratione iudicationem
reperire convenit; reperta iudicatione omnem rationem totius orationis eo conferri oportebit.</p>
<p><span class="br"></span><span class="lineNumber">27</span><span class="br"></span>XVII. In omnibus constitutionibus et partibus constitutionum hac via iudicationes reperientur, praeterquam in coniecturali constitutione; in ea nec ratio qua re fecerit quaeritur, fecisse enim negatur, nec firmamentum exquiritur, quoniam non subest ratio. Quare ex intentione et infitiatione iudicatio constituitur, hoc modo: Intentio: “Occidisti Aiacem;” Infitiatio: “Non occidi;” Iudicatio: “Occideritne?” Ratio omnis utriusque orationis, ut ante dictum est, ad hanc iudicationem conferenda est. Si plures erunt constitutiones aut partes constitutionum,
iudicationes quoque plures erunt in una causa, sed et omnes simili ratione reperientur.</p>
<p>Sedulo dedimus operam ut breviter et dilucide quibus de rebus adhuc dicendum fuit diceremus. Nunc quoniam satis huius voluminis magnitudo crevit, commodius est in altero libro de ceteris rebus deinceps exponere, ne qua propter multitudinem litterarum possit animum tuum defatigatio retardare. Si qua tardius haec quam studes absolventur, cum







</p></section><notes><section class="footnotes"><ul><li class="note" id="note_LCL403_52_1"><a class="footnoteCrossrefLink" href="#target_note_LCL403_52_1" title="Click to highlight in text"><sup class="lineRef">1</sup>rationis defensione <span class="italic">MSS. Mx.</span></a></li><script type="text/javascript">document.getElementById('note_LCL403_52_1').style.display = "none";</script></ul></section></notes></section>