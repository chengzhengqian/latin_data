<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

trucidatos esse, inimicos eorum vestris suffragiis in amplissimum locum pervenisse.” Item: “Nam quid fuit, iudices, quare in sententiis ferendis dubitaveritis aut istum hominem nefarium ampliaveritis? Non apertissimae res erant crimini datae? non omnes hae testibus conprobatae? non contra tenuiter et nugatorie
responsum? Hic vos veriti estis, si primo coetu condemnassetis, ne crudeles existimaremini? Dum eam vitatis vituperationem, quae longe a vobis erat afutura, eam invenistis ut timidi atque ignavi putaremini.
Maximis privatis et publicis calamitatibus acceptis, cum etiam maiores inpendere videantur, sedetis et oscitamini. Luci noctem, nocte lucem expectatis. Aliquid cotidie acerbi atque incommodi nuntiatur; et iam eum, cuius opera nobis haec accidunt, vos remoramini diutius et alitis ad rei publicae perniciem, retinetis quoad potestis in civitate?”</p>
<p><span class="br"></span><span class="lineNumber">49</span><span class="br"></span>XXXVII. Eiusmodi licentia si nimium videbitur acrimoniae habere, multis mitigationibus lenietur; nam continuo aliquid huiusmodi licebit inferre: Hic ego virtutem vestram quaero, sapientiam desidero, veterem consuetudinem requiro,” ut quod erit<a class="footnoteLink" href="#note_LCL403_350_1" id="target_note_LCL403_350_1"><sup>1</sup></a> commotum licentia id constituatur laude, ut altera res ab iracundia et molestia removeat, altera res ab errato deterreat. Haec res, sicut in amicitia




</p></section><notes><section class="footnotes"><ul><li class="note" id="note_LCL403_350_1"><a class="footnoteCrossrefLink" href="#target_note_LCL403_350_1" title="Click to highlight in text"><sup class="lineRef">1</sup>quod erit <span class="italic">M</span>: ut quod erat <span class="italic">E Mx.</span></a></li><script type="text/javascript">document.getElementById('note_LCL403_350_1').style.display = "none";</script></ul></section></notes></section>