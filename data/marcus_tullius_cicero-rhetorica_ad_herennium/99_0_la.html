<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

peccatum amplificans auditorem ad iracundiam adducit. Conquestio est oratio quae incommodorum amplificatione animum auditoris ad misericordiam perducit.</p>
<p>Quoniam igitur mollitudo vocis in tres partes divisa est, et eae partes ipsae sunt in octo partes alias distributae, harum octo partium quae cuiusque idonea pronuntiatio sit demonstrandum videtur.</p>
<p>XIV. Sermo cum est in dignitate, plenis faucibus quam sedatissima et depressissima voce uti conveniet, ita tamen ut ne ab oratoria consuetudine ad tragicam transeamus. Cum autem est in demonstratione, voce paululum attenuata, crebris intervallis et divisionibus oportet uti, ut in ipsa pronuntiatione eas res quas demonstrabimus inserere atque insecare videamur in animis auditorum. Cum autem est sermo in narratione, vocum varietates opus sunt, ut quo quidque pacto gestum sit ita narrare videamur.<a class="footnoteLink" href="#note_LCL403_198_1" id="target_note_LCL403_198_1"><sup>1</sup></a> Strenue quod volumus ostendere factum, celeriuscule dicemus; at aliud otiose, retardabimus. Deinde modo acriter, tum clementer, maeste, hilare in omnes partes commutabimus ut verba item pronuntiationem.
Si qua inciderint in narrationem dicta, rogata, responsa, si quae admirationes de quibus nos narrabimus, diligenter animum advertemus
ut omnium personarum sensus atque animos 



</p></section><notes><section class="footnotes"><ul><li class="note" id="note_LCL403_198_1"><a class="footnoteCrossrefLink" href="#target_note_LCL403_198_1" title="Click to highlight in text"><sup class="lineRef">1</sup>videamur <span class="italic">Id</span>: videatur <span class="italic">other MSS. Mx.</span></a></li><script type="text/javascript">document.getElementById('note_LCL403_198_1').style.display = "none";</script></ul></section></notes></section>