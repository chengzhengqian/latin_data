<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

post mortem amici liberos eius custodiant; propterea quod in cursore tantum velocitatis esse oporteat ut efferatur ultra finem, in amico tantum benivolentiae ut ultra quam quod amicus sentire possit procurrat amicitiae studio. Dictum autem simile est per brevitatem,
non enim ita ut in ceteris rebus res ab re separata est, sed utraeque res coniuncte et confuse pronuntiatae.</p>
<p>Ante oculos ponendi negotii causa sumetur similitudo—dicetur
per conlationem—sic: “Uti citharoedus
cum prodierit optime vestitus, palla inaurata indutus,<a class="footnoteLink" href="#note_LCL403_380_1" id="target_note_LCL403_380_1"><sup>1</sup></a> cum chlamyde purpurea variis coloribus intexta, et cum corona aurea magnis fulgentibus gemmis inluminata, citharam tenens exornatissimam auro et ebore distinctam, ipse praeterea forma et specie sit et statura adposita ad dignitatem, si, cum magnam populo commorit iis rebus expectationem, repente, silentio facto, vocem mittat acerbissimam cum turpissimo corporis motu, quo melius ornatus et magis fuerit expectatus, eo magis derisus et contemptus
eicitur; item si quis in excelso loco et in magnis ac locupletibus copiis conlocatus fortunae muneribus et naturae commodis omnibus abundabit, si virtutis et artium quae virtutis magistrae sunt egebit, quo magis ceteris rebus erit copiosus et inlustris
et expectatus, eo vehementius derisus et contemptus ex omni conventu bonorum eicietur.”Hoc simile exornatione utriusque rei, alterius inertiae 




</p></section><notes><section class="footnotes"><ul><li class="note" id="note_LCL403_380_1"><a class="footnoteCrossrefLink" href="#target_note_LCL403_380_1" title="Click to highlight in text"><sup class="lineRef">1</sup>indutus <span class="italic">P<sup>2</sup>CE</span>: induitur <span class="italic">M</span>: inductus <span class="italic">Mx.</span></a></li><script type="text/javascript">document.getElementById('note_LCL403_380_1').style.display = "none";</script></ul></section></notes></section>