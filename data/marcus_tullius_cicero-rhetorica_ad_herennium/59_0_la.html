<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

cupiditas? quid denique alia permulta?” Item falsa enumeratio est cum pauciora sunt et plura dicimus, hoc modo: “Tres res sunt quae omnes homines sollicitent: metus, cupiditas, aegritudo.” Satis enim fuerat dixisse metum, cupiditatem, quoniam aegritudinem cum utraque re coniunctam esse necesse est.</p>
<p>XXII. Item vitiosa expositio est quae nimium longe repetitur, hoc modo: “Omnium malorum stultitia est mater atque materies. Ea parit immensas
cupiditates. Immensae porro cupiditates infinitae, immoderatae sunt. Hae<a class="footnoteLink" href="#note_LCL403_118_1" id="target_note_LCL403_118_1"><sup>1</sup></a> pariunt avaritiam. Avaritia
porro hominem ad quodvis maleficium impellit. Ergo avaritia inducti adversarii nostri hoc in se facinus admiserunt.” Hic id quod extremum dictum est satis fuit exponere, ne Ennium et ceteros poetas imitemur, quibus hoc modo loqui concessum est:</p>
<blockquote><p><span class="line">Utinam ne in nemore Pelio securibus</span><span class="linebreak"></span>
<span class="line">Caesae accidissent abiegnae ad terram trabes,</span><span class="linebreak"></span>
<span class="line">Neve inde navis inchoandi exordium</span><span class="linebreak"></span>
<span class="line">Coepisset quae nunc nominatur nomine</span><span class="linebreak"></span>
<span class="line">Argo, quia Argivi in ea delecti viri</span><span class="linebreak"></span>
<span class="line">Vecti petebant pellem inauratam arietis</span><span class="linebreak"></span>
<span class="line">Colchis, imperio regis Peliae, per dolum;</span><span class="linebreak"></span>
<span class="line">Nam numquam era errans mea domo efferret</span><span class="linebreak"></span>
<span class="line indent4">pedem.</span><span class="linebreak"></span></p></blockquote>
</section><notes><section class="footnotes"><ul><li class="note" id="note_LCL403_118_1"><a class="footnoteCrossrefLink" href="#target_note_LCL403_118_1" title="Click to highlight in text"><sup class="lineRef">1</sup>hae <span class="italic">E</span>: haec <span class="italic">M Mx.</span></a></li><script type="text/javascript">document.getElementById('note_LCL403_118_1').style.display = "none";</script></ul></section></notes></section>