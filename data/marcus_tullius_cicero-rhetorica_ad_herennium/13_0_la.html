<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

narrabimus; et si non ad extremum, sed usque eo quo opus erit persequemur; et si transitionibus
nullis utemur, et si non deerrabimus ab eo quod coeperimus exponere; et si exitus rerum ita ponemus ut ante quoque quae facta sint sciri<a class="footnoteLink" href="#note_LCL403_26_1" id="target_note_LCL403_26_1"><sup>1</sup></a> possint, tametsi nos reticuerimus: quod genus, si dicam me ex provincia redisse, profectum quoque in provinciam intellegatur. Et omnino non modo id quod obest, sed etiam id quod neque obest neque adiuvat satius est praeterire. Et ne bis aut saepius idem dicamus cavendum est; etiam ne quid novissime
quod diximus deinceps dicamus, hoc modo:</p>
<blockquote><p><span class="line">Athenis Megaram vesperi advenit Simo;</span><span class="linebreak"></span>
<span class="line">Ubi advenit Megaram, insidias fecit virgini;</span><span class="linebreak"></span>
<span class="line">Insidias postquam fecit, vim in loco adtulit.</span><span class="linebreak"></span></p></blockquote>
<p><span class="br"></span><span class="lineNumber">15</span><span class="br"></span>Rem dilucide narrabimus si ut quicquid primum gestum erit ita primum exponemus, et rerum ac temporum ordinem conservabimus ut gestae res erunt, aut ut potuisse geri videbuntur; hic erit considerandum
ne quid perturbate, ne quid contorte, ne quid nove dicamus, ne quam in aliam rem transeamus, ne ab ultimo repetamus, ne longe persequamur, ne quid quod ad rem pertineat praetereamus; et si sequemur ea quae de brevitate praecepta sunt, nam quo brevior, dilucidior et cognitu facilior narratio fiet.</p>
</section><notes><section class="footnotes"><ul><li class="note" id="note_LCL403_26_1"><a class="footnoteCrossrefLink" href="#target_note_LCL403_26_1" title="Click to highlight in text"><sup class="lineRef">1</sup>sciri <span class="italic">P<sup>2</sup>BCE</span>: scire <span class="italic">HP<sup>1</sup>Mx.</span></a></li><script type="text/javascript">document.getElementById('note_LCL403_26_1').style.display = "none";</script></ul></section></notes></section>