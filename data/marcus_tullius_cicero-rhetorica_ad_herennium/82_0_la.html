<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

cohortemur aliquid cuius rei aliquam disciplinam poterimus habere quo modo aut qua quidque ratione fieri oporteat; aut si suadebimus quippiam cuius rei gestae aut praesentem aut auditam memoriam poterimus habereâ€”qua in re facile id quod velimus exemplo allato persuadere possumus.</p>
<p>Iustitiae partibus utemur si aut innocentium aut supplicium misereri dicemus oportere; si ostendemus bene merentibus gratiam referre convenire; si demonstrabimus ulcisci male meritos oportere; si fidem magnopere censebimus conservandam; si leges et mores civitatis egregie dicemus oportere servari; si societates atque amicitias studiose dicemus coli convenire; si quod ius in parentes, deos, patriam natura conparavit, id religiose colendum demonstrabimus;
si hospitia, clientelas, cognationes, adfinitates caste colenda esse dicemus; si nec pretio nec gratia nec periculo nec simultate a via recta ostendemus deduci oportere; si dicemus in omnibus aequabile ius statui convenire. His atque huiusmodi partibus iustitiae si quam rem in contione aut in consilio faciendam censebimus iustam esse ostendemus, contrariis iniustam. Ita fiet ut isdem locis et ad suadendum et ad dissuadendum simus conparati.</p>
<p><span class="br"></span><span class="lineNumber">5</span><span class="br"></span>Sin fortitudinis retinendae causa faciendum quid<a class="footnoteLink" href="#note_LCL403_164_1" id="target_note_LCL403_164_1"><sup>1</sup></a> esse dicemus, ostendemus res magnas et celsas sequi




</p></section><notes><section class="footnotes"><ul><li class="note" id="note_LCL403_164_1"><a class="footnoteCrossrefLink" href="#target_note_LCL403_164_1" title="Click to highlight in text"><sup class="lineRef">1</sup>quid <span class="italic">d</span>: <span class="italic">other MSS. Mx omit.</span></a></li><script type="text/javascript">document.getElementById('note_LCL403_164_1').style.display = "none";</script></ul></section></notes></section>