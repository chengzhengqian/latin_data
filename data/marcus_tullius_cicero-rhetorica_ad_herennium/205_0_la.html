<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

parva pars vitae perfectissimae desideretur; et viam quam sequamur habemus, propterea quod in his libris nihil praeteritum est rhetoricae praeceptionis.</p>
<p>Demonstratum est enim quomodo res in omnibus generibus causarum invenire oporteat; dictum est quo pacto eas disponere conveniat; traditum est qua ratione esset pronuntiandum; praeceptum est qua via meminisse possemus; demonstratum est quibus modis perfecta elocutio conpararetur. Quae<a class="footnoteLink" href="#note_LCL403_410_1" id="target_note_LCL403_410_1"><sup>1</sup></a> si sequimur, acute et cito reperiemus, distincte et ordinate disponemus, graviter et venuste pronuntiabimus,
firme et perpetue meminerimus, ornate et suaviter eloquemur. Ergo amplius in arte rhetorica nihil est. Haec omnia adipiscemur, si rationes praeceptionis diligentia consequemur exercitationis.</p>
</section><notes><section class="footnotes"><ul><li class="note" id="note_LCL403_410_1"><a class="footnoteCrossrefLink" href="#target_note_LCL403_410_1" title="Click to highlight in text"><sup class="lineRef">1</sup>quae <span class="italic">CE Mx ed. mai.</span>: qua <span class="italic">M Mx.</span></a></li><script type="text/javascript">document.getElementById('note_LCL403_410_1').style.display = "none";</script></ul></section></notes></section>