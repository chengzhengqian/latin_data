<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

Cum conparatione aut a similitudine aut a praestantia superlatio sumitur. A similitudine, sic: “Corpore niveum candorem, aspectu igneum ardorem adsequebatur.”A praestantia, hoc modo: “Cuius ore sermo melle dulcior profluebat.” Ex eodem genere est hoc: “Tantus erat in armis splendor ut solis fulgor obscurior<a class="footnoteLink" href="#note_LCL403_340_1" id="target_note_LCL403_340_1"><sup>1</sup></a> videretur.”</p>
<p>Intellectio est cum res tota parva de parte cognoscitur
aut de toto pars. De parte totum sic intellegitur:
“Non illae te nuptiales tibiae eius matrimonii commonebant?” Nam hic omnis sanctimonia nuptiarum
uno signo tibiarum intellegitur. De toto pars, ut si quis ei qui vestitum aut ornatum sumptuosum ostentet dicat: “Ostentas mihi divitias et locupletes
<span class="br"></span><span class="lineNumber">45</span><span class="br"></span>copias iactas.” Ab uno plura hoc modo intellegentur: “Poeno fuit Hispanus auxilio, fuit immanis ille Transalpinus; in Italia quoque nonnemo sensit idem togatus.” A pluribus unum sic intellegetur: “Atrox calamitas pectora maerore pulsabat; itaque anhelans ex imis pulmonibus prae cura spiritus ducebat.” Nam in superiore<a class="footnoteLink" href="#note_LCL403_340_2" id="target_note_LCL403_340_2"><sup>2</sup></a> plures Hispani et Galli et togati, et hic unum pectus et unus pulmo intellegitur; et erit illic deminutus numerus festivitatis, hic adauctus gravitatis
gratia.</p>
</section><notes><section class="footnotes"><ul><li class="note" id="note_LCL403_340_1"><a class="footnoteCrossrefLink" href="#target_note_LCL403_340_1" title="Click to highlight in text"><sup class="lineRef">1</sup>obscurior <span class="italic">P<sup>2</sup>B<sup>2</sup></span> II <span class="italic">l d</span>: obscurius (<span class="italic">Mb</span>) <span class="italic">Mx brackets.</span></a></li><script type="text/javascript">document.getElementById('note_LCL403_340_1').style.display = "none";</script><li class="note" id="note_LCL403_340_2"><a class="footnoteCrossrefLink" href="#target_note_LCL403_340_2" title="Click to highlight in text"><sup class="lineRef">2</sup>superiore <span class="italic">M</span>: superioribus <span class="italic">other MSS. Mx.</span></a></li><script type="text/javascript">document.getElementById('note_LCL403_340_2').style.display = "none";</script></ul></section></notes></section>