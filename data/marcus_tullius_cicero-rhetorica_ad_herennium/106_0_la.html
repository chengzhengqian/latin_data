<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

possint; nam si qui multa intercolumnia sumpserit, conturbabitur similitudine ut ignoret quid in quoque<a class="footnoteLink" href="#note_LCL403_212_1" id="target_note_LCL403_212_1"><sup>1</sup></a> loco conlocarit. Et magnitudine modica et mediocres
locos habere oportet; nam et praeter modum ampli vagas imagines reddunt, et nimis angusti saepe non videntur posse capere imaginum conlocationem.
<span class="br"></span><span class="lineNumber">32</span><span class="br"></span>Tum nec nimis inlustres nec vehementer obscuros locos habere oportet, ne aut obcaecentur tenebris imagines aut splendore praefulgeant. Intervalla
locorum mediocria placet esse, fere paulo plus aut minus pedum tricenum; nam ut aspectus item cogitatio minus valet sive nimis procul removeris sive vehementer prope admoveris id quod oportet videri.</p>
<p>Sed quamquam facile est ei qui paulo plura noverit quamvis multos et idoneos locos conparare, tamen si qui satis idoneos invenire se non putabit, ipse sibi constituat quam volet multos licebit. Cogitatio enim quamvis regionem potest amplecti, et in ea situm loci cuiusdam ad suum arbitrium fabricari et architectari.
Quare licebit, si hac prompta copia contenti non erimus, nosmet ipsos nobis cogitatione nostra regionem constituere, et idoneorum locorum commodissimam distinctionem conparare.</p>
<p>De locis satis dictum est; nunc ad imaginum rationem transeamus.</p>
<p><span class="br"></span><span class="lineNumber">33</span><span class="br"></span>XX. Quoniam ergo rerum similes imagines esse oportet, ex omnibus rebus nosmet nobis similitudines eligere debemus. Duplices igitur similitudines esse

</p></section><notes><section class="footnotes"><ul><li class="note" id="note_LCL403_212_1"><a class="footnoteCrossrefLink" href="#target_note_LCL403_212_1" title="Click to highlight in text"><sup class="lineRef">1</sup>quoque <span class="italic">Ml</span>: uno quoque <span class="italic">d</span>: quoquo <span class="italic">bMx.</span></a></li><script type="text/javascript">document.getElementById('note_LCL403_212_1').style.display = "none";</script></ul></section></notes></section>