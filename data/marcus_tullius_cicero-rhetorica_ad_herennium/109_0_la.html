<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent noindent">

metueremus ne, cum ab instituto nostro recessissemus,
minus commode servaretur haec dilucida brevitas praeceptionis.</p>
<p><span class="br"></span><span class="lineNumber">35</span><span class="br"></span>Nunc, quoniam solet accidere ut imagines partim firmae et acres et ad monendum idoneae sint, partim inbecillae et infirmae quae vix memoriam possint excitare, qua de causa utrumque fiat considerandum est, ut, cognita causa, quas vitemus et quas sequamur imagines scire possimus.</p>
<p>XXII. Docet igitur nos ipsa natura quid oporteat fieri. Nam si quas res in vita videmus parvas, usitatas, cotidianas, meminisse non solemus, propterea quod nulla nova nec admirabili re commovetur animus; at si quid videmus aut audimus egregie turpe, inhonestum, inusitatum, magnum, incredibile, ridiculum, id diu meminisse consuevimus. Itaque quas res ante ora videmus aut audimus obliviscimur plerumque; quae acciderunt in pueritia meminimus optime saepe; nec hoc alia de causa potest accidere nisi quod usitatae res facile e memoria elabuntur, insignes 
<span class="br"></span><span class="lineNumber">36</span><span class="br"></span>et novae diutius manent in animo. Solis exortus, cursus, occasus nemo admiratur propterea quia cotidie fiunt; at eclipses<a class="footnoteLink" href="#note_LCL403_218_1" id="target_note_LCL403_218_1"><sup>1</sup></a> solis mirantur quia raro accidunt, et solis eclipses<a class="footnoteLink" href="#note_LCL403_218_2" id="target_note_LCL403_218_2"><sup>2</sup></a> magis mirantur quam lunae propterea quod hae<a class="footnoteLink" href="#note_LCL403_218_3" id="target_note_LCL403_218_3"><sup>3</sup></a> crebriores sunt. Docet ergo se natura vulgari et usitata re non exsuscitari, novitate et insigni quodam negotio commoveri. Imitetur ars igitur naturam, et quod ea desiderat id





</p></section><notes><section class="footnotes"><ul><li class="note" id="note_LCL403_218_1"><a class="footnoteCrossrefLink" href="#target_note_LCL403_218_1" title="Click to highlight in text"><sup class="lineRef">1</sup>eclipsis II <span class="italic">b d Mx</span>: eclypsis <span class="italic">HBCl</span>: aeglypsis <span class="italic">P.</span></a></li><script type="text/javascript">document.getElementById('note_LCL403_218_1').style.display = "none";</script><li class="note" id="note_LCL403_218_2"><a class="footnoteCrossrefLink" href="#target_note_LCL403_218_2" title="Click to highlight in text"><sup class="lineRef">2</sup>eclipses <span class="italic">b</span>: eclipsis II <span class="italic">d Mx</span>: eclypsis <span class="italic">HB l</span>: aeclipsis <span class="italic">C</span>: aeglypsis <span class="italic">P.</span></a></li><script type="text/javascript">document.getElementById('note_LCL403_218_2').style.display = "none";</script><li class="note" id="note_LCL403_218_3"><a class="footnoteCrossrefLink" href="#target_note_LCL403_218_3" title="Click to highlight in text"><sup class="lineRef">3</sup>hae <span class="italic">P<sup>2</sup>B C b d</span>: haec <span class="italic">l Mx.</span></a></li><script type="text/javascript">document.getElementById('note_LCL403_218_3').style.display = "none";</script></ul></section></notes></section>