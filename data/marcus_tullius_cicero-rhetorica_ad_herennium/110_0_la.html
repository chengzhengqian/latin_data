<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

inveniat, quod ostendit sequatur. Nihil est enim quod aut natura extremum invenerit aut doctrina primum; sed rerum principia ab ingenio profecta sunt, exitus disciplina conparantur.</p>
<p><span class="br"></span><span class="lineNumber">37</span><span class="br"></span>Imagines igitur nos in eo genere constituere oportebit quod genus in memoria diutissime potest haerere. Id accidet si quam maxime notatas similitudines constituemus; si non multas nec vagas, sed aliquid agentes imagines ponemus; si egregiam pulcritudinem
aut unicam turpitudinem eis adtribuemus; si aliquas exornabimus, ut si coronis aut veste purpurea, quo nobis notatior sit similitudo; aut si qua re deformabimus, ut si cruentam aut caeno oblitam aut rubrica delibutam inducamus, quo magis insignita sit forma, aut ridiculas res aliquas imaginibus adtribuamus, nam ea res quoque faciet ut facilius meminisse valeamus. Nam quas res veras facile meminimus,<a class="footnoteLink" href="#note_LCL403_220_1" id="target_note_LCL403_220_1"><sup>1</sup></a> easdem fictas et diligenter notatas meminisse non difficile est. Sed illud facere oportebit,
ut identidem primos quosque locos imaginum renovandarum causa celeriter animo pervagemus.</p>
<p><span class="br"></span><span class="lineNumber">38</span><span class="br"></span>XXIII. Scio plerosque Graecos qui de memoria scripserunt fecisse ut multorum verborum imagines conscriberent, uti qui ediscere vellent paratas haberent, ne quid in quaerendo consumerent operae. Quorum rationem aliquot de causis inprobamus:



</p></section><notes><section class="footnotes"><ul><li class="note" id="note_LCL403_220_1"><a class="footnoteCrossrefLink" href="#target_note_LCL403_220_1" title="Click to highlight in text"><sup class="lineRef">1</sup>meminimus <span class="italic">P<sup>2</sup>BCIId</span>: minus <span class="italic">HP</span>: meminerimus <span class="italic">blMx.</span></a></li><script type="text/javascript">document.getElementById('note_LCL403_220_1').style.display = "none";</script></ul></section></notes></section>