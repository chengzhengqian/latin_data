<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

gesserit amicitias; in divitiis qualis aut paupertate cuiusmodi fuerit; quemadmodum habuerit in potestatibus
gerundis animum. Si interierit, cuiusmodi mors eius fuerit, cuiusmodi res mortem eius sit <span class="br"></span><span class="lineNumber">15</span><span class="br"></span>consecuta.</p>
<p>VIII. Ad omnes autem res in quibus animus hominis maxime consideratur illae quattuor animi virtutes erunt adcommodandae; ut, si laudemus,
aliud iuste, aliud fortiter, aliud modeste, aliud<a class="footnoteLink" href="#note_LCL403_182_1" id="target_note_LCL403_182_1"><sup>1</sup></a> prudenter factum esse dicamus; si vituperabimus, aliud iniuste, aliud immodeste, aliud ignave, aliud stulte factum praedicemus.</p>
<p>Perspicuum est iam nimirum ex hac dispositione quemadmodum sit tractanda tripertita divisio laudis et vituperationis, si illud etiam adsumpserimus, non necesse esse nos omnes has partes in laudem aut in vituperationem transferre, propterea quod saepe ne incidunt quidem, saepe ita tenuiter incidunt ut non sint necessariae<a class="footnoteLink" href="#note_LCL403_182_2" id="target_note_LCL403_182_2"><sup>2</sup></a> dictu. Quapropter eas partes quae firmissimae videbuntur legere oportebit.</p>
<p>Conclusionibus brevibus utemur, enumeratione ad exitum causae; in ipsa causa crebras et breves amplificationes interponemus per locos communes.</p>
<p>Nec hoc genus causae eo quod raro accidit in vita neglegentius commendandum est; neque enim id quod potest accidere ut faciendum sit aliquando, non oportet velle quam adcommodatissime posse facere; et si separatim haec causa minus saepe tractatur, at in iudicialibus et in deliberativis causis saepe magnae partes versantur laudis aut vituperationis.






</p></section><notes><section class="footnotes"><ul><li class="note" id="note_LCL403_182_1"><a class="footnoteCrossrefLink" href="#target_note_LCL403_182_1" title="Click to highlight in text"><sup class="lineRef">1</sup>aliud <span class="italic">E</span>: et aliud <span class="italic">M Mx.</span></a></li><script type="text/javascript">document.getElementById('note_LCL403_182_1').style.display = "none";</script><li class="note" id="note_LCL403_182_2"><a class="footnoteCrossrefLink" href="#target_note_LCL403_182_2" title="Click to highlight in text"><sup class="lineRef">2</sup>necessariae <span class="italic">E</span>: necessaria <span class="italic">other MSS. Mx.</span></a></li><script type="text/javascript">document.getElementById('note_LCL403_182_2').style.display = "none";</script></ul></section></notes></section>