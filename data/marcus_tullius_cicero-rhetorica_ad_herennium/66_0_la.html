<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

esse nullam nisi quae ex pulsatione aut convicio constet. Vulgares sunt quae nihilominus in aliam rem transferri possunt, ut si quis dicat: “Quadruplator,
ut breviter scribam, capitalis est,<a class="footnoteLink" href="#note_LCL403_132_1" id="target_note_LCL403_132_1"><sup>1</sup></a> est enim inprobus et pestifer civis.” Nam nihilo magis quadruplatoris quam furis, quam sicarii aut proditoris adtulit definitionem.</p>
<p>Item vitiosum est pro argumento sumere quod in disquisitione positum est, ut si quis quem furti arguat et ita dicat eum esse hominem inprobum, avarum, fraudulentem; ei rei testimonium esse quod sibi furtum fecerit.</p>
<p>Item vitiosum est controversiam controversia dissolvere,
hoc modo; “Non convenit, censores, istum vobis satis facere quod ait se non potuisse adesse ita ut iuratus fuerit.<a class="footnoteLink" href="#note_LCL403_132_2" id="target_note_LCL403_132_2"><sup>2</sup></a> Quid? si ad exercitum non venisset, idemne tribuno militum diceret?” Hoc ideo vitiosum est quia non expedita aut iudicata res, sed inpedita et in simili controversia posita exempli loco profertur.</p>
<p><span class="br"></span><span class="lineNumber">42</span><span class="br"></span>Item vitiosum est cum id de quo summa controversia
est parum expeditur et quasi transactum sit relinquitur, hoc modo:</p>
<blockquote><p><span class="line">Aperte fatur dictio, si intellegas:</span><span class="linebreak"></span>
<span class="line">Tali dari arma qualis qui gessit fuit</span><span class="linebreak"></span>
<span class="line">Iubet, potiri si studeamus Pergamum.</span><span class="linebreak"></span>
<span class="line">Quem ego me profiteor esse; me est aecum frui</span><span class="linebreak"></span>
</p></blockquote></section><notes><section class="footnotes"><ul><li class="note" id="note_LCL403_132_1"><a class="footnoteCrossrefLink" href="#target_note_LCL403_132_1" title="Click to highlight in text"><sup class="lineRef">1</sup>est <span class="italic">CE</span>: <span class="italic">other MSS. Mx omit.</span></a></li><script type="text/javascript">document.getElementById('note_LCL403_132_1').style.display = "none";</script><li class="note" id="note_LCL403_132_2"><a class="footnoteCrossrefLink" href="#target_note_LCL403_132_2" title="Click to highlight in text"><sup class="lineRef">2</sup>fuerit <span class="italic">M</span>: fuerat <span class="italic">E Mx.</span></a></li><script type="text/javascript">document.getElementById('note_LCL403_132_2').style.display = "none";</script></ul></section></notes></section>