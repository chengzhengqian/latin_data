<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

‘Age,’ inquit, ‘duc tecum Libanum et Sosiam.’
‘Sane.’</p>
<p>“Deinde casu veniunt hospites homini, quos iste dum splendide peregrinatur invitarat.<a class="footnoteLink" href="#note_LCL403_390_1" id="target_note_LCL403_390_1"><sup>1</sup></a> Ex ea re homo hercule sane conturbatur, sed tamen a vitio naturae non recedit. ‘Bene,’ inquit, ‘facitis cum venitis, sed rectius fecissetis si ad me domum recta abissetis.’
‘Id fecissemus,’ inquiunt illi, ‘si domum novissemus.’
‘At istud quidem facile fuit undelibet invenire. Verum ite mecum.’</p>
<p>“Sequuntur illi. Sermo interea huius consumitur omnis in ostentatione: quaerit in agris frumenta cuiusmodi sint; negat se, quia villae incensae sint, accedere posse, nec aedificare etiamnunc audere, ‘tametsi in Tusculano quidem coepi insanire et in isdem fundamentis aedificare.’</p>
<p><span class="br"></span><span class="lineNumber">64</span><span class="br"></span>LI. “Dum haec loquitur, venit in aedes quasdam in quibus sodalicium erat eodem die futurum; quo iste pro notitia domini aedium<a class="footnoteLink" href="#note_LCL403_390_2" id="target_note_LCL403_390_2"><sup>2</sup></a> ingreditur<a class="footnoteLink" href="#note_LCL403_390_3" id="target_note_LCL403_390_3"><sup>3</sup></a> cum hospitibus.
‘Hic,’ inquit, ‘habito.’ Perspicit argentum quod erat expositum, visit triclinium stratum, probat. Accedit servulus; dicit homini clare dominum iam venturum, si velit exire. ‘Itane?’ inquit. ‘Eamus, hospites; frater venit ex Falerno; ego illi obviam pergam; vos huc decima venitote.’ Hospites discedunt. Iste se raptim domum suam conicit; illi decima, quo iusserat, veniunt. Quaerunt hunc,




</p></section><notes><section class="footnotes"><ul><li class="note" id="note_LCL403_390_1"><a class="footnoteCrossrefLink" href="#target_note_LCL403_390_1" title="Click to highlight in text"><sup class="lineRef">1</sup>invitarat <span class="italic">Halm</span>: invitat <span class="italic">b l Mx</span>: <span class="italic">M omits.</span></a></li><script type="text/javascript">document.getElementById('note_LCL403_390_1').style.display = "none";</script><li class="note" id="note_LCL403_390_2"><a class="footnoteCrossrefLink" href="#target_note_LCL403_390_2" title="Click to highlight in text"><sup class="lineRef">2</sup>domini edium <span class="italic">E</span>: domnediam <span class="italic">M</span>: domnaedi iam <span class="italic">Mx.</span></a></li><script type="text/javascript">document.getElementById('note_LCL403_390_2').style.display = "none";</script><li class="note" id="note_LCL403_390_3"><a class="footnoteCrossrefLink" href="#target_note_LCL403_390_3" title="Click to highlight in text"><sup class="lineRef">3</sup>ingreditur <span class="italic">P<sup>2</sup>B<sup>2</sup>CE</span>: in integro <span class="italic">HP</span>Π<span class="italic">B</span>: it intro <span class="italic">Mx.</span></a></li><script type="text/javascript">document.getElementById('note_LCL403_390_3').style.display = "none";</script></ul></section></notes></section>