<section class="div1 language" lang="la"><header><hgroup><h1>[Cicero]</h1></hgroup></header>
<h1><span class="ac">[M. Tulli Ciceronis]</span></h1>
<h1><span class="ac">Ad C. Herennium</span></h1>
<h1><span class="ac">(De Ratione Dicendi)</span></h1>
<section class="div2">
<h2><span class="ac">Liber Primus</span></h2>
<p><span class="br"></span><span class="lineNumber">1</span><span class="br"></span>I. <span class="sc">Etsi</span> negotiis familiaribus inpediti vix satis otium studio suppeditare possumus, et id ipsum quod datur otii libentius in philosophia consumere consuevimus,
tamen tua nos, Gai Herenni, voluntas commovit ut de ratione dicendi conscriberemus, ne aut tua causa noluisse aut fugisse nos laborem putares. Et eo studiosius hoc negotium suscepimus, quod te non sine causa velle cognoscere rhetoricam intellegebamus; non enim in se parum fructus habet copia dicendi et commoditas orationis, si recta intellegentia
et definita animi moderatione gubernetur.</p>
<p>Quas ob res illa quae Graeci scriptores inanis adrogantiae causa sibi adsumpserunt reliquimus. Nam illi, ne parum multa scisse viderentur, ea conquisierunt
quae nihil adtinebant, ut ars difficilior cognitu putaretur; nos autem ea quae videbantur ad


</p></section><notes></notes></section>