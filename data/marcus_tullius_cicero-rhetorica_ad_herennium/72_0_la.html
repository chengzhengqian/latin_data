<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">
ratione, quid rationis confirmatione, quid tota argumentatione demonstratum.</p>
<p><span class="br"></span><span class="lineNumber">47</span><span class="br"></span>XXX. Conclusiones, quae apud Graecos epilogi nominantur, tripertitae sunt. Nam constant ex enumeratione, amplificatione, et commiseratione. Quattuor locis uti possumus conclusionibus: in principio, secundum narrationem, secundum firmissimam
argumentationem, in conclusione.</p>
<p>Enumeratio est per quam colligimus et commonemus
quibus de rebus verba fecerimus, breviter, ut renovetur, non redintegretur oratio; et ordine ut quicquid erit dictum referemus, ut auditor, si memoriae mandaverit, ad idem quod ipse meminerit reducatur. Item curandum est ne aut ab exordio aut narratione repetatur orationis enumeratio. Ficta


</p></section><notes></notes></section>