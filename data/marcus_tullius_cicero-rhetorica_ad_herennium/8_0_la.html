<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

malitiose, flagitiose factum proferemus. In invidiam trahemus si vim, si potentiam, si factionem, divitias, incontinentiam, nobilitatem, clientelas, hospitium, sodalitatem, adfinitates adversariorum proferemus, et his adiumentis magis quam veritati eos confidere aperiemus. In contemptionem adducemus si inertiam,
ignaviam, desidiam, luxuriam adversariorum proferemus.</p>
<p>Ab auditorum persona benivolentia colligitur si res eorum fortiter, sapienter, mansuete, magnifice iudicatas proferemus; et si quae de iis existimatio, quae iudicii expectatio sit aperiemus.</p>
<p>Ab rebus ipsis benivolum efficiemus auditorem si nostram causam laudando extollemus, adversariorum per contemptionem deprimemus.</p>
<p><span class="br"></span><span class="lineNumber">9</span><span class="br"></span>VI. Deinceps de insinuatione aperiendum est. Tria sunt tempora quibus principio uti non possumus, quae diligenter sunt consideranda: aut cum turpem causam habemus, hoc est, cum ipsa res animum auditoris a nobis alienat; aut cum animus auditoris persuasus esse videtur ab iis qui ante contra dixerunt; aut cum defessus est eos audiendo qui ante dixerunt.</p>
<p>Si causa turpitudinem habebit, exordiri poterimus his rationibus: hominem, non rem,<a class="footnoteLink" href="#note_LCL403_16_1" id="target_note_LCL403_16_1"><sup>1</sup></a> spectari oportere; non placere nobis ipsis quae facta dicantur ab adversariis,




</p></section><notes><section class="footnotes"><ul><li class="note" id="note_LCL403_16_1"><a class="footnoteCrossrefLink" href="#target_note_LCL403_16_1" title="Click to highlight in text"><sup class="lineRef">1</sup>hominem non rem <span class="italic">Thiele</span>: rem non hominem hominem non rem <span class="italic">E</span>: rem hominem <span class="italic">PCMx</span>: rem non hominem <span class="italic">HP<sup>2</sup></span> II.</a></li><script type="text/javascript">document.getElementById('note_LCL403_16_1').style.display = "none";</script></ul></section></notes></section>