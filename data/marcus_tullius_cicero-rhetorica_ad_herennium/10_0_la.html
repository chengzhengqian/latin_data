<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

mutatione, praeter expectationem, similitudine,
novitate, historia, versu, ab alicuius interpellatione
aut adrisione; si promiserimus aliter ac parati fuerimus nos esse dicturos; nos non eodem modo ut ceteri soleant verba facturos; quid alii soleant, quid nos facturi simus<a class="footnoteLink" href="#note_LCL403_20_1" id="target_note_LCL403_20_1"><sup>1</sup></a> breviter exponemus.</p>
<p><span class="br"></span><span class="lineNumber">11</span><span class="br"></span>VII. Inter insinuationem et principium hoc interest.
Principium eiusmodi debet esse ut statim apertis rationibus quibus praescripsimus aut benivolum
aut adtentum aut docilem faciamus auditorem; at insinuatio eiusmodi debet esse ut occulte, per dissimulationem,
eadem illa omnia conficiamus, ut ad eandem commoditatem in dicendi opere venire possimus. Verum hae tres<a class="footnoteLink" href="#note_LCL403_20_2" id="target_note_LCL403_20_2"><sup>2</sup></a> utilitates tametsi in tota oratione sunt conparandae, hoc est, ut auditores sese perpetuo nobis adtentos, dociles, benivolos praebeant, tamen id per exordium causae maxime conparandum est.</p>
<p>Nunc, ne quando vitioso exordio utamur, quae vitia vitanda sint docebo. Exordienda causa servandum est ut lenis sit sermo et usitata verborum consuetudo, ut non apparata videatur oratio esse. Vitiosum exordium est quod in plures causas potest adcommodari,
quod vulgare dicitur. Item vitiosum est quo nihilo minus adversarius potest uti, quod commune







</p></section><notes><section class="footnotes"><ul><li class="note" id="note_LCL403_20_1"><a class="footnoteCrossrefLink" href="#target_note_LCL403_20_1" title="Click to highlight in text"><sup class="lineRef">1</sup>simus <span class="italic">E</span>: sumus <span class="italic">MdMx.</span></a></li><script type="text/javascript">document.getElementById('note_LCL403_20_1').style.display = "none";</script><li class="note" id="note_LCL403_20_2"><a class="footnoteCrossrefLink" href="#target_note_LCL403_20_2" title="Click to highlight in text"><sup class="lineRef">2</sup>hae tres <span class="italic">P<sup>2</sup>B<sup>2</sup>C</span> Î <span class="italic">E Mx ed. mai.</span>: haec res <span class="italic">M</span>: haec tres <span class="italic">Mx.</span></a></li><script type="text/javascript">document.getElementById('note_LCL403_20_2').style.display = "none";</script></ul></section></notes></section>