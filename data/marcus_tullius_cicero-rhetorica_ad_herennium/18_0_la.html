<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

conscenderunt—praeter unum aegrotum; is propter morbum exire et fugere non potuit. Casu et fortuitu navis in portum incolumis delata est; illam aegrotus possedit. Navem petit ille cuius fuerat. Haec constitutio
legitima est ex scripto et sententia.</p>
<p><span class="br"></span><span class="lineNumber">20</span><span class="br"></span>Ex contrariis legibus controversia constat cum alia lex iubet aut permittit, alia vetat quippiam fieri, hoc modo: Lex vetat eum qui de pecuniis repetundis damnatus sit in contione orationem habere; altera lex iubet augurem in demortui locum qui petat in contione nominare. Augur quidam damnatus de pecuniis repetundis in demortui locum nominavit; petitur ab eo multa. Constitutio legitima ex contrariis
legibus.</p>
<p>XII. Ex ambiguo controversia nascitur cum scriptum<a class="footnoteLink" href="#note_LCL403_36_1" id="target_note_LCL403_36_1"><sup>1</sup></a>
duas aut plures sententias significat, hoc modo: Paterfamilias cum filium heredem faceret, testamento vasa argentea uxori legavit: “Heres meus uxori meae xxx pondo vasorum argenteorum dato, quae<a class="footnoteLink" href="#note_LCL403_36_2" id="target_note_LCL403_36_2"><sup>2</sup></a> volet.” Post mortem eius vasa pretiosa et caelata magnifice petit mulier. Filius se quae<a class="footnoteLink" href="#note_LCL403_36_3" id="target_note_LCL403_36_3"><sup>3</sup></a> ipse vellet in xxx pondo ei debere dicit. Constitutio est legitima ex ambiguo.</p>
</section><notes><section class="footnotes"><ul><li class="note" id="note_LCL403_36_1"><a class="footnoteCrossrefLink" href="#target_note_LCL403_36_1" title="Click to highlight in text"><sup class="lineRef">1</sup>scriptum <span class="italic">BCE</span>: res unam sententiam scripta scriptum <span class="italic">HP<sup>1</sup> Mx</span>: res una sententia scripta scriptum II.</a></li><script type="text/javascript">document.getElementById('note_LCL403_36_1').style.display = "none";</script><li class="note" id="note_LCL403_36_2"><a class="footnoteCrossrefLink" href="#target_note_LCL403_36_2" title="Click to highlight in text"><sup class="lineRef">2</sup>quae <span class="italic">BCE Mx ed. mai.</span>: qua <span class="italic">HP</span> II <span class="italic">Mx.</span></a></li><script type="text/javascript">document.getElementById('note_LCL403_36_2').style.display = "none";</script><li class="note" id="note_LCL403_36_3"><a class="footnoteCrossrefLink" href="#target_note_LCL403_36_3" title="Click to highlight in text"><sup class="lineRef">3</sup>quae <span class="italic">BCE Mx ed. mai.</span>: qua <span class="italic">HP</span> II <span class="italic">Mx.</span></a></li><script type="text/javascript">document.getElementById('note_LCL403_36_3').style.display = "none";</script></ul></section></notes></section>