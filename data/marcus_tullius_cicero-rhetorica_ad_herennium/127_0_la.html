<section class="div1 language" lang="la"><header><hgroup><h1>[Cicero]</h1></hgroup></header><section class="div2">
<p>In gravi consumetur oratio figura<a class="footnoteLink" href="#note_LCL403_254_1" id="target_note_LCL403_254_1"><sup>1</sup></a> si quae cuiusque rei poterunt ornatissima verba reperiri, sive propria sive extranea, ad<a class="footnoteLink" href="#note_LCL403_254_2" id="target_note_LCL403_254_2"><sup>2</sup></a> unam quamque rem adcommodabuntur,
et si graves sententiae quae in amplificatione et commiseratione tractantur eligentur, et si exornationes sententiarum aut verborum quae gravitatem habebunt, de quibus post dicemus, adhibebuntur. In hoc genere figurae erit hoc exemplum:</p>
<p><span class="br"></span><span class="lineNumber">12</span><span class="br"></span>â€œNam quis est vestrum, iudices, qui satis idoneam possit in eum poenam excogitare qui prodere hostibus patriam cogitarit? Quod maleficium cum hoc scelere conparari, quod huic maleficio dignum supplicium potest inveniri? In iis qui violassent ingenuum, matremfamilias constuprassent, vulnerassent aliquem aut postremo necassent, maxima supplicia maiores consumpserunt; huic truculentissimo ac nefario facinori singularem poenam non reliquerunt. Atque in aliis maleficiis ad singulos aut ad paucos ex alieno peccato iniuria pervenit; huius sceleris qui sunt adfines uno consilio universis civibus atrocissimas calamitates machinantur. O feros animos! O crudeles cogitationes! O derelictos homines ab humanitate! Quid agere ausi sunt, aut cogitare possunt? Quo pacto hostes, revulsis maiorum sepulcris,
diiectis moenibus, ovantes inruerent in civitatem; quo modo deum templis spoliatis, optimatibus trucidatis,






</p></section><notes><section class="footnotes"><ul><li class="note" id="note_LCL403_254_1"><a class="footnoteCrossrefLink" href="#target_note_LCL403_254_1" title="Click to highlight in text"><sup class="lineRef">1</sup>consumetur oratio figura <span class="italic">B<sup>2</sup>C</span>II <span class="italic">b</span>: consumetur oratio figurae <span class="italic">M</span>: consumetur oratio figurae genere <span class="italic">Mx</span>: figura consumetur oratio <span class="italic">ld.</span></a></li><script type="text/javascript">document.getElementById('note_LCL403_254_1').style.display = "none";</script><li class="note" id="note_LCL403_254_2"><a class="footnoteCrossrefLink" href="#target_note_LCL403_254_2" title="Click to highlight in text"><sup class="lineRef">2</sup>ad <span class="italic">C</span>II: <span class="italic">other MSS. Mx omit.</span></a></li><script type="text/javascript">document.getElementById('note_LCL403_254_2').style.display = "none";</script></ul></section></notes></section>