<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">
<span class="br"></span><span class="lineNumber">35</span><span class="br"></span>Habet in se quendam leporem superioris cuiusque crebra repetitio verbi, quae propria est huius exornationis.</p>
<p>Definitio est quae rei alicuius proprias amplectitur potestates breviter et absolute, hoc modo: “Maiestas rei publicae est in qua continetur dignitas et amplitudo civitatis.” Item: “Iniuriae sunt quae aut pulsatione corpus aut convicio auris aut aliqua turpitudine vitam cuiuspiam violant.” Item: “Non est ista diligentia, sed avaritia, ideo quod diligentia est adcurata conservatio suorum, avaritia iniuriosa appetitio alienorum.” Item: “Non est ista fortitudo, sed temeritas, propterea quod fortitudo est contemptio laboris et periculi cum ratione utilitatis et conpensatione commodorum, temeritas est cum inconsiderata
dolorum perpessione gladiatoria periculorum susceptio.” Haec ideo commoda putatur exornatio quod omnem rei cuiuspiam vim et potestatem ita dilucide proponit et breviter,<a class="footnoteLink" href="#note_LCL403_316_1" id="target_note_LCL403_316_1"><sup>1</sup></a> ut neque pluribus verbis oportuisse dici videatur neque brevius potuisse dici putetur.</p>
<p>XXVI. Transitio vocatur quae cum ostendit breviter
quid dictum sit, proponit item brevi quid consequatur,





</p></section><notes><section class="footnotes"><ul><li class="note" id="note_LCL403_316_1"><a class="footnoteCrossrefLink" href="#target_note_LCL403_316_1" title="Click to highlight in text"><sup class="lineRef">1</sup>breviter <span class="italic">PBC</span>Π<span class="italic">d</span>: explicat breviter <span class="italic">bl Mx.</span></a></li><script type="text/javascript">document.getElementById('note_LCL403_316_1').style.display = "none";</script></ul></section></notes></section>