<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

quomodo constitutionem et partem constitutionis
causa posita reperiri oporteret. Deinde docuimus iudicationem quemadmodum quaeri conveniret;
qua inventa curandum ut omnis ratio totius orationis ad eam conferatur. Postea admonuimus
esse causas conplures in quas plures constitutiones
aut partes constitutionum adcommodarentur.</p>
<p>II. Reliquum videbatur esse ut ostenderemus quae ratio posset inventiones ad unam quamque constitutionem
aut partem constitutionis adcommodare, et item quales argumentationes, quas Graeci epichiremata<a class="footnoteLink" href="#note_LCL403_60_1" id="target_note_LCL403_60_1"><sup>1</sup></a>
appellant, sequi, quales vitari oporteret; quorum utrumque pertinet ad confirmationem et ad confutationem. Deinde ad extremum docuimus cuiusmodi conclusionibus orationum uti oporteat, qui locus erat extremus de sex partibus orationis.</p>
<p>Primum ergo quaeremus quemadmodum quamque causam tractare conveniat, et nimirum eam quae prima quaeque difficillima est potissimum considerabimus.<a class="footnoteLink" href="#note_LCL403_60_2" id="target_note_LCL403_60_2"><sup>2</sup></a></p>
<p><span class="br"></span><span class="lineNumber">3</span><span class="br"></span>In causa coniecturali narratio accusatoris suspiciones
interiectas et dispersas habere debet, ut nihil actum, nihil dictum, nusquam ventum aut abitum, nihil denique factum sine causa putetur. Defensoris narratio simplicem et dilucidam expositionem debet habere, cum adtenuatione suspicionis.






</p></section><notes><section class="footnotes"><ul><li class="note" id="note_LCL403_60_1"><a class="footnoteCrossrefLink" href="#target_note_LCL403_60_1" title="Click to highlight in text"><sup class="lineRef">1</sup>epicheremata <span class="italic">MSS. Mx.</span></a></li><script type="text/javascript">document.getElementById('note_LCL403_60_1').style.display = "none";</script><li class="note" id="note_LCL403_60_2"><a class="footnoteCrossrefLink" href="#target_note_LCL403_60_2" title="Click to highlight in text"><sup class="lineRef">2</sup>considerabimus <span class="italic">l</span>: consideremus <span class="italic">HPB</span>II <span class="italic">Mx.</span></a></li><script type="text/javascript">document.getElementById('note_LCL403_60_2').style.display = "none";</script></ul></section></notes></section>