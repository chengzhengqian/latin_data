<section class="div1 language" lang="la"><header><hgroup><h1>[Cicero]</h1></hgroup></header><section class="div2">
<p>Cum in fortunam causa confertur et ea re defensor ignosci reo dicet oportere, eadem omnia videntur consideranda quae de necessitudine praescripta sunt. Etenim omnes hae<a class="footnoteLink" href="#note_LCL403_102_1" id="target_note_LCL403_102_1"><sup>1</sup></a> tres partes purgationis inter se finitimae sunt, ut in omnes eadem fere possint adcommodari.</p>
<p>Loci communes in his causis: accusatoris contra eum qui, cum peccasse confiteatur, tamen oratione iudices demoretur; defensoris de humanitate, misericordia:
voluntatem in omnibus rebus spectari convenire;
quae consulto facta non sint, ea fraudi<a class="footnoteLink" href="#note_LCL403_102_2" id="target_note_LCL403_102_2"><sup>2</sup></a> esse non oportere.</p>
<p><span class="br"></span><span class="lineNumber">25</span><span class="br"></span>XVII. Deprecatione utemur cum fatebimur nos peccasse, neque id inprudentes aut fortuito aut necessario fecisse dicemus, et tamen ignosci nobis postulabimus. Hic ignoscendi ratio quaeritur ex his locis: si plura aut maiora officia quam maleficia videbuntur
constare; si qua virtus aut nobilitas erit in eo qui supplicabit; si qua spes erit usui futurum si sine supplicio discesserit; si ipse ille supplex mansuetus et misericors in potestatibus ostendetur fuisse; si ea quae peccavit non odio neque crudelitate, sed officio et recto studio commotus fecit; si tali de causa aliis quoque ignotum est; si nihil ab eo periculi nobis








</p></section><notes><section class="footnotes"><ul><li class="note" id="note_LCL403_102_1"><a class="footnoteCrossrefLink" href="#target_note_LCL403_102_1" title="Click to highlight in text"><sup class="lineRef">1</sup>hae <span class="italic">E Mx ed. mai.</span>: haec <span class="italic">p Mx.</span></a></li><script type="text/javascript">document.getElementById('note_LCL403_102_1').style.display = "none";</script><li class="note" id="note_LCL403_102_2"><a class="footnoteCrossrefLink" href="#target_note_LCL403_102_2" title="Click to highlight in text"><sup class="lineRef">2</sup>ea fraudi <span class="italic">E</span>: an ea fraude <span class="italic">M</span>: an ea fraudei <span class="italic">Mx.</span></a></li><script type="text/javascript">document.getElementById('note_LCL403_102_2').style.display = "none";</script></ul></section></notes></section>