<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

tacitus auditor cum ad causam videat adcommodari rem certam ex vita et moribus sumptam.</p>
<p>XVIII. Contrarium est quod ex rebus diversis duabus alteram breviter et facile contraria<a class="footnoteLink" href="#note_LCL403_292_1" id="target_note_LCL403_292_1"><sup>1</sup></a> confirmat,
hoc pacto: “Nam qui suis rationibus inimicus fuerit semper, eum quomodo alienis rebus amicum fore speres?” Item: “Nam quem in amicitia perfidiosum
cognoveris, eum quare putes inimicitias cum fide gerere posse? Aut qui privatus intolerabili superbia fuerit, eum commodum et cognoscentem sui fore in potestate qui speres, et qui in sermonibus et conventu amicorum verum dixerit numquam, eum sibi in contionibus a mendacio temperaturum?” Item: “Quos ex collibus deiecimus, cum his in campo metuimus dimicare? Qui cum plures erant, pares nobis esse non poterant, hi, postquam pauciores <span class="br"></span><span class="lineNumber">26</span><span class="br"></span>sunt, metuimus ne sint superiores?” Hoc exornationis
genus breviter et continuatis verbis perfectum debet esse; et<a class="footnoteLink" href="#note_LCL403_292_2" id="target_note_LCL403_292_2"><sup>2</sup></a> cum commodum est auditu propter brevem et absolutam conclusionem, tum vero vehementer
id quod opus est oratori conprobat contraria
re, et ex eo quod dubium non est expedit illud





</p></section><notes><section class="footnotes"><ul><li class="note" id="note_LCL403_292_1"><a class="footnoteCrossrefLink" href="#target_note_LCL403_292_1" title="Click to highlight in text"><sup class="lineRef">1</sup><span class="italic">lac.</span>; contraria <span class="italic">sugg. Mx.</span></a></li><script type="text/javascript">document.getElementById('note_LCL403_292_1').style.display = "none";</script><li class="note" id="note_LCL403_292_2"><a class="footnoteCrossrefLink" href="#target_note_LCL403_292_2" title="Click to highlight in text"><sup class="lineRef">2</sup>et <span class="italic">d edd.</span>: ut <span class="italic">followed by a lacuna Mx.</span></a></li><script type="text/javascript">document.getElementById('note_LCL403_292_2').style.display = "none";</script></ul></section></notes></section>