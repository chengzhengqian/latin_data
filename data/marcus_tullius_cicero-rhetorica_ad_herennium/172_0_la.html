<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

publicae rationes, quae malitia nocentium exaruerunt,
virtute optimatium revirescent.” Translationem
pudentem dicunt esse oportere, ut cum ratione in consimilem rem transeat, ne sine dilectu temere et cupide videatur in dissimilem transcurrisse.</p>
<p><span class="br"></span><span class="lineNumber">46</span><span class="br"></span>Permutatio est oratio aliud verbis aliud sententia demonstrans. Ea dividitur in tres partes: similitudinem,
argumentum, contrarium. Per similitudinem
sumitur cum translationes plures frequenter ponuntur a simili oratione ductae, sic: “Nam cum canes funguntur officiis luporum, cuinam praesidio pecuaria credemus?” Per argumentum tractatur cum a persona aut loco aut re aliqua similitudo augendi aut minuendi causa ducitur, ut si quis Drusum Graccum nitorem<a class="footnoteLink" href="#note_LCL403_344_1" id="target_note_LCL403_344_1"><sup>1</sup></a> obsoletum dicat. Ex contrario ducitur sic, ut si quis hominem prodigum et luxuriosum inludens parcum et diligentem appellet.
Et in hoc postremo quod ex contrario sumitur, et in illo primo quod a similitudine ducitur, per translationem argumento poterimus uti. Per similitudinem,
sic: “Quid ait hic rex atque Agamemnon noster, sive, ut crudelitas est, potius Atreus?” Ex contrario, ut si quem impium qui patrem verberarit





</p></section><notes><section class="footnotes"><ul><li class="note" id="note_LCL403_344_1"><a class="footnoteCrossrefLink" href="#target_note_LCL403_344_1" title="Click to highlight in text"><sup class="lineRef">1</sup>nitorem <span class="italic">M</span>: numitoremque <span class="italic">E Mx.</span></a></li><script type="text/javascript">document.getElementById('note_LCL403_344_1').style.display = "none";</script></ul></section></notes></section>