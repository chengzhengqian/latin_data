<section class="div1 language" lang="la"><header><hgroup><h1>[Cicero]</h1></hgroup></header><section class="div2">
<p><span class="br"></span><span class="lineNumber">5</span><span class="br"></span>Deinde vita hominis ex ante factis spectabitur. Primum considerabit accusator num quando simile quid fecerit. Si id non reperiet, quaeret num quando venerit in similem suspicionem; et in eo debebit esse occupatus ut ad eam causam peccati quam paulo ante exposuerit vita hominis possit adcommodari, hoc modo: si dicet pecuniae causa fecisse, ostendat eum semper avarum fuisse, si honoris, ambitiosum; ita poterit animi vitium cum causa peccati conglutinare. Si non poterit par vitium cum causa reperire, reperiat dispar. Si non poterit avarum demonstrare, demonstret
corruptorem perfidiosum, si quo modo poterit denique aliquo aut quam plurimis vitiis contaminare; deinde qui illud fecerit tam nequiter eundem hunc tam perperam fecisse non esse mirandum. Si vehementer
castus et<a class="footnoteLink" href="#note_LCL403_64_1" id="target_note_LCL403_64_1"><sup>1</sup></a> integer<a class="footnoteLink" href="#note_LCL403_64_2" id="target_note_LCL403_64_2"><sup>2</sup></a> existimabitur adversarius,
dicet facta, non famam spectari oportere; illum ante occultasse sua flagitia; se planum facturum
ab eo maleficium non abesse. Defensor primum demonstrabit vitam integram, si poterit; id si non poterit, confugiet ad inprudentiam, stultitiam, adulescentiam, vim, persuasionem; quibus de rebus . . . vituperatio eorum quae extra id crimen erunt non debeat adsignari. Sin vehementer hominis










</p></section><notes><section class="footnotes"><ul><li class="note" id="note_LCL403_64_1"><a class="footnoteCrossrefLink" href="#target_note_LCL403_64_1" title="Click to highlight in text"><sup class="lineRef">1</sup>et <span class="italic">P</span><sup>2</sup><span class="italic">b d</span>: <span class="italic">other MSS. Mx omit.</span></a></li><script type="text/javascript">document.getElementById('note_LCL403_64_1').style.display = "none";</script><li class="note" id="note_LCL403_64_2"><a class="footnoteCrossrefLink" href="#target_note_LCL403_64_2" title="Click to highlight in text"><sup class="lineRef">2</sup>integer <span class="italic">MSS.</span>: <span class="italic">Mx brackets.</span></a></li><script type="text/javascript">document.getElementById('note_LCL403_64_2').style.display = "none";</script></ul></section></notes></section>