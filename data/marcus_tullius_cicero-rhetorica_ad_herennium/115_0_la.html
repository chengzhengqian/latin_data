<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

modestia commotos facere dicunt, propterea quod videatur esse ostentatio quaedam non satis habere praecipere de artificio, sed etiam ipsos videri velle artificiose gignere exempla; hoc est, inquiunt, ostentare
<span class="br"></span><span class="lineNumber">2</span><span class="br"></span>se, non ostendere artem. Quare pudor in primis est ad eam rem inpedimento, ne nos<a class="footnoteLink" href="#note_LCL403_230_1" id="target_note_LCL403_230_1"><sup>1</sup></a> solos probare, nos amare, alios contemnere et deridere videamur. Etenim cum possimus ab Ennio sumere aut a Gracco ponere exemplum, videtur esse adrogantia illa relinquere,
ad sua devenire.</p>
<p>Praeterea, exempla testimoniorum locum obtinent. Id enim quod admonuerit et leviter fecerit praeceptio exemplo, sicut testimonio, conprobatur. Non igitur ridiculus sit si quis in lite aut in iudicio domesticis testimoniis pugnet? Ut enim testimonium, sic exemplum rei confirmandae causa sumitur. Non ergo oportet hoc nisi a probatissimo sumi, ne quod aliud confirmare debeat egeat id ipsum confirmationis. Etenim necesse est aut se omnibus anteponant et sua maxime probent, aut negent optima esse exempla quae a probatissimis oratoribus aut poetis sumpta sint. Si se omnibus anteponant, intolerabili adrogantia
sunt; si quos sibi praeponant et eorum







</p></section><notes><section class="footnotes"><ul><li class="note" id="note_LCL403_230_1"><a class="footnoteCrossrefLink" href="#target_note_LCL403_230_1" title="Click to highlight in text"><sup class="lineRef">1</sup>ne nos <span class="italic">P<sup>2</sup></span>II<span class="italic">bd</span>: ne ut nos et <span class="italic">HMx</span>; ne ut nos <span class="italic">PBC</span>: ne sibi nos <span class="italic">l.</span></a></li><script type="text/javascript">document.getElementById('note_LCL403_230_1').style.display = "none";</script></ul></section></notes></section>