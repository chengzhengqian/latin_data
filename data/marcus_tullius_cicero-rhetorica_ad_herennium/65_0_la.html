<section class="div1 language" lang="la"><header><hgroup><h1>[Cicero]</h1></hgroup></header><section class="div2">
<p class="noindent">Nam ita pro suo iure hoc exemplo utentem Thespro-
tum<a class="footnoteLink" href="#note_LCL403_130_1" id="target_note_LCL403_130_1"><sup>1</sup></a>
Ennius induxit, quasi iam satis certis rationibus ita esse demonstrasset.</p>
<p><span class="br"></span><span class="lineNumber">40</span><span class="br"></span>Item vitiosum est quod iam quasi sero atque acto negotio dici videtur, hoc modo: “In mentem mihi si venisset, Quirites, non commisissem ut in hunc locum res veniret, nam hoc aut hoc fecissem; sed me tum haec ratio fugit.”</p>
<p>Item vitiosum est cum id quod in aperto delicto positum est tamen aliqua tegitur defensione, hoc modo:</p>
<blockquote><p>
<span class="line">Cum te expetebant omnes florentissimo</span><span class="linebreak"></span>
<span class="line">Regno, reliqui; nunc desertum ab omnibus</span><span class="linebreak"></span>
<span class="line">Summo periclo sola ut restituam paro.</span><span class="linebreak"></span></p></blockquote>
<p>XXVI. Item vitiosum est quod in aliam partem ac dictum sit potest accipi. Id est huiusmodi, ut si quis potens ac factiosus in contione dixerit: “Satius est uti regibus quam uti malis legibus.” Nam et hoc, tametsi rei augendae causa potest sine malitia dici, tamen propter potentiam eius qui dicit non dicitur sine atroci suspicione.</p>
<p><span class="br"></span><span class="lineNumber">41</span><span class="br"></span>Item vitiosum est falsis aut vulgaribus definitionibus uti. Falsae sunt huiusmodi, ut si quis dicat iniuriam





</p></section><notes><section class="footnotes"><ul><li class="note" id="note_LCL403_130_1"><a class="footnoteCrossrefLink" href="#target_note_LCL403_130_1" title="Click to highlight in text"><sup class="lineRef">1</sup>thesprotum <span class="italic">M</span>: threspontem <span class="italic">E</span> (thespontem <span class="italic">d</span>): Chrespontem <span class="italic">Mx.</span></a></li><script type="text/javascript">document.getElementById('note_LCL403_130_1').style.display = "none";</script></ul></section></notes></section>