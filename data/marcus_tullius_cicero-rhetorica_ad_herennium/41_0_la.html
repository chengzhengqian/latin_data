<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

fateatur se contra quod legibus sanctum aut testamento
perscriptum sit fecisse, tamen facti quaerat defensionem.</p>
<p><span class="br"></span><span class="lineNumber">14</span><span class="br"></span>X. Ab sententia sic dicemus: primum laudabimus scriptoris commoditatem atque brevitatem, quod tantum scripserit quod necesse fuerit; illud quod sine scripto intellegi potuerit non necessario scribendum putarit. Deinde dicemus calumniatoris esse officium verba et litteras sequi, neglegere voluntatem. Deinde id quod scriptum sit aut non posse fieri aut non lege, non more, non natura, non aequo et bono posse fieri, quae omnia noluisse scriptorem quam rectissime fieri nemo dicet; at ea quae a nobis facta sint iustissime facta. Deinde contrariam sententiam aut nullam esse aut stultam aut iniustam aut non posse fieri aut non constare cum superioribus et inferioribus
sententiis aut cum iure communi aut cum aliis legibus communibus aut cum rebus iudicatis dissentire. Deinde exemplorum a voluntate et contra scriptum iudicatorum enumeratione, deinde legum aut stipulationum breviter exscriptarum in quibus




</p></section><notes></notes></section>