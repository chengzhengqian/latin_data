<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

Huius constitutionis ratio in sex partes est distributa:
probabile, conlationem, signum, argumentum, consecutionem, approbationem. Horum unum quodque
quid<a class="footnoteLink" href="#note_LCL403_62_1" id="target_note_LCL403_62_1"><sup>1</sup></a> valeat aperiemus.</p>
<p>Probabile est per quod probatur expedisse peccare, et ab simili turpitudine hominem numquam afuisse. Id dividitur in causam et in vitam.</p>
<p>Causa est ea quae induxit ad maleficium commodorum
spe aut incommodorum vitatione, cum quaeritur num quod commodum maleficio appetierit, num honorem, num pecuniam, num dominationem; num aliquam cupiditatem aut amoris aut eiusmodi libidinis voluerit explere, aut num quod incommodum vitarit: inimicitias, infamiam, dolorem, supplicium.</p>
<p><span class="br"></span><span class="lineNumber">4</span><span class="br"></span>III. Hic accusator in spe commodi cupiditatem ostendet adversarii, in vitatione incommodi formidinem
augebit. Defensor autem negabit fuisse causam si poterit, aut eam vehementer extenuabit; deinde iniquum esse dicet omnes ad quos aliquid emolumenti ex aliqua re pervenerit in suspicionem maleficii devocari.</p>
</section><notes><section class="footnotes"><ul><li class="note" id="note_LCL403_62_1"><a class="footnoteCrossrefLink" href="#target_note_LCL403_62_1" title="Click to highlight in text"><sup class="lineRef">1</sup>quodq(ue) quid <span class="italic">B<sup>2</sup>CE</span>: quodque quod <span class="italic">P</span><sup>2</sup>: quodq(ue) quidq(ue) <span class="italic">B</span><sup>1</sup>: quid quid <span class="italic">H</span>: quid quod II: quidqu <span class="italic">P</span><sup>1</sup>:
quidquid quid <span class="italic">Mx.</span></a></li><script type="text/javascript">document.getElementById('note_LCL403_62_1').style.display = "none";</script></ul></section></notes></section>