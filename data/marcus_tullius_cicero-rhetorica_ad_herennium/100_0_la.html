<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">
<span class="br"></span><span class="lineNumber">25</span><span class="br"></span>voce exprimamus. Sin erit sermo in iocatione, leviter tremebunda voce, cum parva significatione risus, sine ulla suspicione nimiae cachinnationis leniter oportebit ab sermone serio torquere verba ad liberalem iocum.</p>
<p>Cum autem contendere oportebit, quoniam id aut per continuationem aut per distributionem faciendumst,
in continuatione, adaucto mediocriter sono vocis,<a class="footnoteLink" href="#note_LCL403_200_1" id="target_note_LCL403_200_1"><sup>1</sup></a> verbis continuandis vocem quoque iungere<a class="footnoteLink" href="#note_LCL403_200_2" id="target_note_LCL403_200_2"><sup>2</sup></a>
oportebit et torquere sonum et celeriter cum clamore verba conficere, ut vim volubilem orationis vociferatio consequi possit. In distributione vocis ab imis faucibus exclamationem quam clarissimam adhibere oportet, et quantum spatii in singulas exclamationes sumpserimus, tantum in singula intervalla spatii consumere iubemur.</p>
<p>In amplificationibus cum cohortatione utemur voce adtenuatissima, clamore leni, sono aequabili, commutationibus
crebris, maxima celeritate. In conquestione
utemur voce depressa, inclinato sono, crebris intervallis, longis spatiis, magnis commutationibus.</p>
<p>XV. De figura vocis satis dictum est; nunc de corporis motu dicendum videtur.</p>
<p><span class="br"></span><span class="lineNumber">26</span><span class="br"></span>Motus est corporis gestus et vultus moderatio quaedam quae probabiliora reddit ea quae pronuntiantur.
Convenit igitur in vultu pudorem et acrimoniam esse, in gestu nec venustatem conspiciendam





</p></section><notes><section class="footnotes"><ul><li class="note" id="note_LCL403_200_1"><a class="footnoteCrossrefLink" href="#target_note_LCL403_200_1" title="Click to highlight in text"><sup class="lineRef">1</sup>vocis <span class="italic">P<sup>2</sup>C</span>Î <span class="italic">E Mx ed. mai.</span>: voci <span class="italic">M Mx.</span></a></li><script type="text/javascript">document.getElementById('note_LCL403_200_1').style.display = "none";</script><li class="note" id="note_LCL403_200_2"><a class="footnoteCrossrefLink" href="#target_note_LCL403_200_2" title="Click to highlight in text"><sup class="lineRef">2</sup>iungere <span class="italic">P<sup>2</sup>B<sup>2</sup></span>II: adiungere <span class="italic">d</span>: augere <span class="italic">CE Mx</span>: rugere <span class="italic">M.</span></a></li><script type="text/javascript">document.getElementById('note_LCL403_200_2').style.display = "none";</script></ul></section></notes></section>