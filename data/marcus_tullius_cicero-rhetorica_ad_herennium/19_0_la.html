<section class="div1 language" lang="la"><header><hgroup><h1>[Cicero]</h1></hgroup></header><section class="div2">
<p><span class="br"></span><span class="lineNumber">21</span><span class="br"></span>Definitione causa constat cum in controversia est quo nomine factum appelletur.<a class="footnoteLink" href="#note_LCL403_38_1" id="target_note_LCL403_38_1"><sup>1</sup></a> Ea est huiusmodi: Cum Lucius Saturninus legem frumentariam de semissibus et trientibus laturus esset, Q. Caepio, qui per id temporis quaestor urbanus erat, docuit senatum aerarium pati non posse largitionem tantam. Senatus decrevit, si eam legem ad populum ferat, adversus rem publicam videri ea facere. Saturninus ferre coepit. Collegae intercedere, ille nihilominus sitellam detulit. Caepio, ut illum, contra intercedentibus
collegis, adversus rem publicam vidit ferre, cum viris bonis impetum facit, pontes disturbat, cistas deicit, inpedimento est quo setius feratur. Arcessitur Caepio maiestatis. Constitutio legitima ex definitione.
Vocabulum enim definitur ipsum cum quaeritur
quid sit minuere maiestatem.</p>
<p><span class="br"></span><span class="lineNumber">22</span><span class="br"></span>Ex translatione controversia nascitur cum aut tempus differendum aut accusatorem mutandum aut iudices mutandos reus dicit. Hac parte constitutionis






</p></section><notes><section class="footnotes"><ul><li class="note" id="note_LCL403_38_1"><a class="footnoteCrossrefLink" href="#target_note_LCL403_38_1" title="Click to highlight in text"><sup class="lineRef">1</sup>appelletur <span class="italic">BCE Mx ed. mai.</span>: inpelletur <span class="italic">H</span>: inpelleretur <span class="italic">PB</span> (<span class="italic">in marg.</span>) II: conpelletur <span class="italic">Mx.</span></a></li><script type="text/javascript">document.getElementById('note_LCL403_38_1').style.display = "none";</script></ul></section></notes></section>