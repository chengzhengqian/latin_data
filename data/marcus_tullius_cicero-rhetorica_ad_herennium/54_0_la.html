<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

quam ostendimus summatim quid sit quod probari volumus. Ratio est quae causam demonstrat verum esse id quod intendimus, brevi subiectione. Rationis confirmatio est ea quae pluribus argumentis corroborat
breviter expositam rationem. Exornatio est qua utimur rei honestandae et conlocupletandae causa, confirmata argumentatione. Conplexio est quae concludit breviter, colligens partes argumentationis.</p>
<p>Hisce igitur quinque partibus ut absolutissime utamur, hoc modo tractabimus argumentationem:</p>
<p>XIX. “Causam ostendemus Ulixi fuisse quare interfecerit Aiacem.</p>
<p>“Inimicum enim acerrimum de medio tollere volebat, a quo sibi non iniuria summum periculum metuebat.</p>
<p>“Videbat illo incolumi se incolumem non futurum; sperabat illius morte se salutem sibi conparare; consueverat, si iure non potuerat, iniuria quavis inimico exitium machinari, cui rei mors indigna Palamedis testimonium dat. Ergo et metus periculi






</p></section><notes></notes></section>