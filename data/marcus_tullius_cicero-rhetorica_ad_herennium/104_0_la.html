<section class="div1 language" lang="la"><header><hgroup><h1>[Cicero]</h1></hgroup></header><section class="div2">
<p>Constat igitur artificiosa memoria ex locis et<a class="footnoteLink" href="#note_LCL403_208_1" id="target_note_LCL403_208_1"><sup>1</sup></a> imaginibus. Locos appellamus eos qui breviter, perfecte, insignite aut natura aut manu sunt absoluti, ut eos facile naturali memoria conprehendere et amplecti queamus: ut aedes, intercolumnium, angulum, fornicem, et alia quae his similia sunt. Imagines sunt formae quaedam et notae et simulacra eius rei quam meminisse volumus; quod genus equi, leonis, aquilae memoriam si volemus habere, imagines
<span class="br"></span><span class="lineNumber">30</span><span class="br"></span>eorum locis certis conlocare oportebit. Nunc cuiusmodi
locos invenire et quo pacto reperire et in locis imagines constituere oporteat ostendemus.</p>
<p>XVII. Quemadmodums igitur qui litteras sciunt possunt id quod dictatur eis scribere, et recitare quod scripserunt, item qui mnemonica<a class="footnoteLink" href="#note_LCL403_208_2" id="target_note_LCL403_208_2"><sup>2</sup></a> didicerunt possunt quod audierunt in locis conlocare et ex his memoriter pronuntiare. Nam loci cerae aut chartae simillimi sunt, imagines litteris, dispositio et conlocatio imaginum scripturae, pronuntiatio lectioni. Oportet igitur, si volumus multa meminisse, multos nos nobis locos conparare, uti multis locis multas imagines conlocare possimus. Item putamus oportere ex ordine hos locos habere, ne quando perturbatione ordinis




</p></section><notes><section class="footnotes"><ul><li class="note" id="note_LCL403_208_1"><a class="footnoteCrossrefLink" href="#target_note_LCL403_208_1" title="Click to highlight in text"><sup class="lineRef">1</sup>ex locis <span class="italic">M</span>: locis et <span class="italic">E Mx.</span></a></li><script type="text/javascript">document.getElementById('note_LCL403_208_1').style.display = "none";</script><li class="note" id="note_LCL403_208_2"><a class="footnoteCrossrefLink" href="#target_note_LCL403_208_2" title="Click to highlight in text"><sup class="lineRef">2</sup>qui mnemonica <span class="italic">Aldus</span>: qui nemonica <span class="italic">Mx</span>: quinimmodica <span class="italic">P</span>: qui inmodica <span class="italic">Hb</span>: qui immodica IIB <span class="italic">C l d.</span></a></li><script type="text/javascript">document.getElementById('note_LCL403_208_2').style.display = "none";</script></ul></section></notes></section>