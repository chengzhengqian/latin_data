<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent noindent">

est, adfert enim socordiam atque desidiam.‚Äù Nam hae rationes nisi falsae essent, expositiones quoque earum veras esse confiteremur.</p>
<p><span class="br"></span><span class="lineNumber">36</span><span class="br"></span>Itemque infirma ratio est quae non necessariam causam adfert expositionis, velut Pacuvius:</p>
<blockquote><p><span class="line">Fortunam insanam esse et caecam et brutam</span><span class="linebreak"></span>
<span class="line indent3">perhibent philosophi</span><span class="linebreak"></span>
<span class="line">Saxoque instare in globoso praedicant volubili;</span><span class="linebreak"></span>
<span class="line">Id quo saxum inpulerit Fors, eo cadere Fortunam</span><span class="linebreak"></span>
<span class="line indent3">autumant.</span><span class="linebreak"></span>
<span class="line">Caecam ob eam rem esse iterant, quia nihil cernat</span><span class="linebreak"></span>
<span class="line indent3">quo sese adplicet;</span><span class="linebreak"></span>
<span class="line">Insanam autem esse aiunt, quia atrox, incerta</span><span class="linebreak"></span>
<span class="line indent3">instabilisque sit;</span><span class="linebreak"></span>
<span class="line">Brutam, quia dignum atque indignum nequeat</span><span class="linebreak"></span>
<span class="line indent3">internoscere.</span><span class="linebreak"></span>
<span class="line">Sunt autem alii philosophi qui contra Fortunam</span><span class="linebreak"></span>
<span class="line indent3">negant</span><span class="linebreak"></span>
<span class="line">Ullam misera in aetate esse; Temeritatem esse</span><span class="linebreak"></span>
<span class="line indent3">autumant.</span><span class="linebreak"></span>
<span class="line">Id magis veri simile esse usus reapse experiundo</span><span class="linebreak"></span>
<span class="line indent3">edocet;</span><span class="linebreak"></span>
<span class="line">Velut Orestes modo fuit rex, factust mendicus</span><span class="linebreak"></span>
<span class="line indent3">modo.</span><span class="linebreak"></span>
<span class="line">Naufragio nempe re ergo id factum, hau Forte aut</span><span class="linebreak"></span>
<span class="line indent3">Fortuna obtigit.</span><span class="linebreak"></span></p></blockquote>
<p class="noindent">Nam hic Pacuvius infirma ratione utitur cum ait verius esse Temeritate quam Fortuna res geri. Nam


</p></section><notes></notes></section>