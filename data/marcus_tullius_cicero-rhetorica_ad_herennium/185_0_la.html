<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

omnibus diximus in verborum exornationibus; deinde simile et exemplum—de quo suo loco plura dicemus;</p>
<p>XLIV. deinde conclusionem—de qua in secundo libro quae opus fuerunt diximus, demonstrantes argumentationes 
quemadmodum concludere oporteat; in hoc libro docuimus cuiusmodi esset exornatio verborum
cui conclusioni nomen est. Ergo huiusmodi vehementer ornata poterit esse expolitio, quae constabit ex frequentibus exornationibus verborum et sententiarum.</p>
<p>Hoc modo igitur septem partibus tractabitur—ut ab eiusdem sententiae non recedamus exemplo, ut scire possis quam facile praeceptione rhetoricae res simplex multiplici ratione tractetur<a class="footnoteLink" href="#note_LCL403_370_1" id="target_note_LCL403_370_1"><sup>1</sup></a>:</p>
<p><span class="br"></span><span class="lineNumber">57</span><span class="br"></span>“Sapiens nullum pro re publica periculum vitabit ideo quod saepe, cum pro re publica perire noluerit, necesse erit cum re publica pereat; et quoniam omnia sunt commoda a patria accepta, nullum incommodum pro patria grave putandum est.</p>
<p>“Ergo qui fugiunt id periculum quod pro re publica subeundum est stulte faciunt; nam neque effugere incommoda possunt et ingrati in civitatem reperiuntur. At qui patriae pericula suo periculo expetunt,<a class="footnoteLink" href="#note_LCL403_370_2" id="target_note_LCL403_370_2"><sup>2</sup></a> hi sapientes putandi sunt, cum et eum quem debent honorem rei publicae reddunt, et pro







</p></section><notes><section class="footnotes"><ul><li class="note" id="note_LCL403_370_1"><a class="footnoteCrossrefLink" href="#target_note_LCL403_370_1" title="Click to highlight in text"><sup class="lineRef">1</sup>tractetur <span class="italic">E</span>: tractatur <span class="italic">other MSS. Mx.</span></a></li><script type="text/javascript">document.getElementById('note_LCL403_370_1').style.display = "none";</script><li class="note" id="note_LCL403_370_2"><a class="footnoteCrossrefLink" href="#target_note_LCL403_370_2" title="Click to highlight in text"><sup class="lineRef">2</sup>expetunt <span class="italic">P<sup>2</sup>B<sup>2</sup>CE</span>: expetant <span class="italic">M Mx</span>: expectant <span class="italic">B.</span></a></li><script type="text/javascript">document.getElementById('note_LCL403_370_2').style.display = "none";</script></ul></section></notes></section>