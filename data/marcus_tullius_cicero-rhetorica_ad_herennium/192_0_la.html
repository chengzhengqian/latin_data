<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

sumitur isdem de causis quibus similitudo. Rem ornatiorem facit cum nullius rei nisi dignitatis causa sumitur; apertiorem, cum id quod sit obscurius magis dilucidum reddit; probabiliorem, cum magis veri similem facit; ante oculos ponit, cum exprimit omnia perspicue ut res prope dicam manu temptari possit. Unius cuiusque generis singula subiecissemus exempla,
nisi et exemplum quod genus esset<a class="footnoteLink" href="#note_LCL403_384_1" id="target_note_LCL403_384_1"><sup>1</sup></a> in expolitione
demonstrassemus et causas sumendi in similitudine
aperuissemus. Quare noluimus neque pauca quominus intellegeretur, neque re intellecta plura scribere.</p>
<p>Imago est formae cum forma cum quadam similitudine
conlatio. Haec sumitur aut laudis aut vituperationis
causa. Laudis causa, sic: “Inibat in proelium corpore tauri validissimi, impetu leonis acerrimi simili.” Vituperationis, ut in odium adducat, hoc modo: “Iste qui cotidie per forum medium tamquam 



</p></section><notes><section class="footnotes"><ul><li class="note" id="note_LCL403_384_1"><a class="footnoteCrossrefLink" href="#target_note_LCL403_384_1" title="Click to highlight in text"><sup class="lineRef">1</sup>esset <span class="italic">M:</span> est <span class="italic">E Mx.</span></a></li><script type="text/javascript">document.getElementById('note_LCL403_384_1').style.display = "none";</script></ul></section></notes></section>