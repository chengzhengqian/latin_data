<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

Aeneam vocemus, intemperantem et adulterum Hippolytum<a class="footnoteLink" href="#note_LCL403_346_1" id="target_note_LCL403_346_1"><sup>1</sup></a> nominemus.</p>
<p>Haec sunt fere quae dicenda videbantur de verborum exornationibus. Nunc res ipsa monet ut deinceps ad sententiarum exornationes transeamus.</p>
<p><span class="br"></span><span class="lineNumber">47</span><span class="br"></span>XXXV. Distributio est cum in plures res aut personas negotia quaedam certa dispertiuntur, hoc modo: “Qui vestrum, iudices, nomen senatus diligit, hunc oderit necesse est; petulantissime enim semper iste oppugnavit senatum. Qui equestrem locum splendidissimum cupit esse in civitate, is oportet istum maximas poenas<a class="footnoteLink" href="#note_LCL403_346_2" id="target_note_LCL403_346_2"><sup>2</sup></a> dedisse velit, ne iste sua turpitudine
ordini honestissimo maculae atque dedecori sit. Qui parentes habetis, ostendite istius supplicio vobis homines impios non placere. Quibus liberi sunt, statuite exemplum quantae poenae sint in civitate hominibus istiusmodi conparatae.” Item: “Senatus est officium consilio civitatem iuvare; magistratus est officium opera et diligentia consequi senatus voluntatem;
populi est officium res optimas et homines idoneos maxime suis sententiis deligere et probare.”Et: “Accusatoris officium est inferre crimina; defensoris diluere et propulsare; testis dicere quae







</p></section><notes><section class="footnotes"><ul><li class="note" id="note_LCL403_346_1"><a class="footnoteCrossrefLink" href="#target_note_LCL403_346_1" title="Click to highlight in text"><sup class="lineRef">1</sup>Ippolytum <span class="italic">Mx:</span> yppolitum <span class="italic">P</span>Π<span class="italic">BCb</span>: ypolitum <span class="italic">l</span>: ipolitum <span class="italic">d</span>: ippolitum <span class="italic">H.</span></a></li><script type="text/javascript">document.getElementById('note_LCL403_346_1').style.display = "none";</script><li class="note" id="note_LCL403_346_2"><a class="footnoteCrossrefLink" href="#target_note_LCL403_346_2" title="Click to highlight in text"><sup class="lineRef">2</sup>maximas poenas <span class="italic">b l Mx ed. mai.</span>: maximae poenae <span class="italic">M Mx:</span> maximam poenam <span class="italic">Cd.</span></a></li><script type="text/javascript">document.getElementById('note_LCL403_346_2').style.display = "none";</script></ul></section></notes></section>