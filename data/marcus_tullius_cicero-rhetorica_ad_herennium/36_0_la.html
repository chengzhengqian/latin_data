<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

vestigium rei repertum fuerit; si cruor in vestimentis; si in eo loco conprehensus aut visus, transacto negotio, quo in loco res gesta dicitur.</p>
<p>Consecutio est cum quaeritur quae signa nocentis et innocentis consequi soleant. Accusator dicet, si poterit, adversarium, cum ad eum ventum sit, erubuisse, expalluisse, titubasse, inconstanter locutum esse, concidisse, pollicitum esse aliquid; quae signa conscientiae sint. Si reus horum nihil fecerit, accusator dicet eum usque adeo praemeditatum fuisse quid sibi esset usu venturum ut confidentissime resisteret, responderet;<a class="footnoteLink" href="#note_LCL403_72_1" id="target_note_LCL403_72_1"><sup>1</sup></a> quae signa confidentiae, non innocentiae sint. Defensor, si pertimuerit, magnitudine periculi, non conscientia peccati se commotum esse dicet; si non pertimuerit, fretum innocentia negabit esse commotum.</p>
<p><span class="br"></span><span class="lineNumber">9</span><span class="br"></span>VI. Approbatio est qua utimur ad extremum confirmata suspicione. Ea habet locos proprios atque communes. Proprii sunt ii quibus nisi accusator
nemo potest uti, et ii quibus nisi defensor. Communes
sunt qui alia in causa ab reo, alia ab accusatore tractantur. In causa coniecturali proprius locus





</p></section><notes><section class="footnotes"><ul><li class="note" id="note_LCL403_72_1"><a class="footnoteCrossrefLink" href="#target_note_LCL403_72_1" title="Click to highlight in text"><sup class="lineRef">1</sup>responderet <span class="italic">Mx brackets.</span></a></li><script type="text/javascript">document.getElementById('note_LCL403_72_1').style.display = "none";</script></ul></section></notes></section>