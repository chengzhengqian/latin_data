<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

sunt. Historia est gesta res, sed ab aetatis nostrae memoria remota. Argumentum est ficta res quae tamen fieri potuit, velut argumenta comoediarum.</p>
<p>Illud genus narrationis quod in personis positum est debet habere sermonis festivitatem, animorum dissimilitudinem, gravitatem lenitatem, spem metum, suspicionem desiderium, dissimulationem misericordiam,
rerum varietates, fortunae commutationem, insperatum incommodum, subitam laetitiam, iucundum
exitum rerum. Verum haec in exercendo transigentur;
illud quod ad veritatem pertinet quomodo tractari conveniat aperiemus.</p>
<p><span class="br"></span><span class="lineNumber">14</span><span class="br"></span>IX. Tres res convenit habere narrationem: ut brevis, ut dilucida, ut veri similis sit; quae quoniam fieri oportere scimus, quemadmodum faciamus cognoscendum est.</p>
<p>Rem breviter narrare poterimus si inde incipiemus narrare unde necesse erit; et si non ab ultimo initio repetere volemus; et si summatim, non particulatim






</p></section><notes></notes></section>