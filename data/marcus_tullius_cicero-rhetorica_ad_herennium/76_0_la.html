<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

aperiemus, et simul ostendemus illorum nos sollicitudine
et miseria, non nostris incommodis dolere; si de clementia, humanitate, misericordia nostra qua in alios usi sumus aperiemus; si nos semper aut diu in malis fuisse ostendemus; si nostrum fatum aut fortunam conqueremur; si animum nostrum fortem, patientem incommodorum ostendemus futurum. Commiserationem brevem esse oportet, nihil enim lacrima citius arescit.</p>
<p>Fere locos obscurissimos totius artificii tractavimus in hoc libro; quapropter huic volumini modus hic sit. Reliquas praeceptiones, quoad videbitur, in tertium librum transferemus. Haec si, ut conquisite conscripsimus,
ita tu diligenter et nobiscum et sine nobis considerabis, et nos industriae fructus ex tua conscientia
capiemus, et tute nostram diligentiam laudabis
tuaque<a class="footnoteLink" href="#note_LCL403_152_1" id="target_note_LCL403_152_1"><sup>1</sup></a> perceptione laetabere; tu scientior eris praeceptorum artificii, nos alacriores ad reliquum persolvendum. Verum haec futura satis scio, te enim non ignoro. Nos deinceps ad cetera praecepta transeamus, ut, quod libentissime faciamus, tuae rectissimae<a class="footnoteLink" href="#note_LCL403_152_2" id="target_note_LCL403_152_2"><sup>2</sup></a> voluntati morem geramus.</p>
</section><notes><section class="footnotes"><ul><li class="note" id="note_LCL403_152_1"><a class="footnoteCrossrefLink" href="#target_note_LCL403_152_1" title="Click to highlight in text"><sup class="lineRef">1</sup>tuaque <span class="italic">P<sup>2</sup>CE</span>: tua <span class="italic">M Mx.</span></a></li><script type="text/javascript">document.getElementById('note_LCL403_152_1').style.display = "none";</script><li class="note" id="note_LCL403_152_2"><a class="footnoteCrossrefLink" href="#target_note_LCL403_152_2" title="Click to highlight in text"><sup class="lineRef">2</sup>rectissimae <span class="italic">Md</span>: rectissime <span class="italic">b l Mx.</span></a></li><script type="text/javascript">document.getElementById('note_LCL403_152_2').style.display = "none";</script></ul></section></notes></section>