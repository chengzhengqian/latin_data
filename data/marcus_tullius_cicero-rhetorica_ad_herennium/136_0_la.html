<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

nimiam adsiduitatem, cui vitio versus hic erit exemplo—nam hic nihil prohibet in vitiis alienis exemplis uti:</p>
<blockquote><p><span class="line">O Tite, tute, Tati, tibi tanta, tyranne, tulisti;</span><span class="linebreak"></span></p></blockquote>
<p class="noindent">et hic eiusdem poetae:</p>
<blockquote><p><span class="line">quoiquam quicquam quemquam, quemque quisque</span><span class="linebreak"></span>
<span class="line indent3">conveniat, neget;</span><span class="linebreak"></span></p></blockquote>
<p class="noindent">et si eiusdem verbi adsiduitatem nimiam fugiemus, eiusmodi:</p>
<blockquote><p><span class="line">Nam cuius rationis ratio non extet, ei</span><span class="linebreak"></span>
<span class="line">rationi ratio non est fidem habere admodum;<a class="footnoteLink" href="#note_LCL403_272_1" id="target_note_LCL403_272_1"><sup>1</sup></a></span><span class="linebreak"></span></p></blockquote>
<p class="noindent">et si non utemur continenter similiter cadentibus verbis, hoc modo:</p>
<blockquote><p><span class="line">Flentes, plorantes, lacrimantes, obtestantes;</span><span class="linebreak"></span></p></blockquote>
<p class="noindent">et si verborum transiectionem vitabimus, nisi quae erit concinna, qua de re posterius loquemur; quo in vitio est Coelius<a class="footnoteLink" href="#note_LCL403_272_2" id="target_note_LCL403_272_2"><sup>2</sup></a> adsiduus, ut haec est: “In priore libro has res ad te scriptas, Luci, misimus,





</p></section><notes><section class="footnotes"><ul><li class="note" id="note_LCL403_272_1"><a class="footnoteCrossrefLink" href="#target_note_LCL403_272_1" title="Click to highlight in text"><sup class="lineRef">1</sup><span class="italic">lac.</span>; admodum <span class="italic">sugg. Mx.</span></a></li><script type="text/javascript">document.getElementById('note_LCL403_272_1').style.display = "none";</script><li class="note" id="note_LCL403_272_2"><a class="footnoteCrossrefLink" href="#target_note_LCL403_272_2" title="Click to highlight in text"><sup class="lineRef">2</sup>Caelius <span class="italic">MSS. Mx.</span></a></li><script type="text/javascript">document.getElementById('note_LCL403_272_2').style.display = "none";</script></ul></section></notes></section>