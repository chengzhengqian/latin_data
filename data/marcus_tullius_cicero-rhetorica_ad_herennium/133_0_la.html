<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

illuc nec potest confirmate neque viriliter sese expedire.
Id est eiusmodi: “Socii nostri cum belligerare
nobiscum vellent profecto ratiocinati essent etiam atque etiam quid possent<a class="footnoteLink" href="#note_LCL403_266_1" id="target_note_LCL403_266_1"><sup>1</sup></a> facere, si quidem sua sponte facerent et non haberent hinc adiutores multos, malos homines et audaces. Solent enim diu cogitare omnes qui magna negotia volunt agere.” Non potest huiusmodi sermo tenere adtentum auditorem; diffluit enim totus neque quicquam conprehendens perfectis verbis amplectitur.</p>
<p>Qui non possunt in illa facetissima verborum adtenuatione
commode versari veniunt ad aridum et exsangue genus orationis, quod non alienum est exile nominari, cuiusmodi est hoc:” Nam istic in balineis accessit ad hunc. Postea dicit: ‘Hic tuus servus me pulsavit.’ Postea dicit hic illi: ‘Considerabo.’ 
Post ille convicium fecit et magis magisque
praesente multis clamavit.” Frivolus hic quidem iam et inliberalis est sermo; non enim est adeptus id quod habet adtenuata figura, puris et electis verbis conpositam orationem.</p>
<p>Omne genus orationis, et grave et mediocre et adtenuatum, dignitate adficiunt exornationes, de quibus






</p></section><notes><section class="footnotes"><ul><li class="note" id="note_LCL403_266_1"><a class="footnoteCrossrefLink" href="#target_note_LCL403_266_1" title="Click to highlight in text"><sup class="lineRef">1</sup>possent <span class="italic">d editors</span>: possint <span class="italic">the other MSS. Mx.</span></a></li><script type="text/javascript">document.getElementById('note_LCL403_266_1').style.display = "none";</script></ul></section></notes></section>