<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

hortabatur eum interimere a quo supplicium verebatur, et consuetudo peccandi maleficii suscipiendi removebat dubitationem.</p>
<p><span class="br"></span><span class="lineNumber">29</span><span class="br"></span>“Omnes enim cum minima peccata cum causa suscipiunt, tum vero illa quae multo maxima sunt maleficia aliquo certo emolumento inducti suscipere conantur. Si multos induxit in peccatum pecuniae spes, si conplures scelere se contaminarunt imperii cupiditate, si multi leve conpendium fraude maxima commutarunt, cui mirum videbitur istum a maleficio propter acerrimam formidinem non temperasse? Virum fortissimum, integerrimum, inimicitiarum persequentissimum, iniuria lacessitum, ira exsuscitatum
homo timidus, nocens, conscius sui peccati, insidiosus voluit interimere; acerrimum homo perfidiosus<a class="footnoteLink" href="#note_LCL403_110_1" id="target_note_LCL403_110_1"><sup>1</sup></a>
inimicum incolumem esse noluit. Cui<a class="footnoteLink" href="#note_LCL403_110_2" id="target_note_LCL403_110_2"><sup>2</sup></a> tandem hoc mirum videbitur? Nam cum feras bestias videamus alacres et erectas vadere ut alteri bestiae noceant, non est incredibile putandum istius quoque animum ferum, crudelem atque inhumanum cupide ad inimici perniciem profectum, praesertim cum in bestiis nullam neque bonam neque malam rationem videamus, in isto plurimas et pessumas rationes semper fuisse intellegamus.</p>
<p><span class="br"></span><span class="lineNumber">30</span><span class="br"></span>“Si ergo pollicitus sum me daturum causam qua inductus Ulixes accesserit ad maleficium, et si inimicitiarum acerrimam rationem et periculi metum


</p></section><notes><section class="footnotes"><ul><li class="note" id="note_LCL403_110_1"><a class="footnoteCrossrefLink" href="#target_note_LCL403_110_1" title="Click to highlight in text"><sup class="lineRef">1</sup><span class="italic">lac</span>; voluit interimere acerrimum homo perfidiosus <span class="italic">sugg. Mx.</span></a></li><script type="text/javascript">document.getElementById('note_LCL403_110_1').style.display = "none";</script><li class="note" id="note_LCL403_110_2"><a class="footnoteCrossrefLink" href="#target_note_LCL403_110_2" title="Click to highlight in text"><sup class="lineRef">2</sup>Cui <span class="italic">E</span>: qui <span class="italic">M Mx.</span></a></li><script type="text/javascript">document.getElementById('note_LCL403_110_2').style.display = "none";</script></ul></section></notes></section>