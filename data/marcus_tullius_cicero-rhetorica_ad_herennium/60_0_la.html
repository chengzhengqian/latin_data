<section class="div1 language" lang="la"><header><hgroup><h1>[Cicero]</h1></hgroup></header><section class="div2">
<p>Nam hic satis erat dicere, si id modo quod satis esset curarent poetae:</p>
<p>Utinam ne era errans mea domo efferret pedem. Ergo hac quoque ab ultimo repetitione in expositionibus
magnopere supersedendum est. Non enim reprehensionis<a class="footnoteLink" href="#note_LCL403_120_1" id="target_note_LCL403_120_1"><sup>1</sup></a> sicut<a class="footnoteLink" href="#note_LCL403_120_2" id="target_note_LCL403_120_2"><sup>2</sup></a> aliae conplures indiget, sed<a class="footnoteLink" href="#note_LCL403_120_3" id="target_note_LCL403_120_3"><sup>3</sup></a> sua sponte vitiosa est.</p>
<p><span class="br"></span><span class="lineNumber">35</span><span class="br"></span>XXIII. Vitiosa ratio est quae ad expositionem non est adcommodata vel propter infirmitatem vel propter vanitatem. Infirma ratio est quae non necessario ostendit ita esse quemadmodum expositum est, velut apud Plautum:</p>
<blockquote><p><span class="line">Amicum castigare ob meritam noxiam</span><span class="linebreak"></span>
<span class="line">Inmune est facinus, verum in aetate utile</span><span class="linebreak"></span>
<span class="line">Et conducibile.</span><span class="linebreak"></span></p></blockquote>
<p class="noindent">Haec expositio est. Videamus quae ratio adferatur:</p>
<blockquote><p><span class="line">Nam ego amicum hodie meum</span><span class="linebreak"></span>
<span class="line">Concastigabo pro commerita noxia.</span><span class="linebreak"></span></p></blockquote>
<p class="noindent">Ex eo quod ipse facturus est, non ex eo quod fieri convenit, utile quid sit ratiocinatur. Vana ratio est quae ex falsa causa constat, hoc modo: “Amor fugiendus non est, nam ex eo verissima nascitur amicitia.” Aut hoc modo: “Philosophia vitanda






</p></section><notes><section class="footnotes"><ul><li class="note" id="note_LCL403_120_1"><a class="footnoteCrossrefLink" href="#target_note_LCL403_120_1" title="Click to highlight in text"><sup class="lineRef">1</sup>reprehensionis <span class="italic">sugg. Mx</span>: reprehensione <span class="italic">MSS.</span></a></li><script type="text/javascript">document.getElementById('note_LCL403_120_1').style.display = "none";</script><li class="note" id="note_LCL403_120_2"><a class="footnoteCrossrefLink" href="#target_note_LCL403_120_2" title="Click to highlight in text"><sup class="lineRef">2</sup>sicut <span class="italic">BCl</span>: sed sicut <span class="italic">HP</span> ΙΙ<span class="italic">b d Mx.</span></a></li><script type="text/javascript">document.getElementById('note_LCL403_120_2').style.display = "none";</script><li class="note" id="note_LCL403_120_3"><a class="footnoteCrossrefLink" href="#target_note_LCL403_120_3" title="Click to highlight in text"><sup class="lineRef">3</sup><span class="italic">lac.</span>; indiget sed <span class="italic">sugg. Mx.</span></a></li><script type="text/javascript">document.getElementById('note_LCL403_120_3').style.display = "none";</script></ul></section></notes></section>