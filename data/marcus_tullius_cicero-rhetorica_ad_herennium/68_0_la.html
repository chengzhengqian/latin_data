<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

aliam causam derivetur; uti apud Pacuvium Zethus<a class="footnoteLink" href="#note_LCL403_136_1" id="target_note_LCL403_136_1"><sup>1</sup></a> cum Amphione, quorum controversia de musica inducta disputatione in sapientiae rationem et virtutis utilitatem consumitur.</p>
<p>Item considerandum est ne aliud accusatoris criminatio
contineat, aliud defensoris purgatio purget, quod saepe consulto multi ab reo faciunt angustiis causae coacti; ut si quis, cum accusetur ambitu magistratum petisse, ab imperatoribus saepe numero apud exercitum donis militaribus se dicat<a class="footnoteLink" href="#note_LCL403_136_2" id="target_note_LCL403_136_2"><sup>2</sup></a> donatum esse. Hoc si diligenter in oratione adversariorum observaverimus, saepe deprehendemus eos de ea re quod dicant non habere.</p>
<p><span class="br"></span><span class="lineNumber">44</span><span class="br"></span>Item vitiosum est artem aut scientiam aut studium quodpiam vituperare propter eorum vitia qui in eo studio sunt; veluti qui rhetoricam vituperant propter alicuius oratoris vituperandam vitam.</p>
<p>Item vitiosum est ex eo, quia perperam factum constet esse, putare ostendi a certo homine factum esse, hoc modo: “Mortuum deformatum, tumore praeditum, corpore decoloratum constat fuisse; ergo veneno necatus est.” Deinde si sit usque in eo




</p></section><notes><section class="footnotes"><ul><li class="note" id="note_LCL403_136_1"><a class="footnoteCrossrefLink" href="#target_note_LCL403_136_1" title="Click to highlight in text"><sup class="lineRef">1</sup>Zethus <span class="italic">MSS.</span>: faciunt Zethus <span class="italic">Mx.</span></a></li><script type="text/javascript">document.getElementById('note_LCL403_136_1').style.display = "none";</script><li class="note" id="note_LCL403_136_2"><a class="footnoteCrossrefLink" href="#target_note_LCL403_136_2" title="Click to highlight in text"><sup class="lineRef">2</sup><span class="italic">lac.</span>; donis militaribus se dicat <span class="italic">sugg. Mx.</span></a></li><script type="text/javascript">document.getElementById('note_LCL403_136_2').style.display = "none";</script></ul></section></notes></section>