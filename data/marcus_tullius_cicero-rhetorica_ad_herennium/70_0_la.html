<section class="div1 language" lang="la"><header><hgroup><h1>[Cicero]</h1></hgroup></header><section class="div2">
<p>Item vitiosum est de nomine et vocabulo controversiam
struere quam rem consuetudo optime potest iudicare; velut Sulpicius, qui intercesserat ne exules quibus causam dicere non licuisset reducerentur, idem posterius, immutata voluntate, cum eandem legem ferret, aliam se ferre<a class="footnoteLink" href="#note_LCL403_140_1" id="target_note_LCL403_140_1"><sup>1</sup></a> dicebat propter nominum commutationem; nam non exules, sed vi eiectos se reducere aiebat. Proinde quasi id fuisset in controversia,
quo illi nomine appellarentur, aut proinde quasi non omnes quibus aqua et igni interdictum est exules appellentur. Verum illi fortasse ignoscimus si cum causa fecit; nos tamen intellegamus vitiosum esse intendere controversiam propter nominum mutationem.</p>
<p><span class="br"></span><span class="lineNumber">46</span><span class="br"></span>XXIX. Quoniam exornatio constat ex similibus et exemplis et amplificationibus et rebus iudicatis et ceteris rebus quae pertinent ad exaugendam et conlocupletandam
argumentationem, quae sint his rebus vitia consideremus.</p>
</section><notes><section class="footnotes"><ul><li class="note" id="note_LCL403_140_1"><a class="footnoteCrossrefLink" href="#target_note_LCL403_140_1" title="Click to highlight in text"><sup class="lineRef">1</sup>aliam se ferre Î <span class="italic">CP<sup>2</sup> Mx ed. mai.</span>: aliam sese ferre <span class="italic">E</span>: alios efferre <span class="italic">H</span>: aliose ferre <span class="italic">P</span>: alio se ferre <span class="italic">Mx</span>: aliis e ferre <span class="italic">B.</span></a></li><script type="text/javascript">document.getElementById('note_LCL403_140_1').style.display = "none";</script></ul></section></notes></section>