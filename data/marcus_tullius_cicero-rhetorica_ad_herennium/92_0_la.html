<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

Quare in hoc quoque causae genere nonnihil industriae consumendum putemus.</p>
<p>Nunc, absoluta a nobis difficillima parte rhetoricae, hoc est inventione perpolita atque ad omne causae genus<a class="footnoteLink" href="#note_LCL403_184_1" id="target_note_LCL403_184_1"><sup>1</sup></a> adcommodata, tempus est ad ceteras partes proficisci. Deinceps igitur de dispositione dicemus.</p>
<p><span class="br"></span><span class="lineNumber">16</span><span class="br"></span>IX. Quoniam dispositio est per quam illa quae invenimus in ordinem redigimus ut certo quicquid loco pronuntietur, videndum est cuiusmodi rationem in disponendo habere conveniat. Genera dispositionum
sunt duo: unum ab institutione artis profectum,
alterum ad casum temporis adcommodatum.</p>
<p>Ex institutione artis disponemus cum sequemur eam praeceptionem quam in primo libro exposuimus, hoc est ut utamur principio, narratione, divisione, confirmatione, confutatione, conclusione, et ut hunc ordinem quemadmodum praeceptum est ante in dicendo sequamur. Item ex institutione artis non modo totas causas per orationem, sed singulas quoque argumentationes disponemus, quemadmodum in libro secundo docuimus: in expositionem, rationem, confirmationem
rationis, exornationem, conclusionem.
<span class="br"></span><span class="lineNumber">17</span><span class="br"></span>Haec igitur duplex dispositio est: una per orationes,





</p></section><notes><section class="footnotes"><ul><li class="note" id="note_LCL403_184_1"><a class="footnoteCrossrefLink" href="#target_note_LCL403_184_1" title="Click to highlight in text"><sup class="lineRef">1</sup>atque ad omne causae genus <span class="italic">B<sup>2</sup>C d</span>: atque omne causae genus <span class="italic">P<sup>1</sup>B</span>Î  <span class="italic">Mx</span>: ad que omne causae genus <span class="italic">H</span>: adq(ue) omne causae genus <span class="italic">P<sup>2</sup></span>: atque omne causae ad genus <span class="italic">b l.</span></a></li><script type="text/javascript">document.getElementById('note_LCL403_184_1').style.display = "none";</script></ul></section></notes></section>