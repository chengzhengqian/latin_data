<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

et hilare sceleratam gratulantibus manum porrigens,
<span class="br"></span><span class="lineNumber">69</span><span class="br"></span>in templum Iovis contulit sese.” Haec exornatio plurimum prodest in amplificanda et commiseranda re huiusmodi enarrationibus, statuit enim rem totam et prope ponit ante oculos.</p>
<p>LVI. Omnes rationes honestandae studiose collegimus
elocutionis; in quibus, Herenni, si te diligentius
exercueris, et gravitatem et dignitatem et suavitatem habere in dicendo poteris, ut oratorie plane loquaris, nec<a class="footnoteLink" href="#note_LCL403_408_1" id="target_note_LCL403_408_1"><sup>1</sup></a> nuda atque inornata inventio vulgari sermone efferatur.</p>
<p>Nunc identidem nosmet ipsi nobis instemus—res enim communis agetur—ut frequenter et adsidue consequamur artis rationem studio et exercitatione; quod alii cum molestia tribus de causis maxime faciunt: aut si quicum libenter exerceantur non habent, aut si diffidunt sibi, aut nesciunt quam viam sequi debeant; quae ab nobis absunt omnes difficultates.
Nam et simul libenter exercemur<a class="footnoteLink" href="#note_LCL403_408_2" id="target_note_LCL403_408_2"><sup>2</sup></a> propter amicitiam, cuius initium cognatio fecit,<a class="footnoteLink" href="#note_LCL403_408_3" id="target_note_LCL403_408_3"><sup>3</sup></a> cetera philosophiae
ratio confirmavit;<a class="footnoteLink" href="#note_LCL403_408_4" id="target_note_LCL403_408_4"><sup>4</sup></a> et nobis non diffidimus, propterea quod aliquantum processimus, et alia sunt meliora quae multo intentius petimus in vita, ut, etiamsi non pervenerimus in dicendo quo volumus,







</p></section><notes><section class="footnotes"><ul><li class="note" id="note_LCL403_408_1"><a class="footnoteCrossrefLink" href="#target_note_LCL403_408_1" title="Click to highlight in text"><sup class="lineRef">1</sup>nec <span class="italic">Kroll</span>: ne <span class="italic">MSS. Mx.</span></a></li><script type="text/javascript">document.getElementById('note_LCL403_408_1').style.display = "none";</script><li class="note" id="note_LCL403_408_2"><a class="footnoteCrossrefLink" href="#target_note_LCL403_408_2" title="Click to highlight in text"><sup class="lineRef">2</sup>exercemur Π<span class="italic">E</span>: exerceamur <span class="italic">H<sup>2</sup>PBC Mx</span>: exerceamu <span class="italic">H</span>.</a></li><script type="text/javascript">document.getElementById('note_LCL403_408_2').style.display = "none";</script><li class="note" id="note_LCL403_408_3"><a class="footnoteCrossrefLink" href="#target_note_LCL403_408_3" title="Click to highlight in text"><sup class="lineRef">3</sup>fecit <span class="italic">C</span>: facit <span class="italic">other MSS. Mx.</span></a></li><script type="text/javascript">document.getElementById('note_LCL403_408_3').style.display = "none";</script><li class="note" id="note_LCL403_408_4"><a class="footnoteCrossrefLink" href="#target_note_LCL403_408_4" title="Click to highlight in text"><sup class="lineRef">4</sup>confirmavit <span class="italic">H</span>: confirmabat <span class="italic">B</span>: confirmabit <span class="italic">other MSS. Mx.</span></a></li><script type="text/javascript">document.getElementById('note_LCL403_408_4').style.display = "none";</script></ul></section></notes></section>