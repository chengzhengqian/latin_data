<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">
adtributa; ut si velis non divitem, sed ostentatorem pecuniosi describere, “Iste,” inquies, “iudices, qui se dici divitem putat<a class="footnoteLink" href="#note_LCL403_388_1" id="target_note_LCL403_388_1"><sup>1</sup></a> esse praeclarum, primum nunc videte quo vultu nos intueatur. Nonne vobis videtur dicere: ‘Darem vobis libenter quae clientibus<a class="footnoteLink" href="#note_LCL403_388_2" id="target_note_LCL403_388_2"><sup>2</sup></a> dant, si mihi molesti non essetis?’ Cum vero sinistra mentum sublevavit, existimat se gemmae nitore et auri splendore aspectus omnium praestringere.
Cum puerum respicit hunc unum, quem ego novi—vos non arbitror—alio nomine appellat, deinde alio atque alio. ‘At eho tu,’ inquit, ‘veni, Sannio, ne quid isti<a class="footnoteLink" href="#note_LCL403_388_3" id="target_note_LCL403_388_3"><sup>3</sup></a> barbari<a class="footnoteLink" href="#note_LCL403_388_4" id="target_note_LCL403_388_4"><sup>4</sup></a> turbent,’ ut ignoti qui audient unum putent seligi de multis. Ei dicit in aurem aut ut domi lectuli sternantur, aut ab avunculo rogetur Aethiops qui ad balneas veniat, aut asturconi locus ante ostium suum detur, aut aliquod fragile falsae choragium gloriae conparetur. Deinde exclamat,
ut omnes audiant: ‘Videto ut diligenter numeretur, si potest, ante noctem.’ Puer, qui iam bene eri naturam norit, ‘Tu illo plures mittas oportet,’ inquit, ‘si hodie vis transnumerari.’








</p></section><notes><section class="footnotes"><ul><li class="note" id="note_LCL403_388_1"><a class="footnoteCrossrefLink" href="#target_note_LCL403_388_1" title="Click to highlight in text"><sup class="lineRef">1</sup>putat <span class="italic">CE</span>: putabat <span class="italic">HPB</span>Π <span class="italic">Mx.</span></a></li><script type="text/javascript">document.getElementById('note_LCL403_388_1').style.display = "none";</script><li class="note" id="note_LCL403_388_2"><a class="footnoteCrossrefLink" href="#target_note_LCL403_388_2" title="Click to highlight in text"><sup class="lineRef">2</sup><span class="italic">lac.</span>; darem vobis libenter quae clientibus <span class="italic">sugg. Mx.</span></a></li><script type="text/javascript">document.getElementById('note_LCL403_388_2').style.display = "none";</script><li class="note" id="note_LCL403_388_3"><a class="footnoteCrossrefLink" href="#target_note_LCL403_388_3" title="Click to highlight in text"><sup class="lineRef">3</sup>isti <span class="italic">B<sup>2</sup>E</span>: is <span class="italic">M Mx</span>: hi C.</a></li><script type="text/javascript">document.getElementById('note_LCL403_388_3').style.display = "none";</script><li class="note" id="note_LCL403_388_4"><a class="footnoteCrossrefLink" href="#target_note_LCL403_388_4" title="Click to highlight in text"><sup class="lineRef">4</sup>barbari <span class="italic">BC</span>Π<span class="italic">E</span>: barbaris <span class="italic">P Mx</span>: barbaros <span class="italic">H.</span></a></li><script type="text/javascript">document.getElementById('note_LCL403_388_4').style.display = "none";</script></ul></section></notes></section>