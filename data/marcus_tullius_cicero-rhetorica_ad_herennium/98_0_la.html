<section class="div1 language" lang="la"><header><hgroup><h1>[Cicero]</h1></hgroup></header><section class="div2">
<p><span class="br"></span><span class="lineNumber">23</span><span class="br"></span>XIII. Mollitudo igitur vocis, quoniam omnis ad rhetoris praeceptionem pertinet, diligentius nobis consideranda est. Eam dividimus in sermonem, contentionem, amplificationem. Sermo est oratio remissa et finitima cotidianae locutioni. Contentio est oratio acris et ad confirmandum et ad confutandum adcommodata. Amplificatio est oratio quae aut in iracundiam inducit, aut ad misericordiam trahit auditoris animum.</p>
<p>Sermo dividitur in partes quattuor: dignitatem, demonstrationem, narrationem, iocationem. Dignitas est oratio cum aliqua gravitate et vocis remissione. Demonstratio est oratio quae docet remissa voce quomodo quid fieri potuerit aut non potuerit. Narratio
est rerum gestarum aut proinde ut gestarum expositio. Iocatio est oratio quae ex aliqua re risum pudentem et liberalem potest conparare.</p>
<p>Contentio dividitur in continuationem et in distributionem. Continuatio est orationis enuntiandae
adceleratio clamosa. Distributio est in contentione
oratio frequens cum raris et brevibus intervallis,
acri vociferatione.</p>
<p><span class="br"></span><span class="lineNumber">24</span><span class="br"></span>Amplificatio dividitur in cohortationem et conquestionem.
Cohortatio est oratio quae aliquod



</p></section><notes></notes></section>