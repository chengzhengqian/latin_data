<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

primum, quod in verborum innumerabili multitudine ridiculumst mille verborum imagines conparare. Quantulum enim poterunt haec valere, cum ex infinita verborum copia modo aliud modo aliud nos verbum meminisse oportebit? Deinde, cur volumus ab industria quemquam removere, ut, ne quid ipse quaerat, nos illi omnia parata quaesita tradamus? Praeterea, similitudine alia alius magis commovetur. Nam ut saepe, formam si quam similem cuipiam dixerimus esse, non omnes habemus adsensores, quod alii videtur aliud, item fit in imaginibus ut quae nobis diligenter notata sit, ea parum videatur insignis aliis. <span class="br"></span><span class="lineNumber">39</span><span class="br"></span>Quare sibi quemque suo commodo convenit imagines conparare. Postremo, praeceptoris est docere quemadmodum quaeri quidque conveniat, et unum aliquod aut alterum, non omnia quae eius generis erunt exempli causa subicere, quo res possit esse dilucidior;
ut cum de prooemiis<a class="footnoteLink" href="#note_LCL403_222_1" id="target_note_LCL403_222_1"><sup>1</sup></a> quaerendis disputamus, rationem damus quaerendi, non mille prooemiorum<a class="footnoteLink" href="#note_LCL403_222_2" id="target_note_LCL403_222_2"><sup>2</sup></a> genera conscribimus, item arbitramur de imaginibus fieri convenire.</p>
<p>XXIV. Nunc, ne forte verborum memoriam aut nimis difficilem aut parum utilem arbitrere, rerum ipsarum memoria contentus sis, quod et utilior sit et plus habeat facultatis, admonendus es quare verborum memoriam non inprobemus. Nam putamus oportere eos qui velint res faciliores sine labore et molestia facere in rebus difficilioribus esse ante exercitatos. Nec nos hanc verborum memoriam inducimus ut versus


</p></section><notes><section class="footnotes"><ul><li class="note" id="note_LCL403_222_1"><a class="footnoteCrossrefLink" href="#target_note_LCL403_222_1" title="Click to highlight in text"><sup class="lineRef">1</sup>prohemiis <span class="italic">PIIBC Mx</span>: proemiis <span class="italic">C<sup>2</sup>E</span>: praemiis <span class="italic">H.</span></a></li><script type="text/javascript">document.getElementById('note_LCL403_222_1').style.display = "none";</script><li class="note" id="note_LCL403_222_2"><a class="footnoteCrossrefLink" href="#target_note_LCL403_222_2" title="Click to highlight in text"><sup class="lineRef">2</sup>prohemiorum <span class="italic">PIIBC Mx</span>: proemiorum <span class="italic">C<sup>2</sup>E</span>: premiorum <span class="italic">H.</span></a></li><script type="text/javascript">document.getElementById('note_LCL403_222_2').style.display = "none";</script></ul></section></notes></section>