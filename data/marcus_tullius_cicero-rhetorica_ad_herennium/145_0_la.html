<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

Sed illud quoque probandum est genus sententiae quod confirmatur subiectione rationis, hoc pacto: “Omnes bene vivendi rationes in virtute sunt conlocandae, propterea quod sola virtus in sua potestate est, omnia praeterea subiecta sunt sub fortunae dominationem.” Item: “Qui fortunis alicuius inducti amicitiam eius secuti sunt, hi, simul ac fortuna dilapsa est, devolant omnes. Cum enim recessit ea res quae fuit consuetudinis causa, nihil superest quare possint in amicitia teneri.”</p>
<p>Sunt item sententiae quae dupliciter efferuntur. Hoc modo sine ratione: “Errant qui in prosperis rebus omnes impetus fortunae se putant fugisse; sapienter cogitant qui temporibus secundis casus adversos reformidant.” Cum ratione, hoc pacto: <span class="br"></span><span class="lineNumber">25</span><span class="br"></span>“Qui adulescentium peccatis ignosci putant oportere falluntur, propterea quod aetas illa non est inpedimento
bonis studiis. At ii sapienter faciunt qui adulescentes maxime castigant, ut quibus virtutibus omnem tueri vitam possint eas in aetate maturissima velint conparare.” Sententias interponi raro convenit,
ut rei actores, non vivendi praeceptores videamur
esse. Cum ita interponentur, multum adferent ornamenti. Et<a class="footnoteLink" href="#note_LCL403_290_1" id="target_note_LCL403_290_1"><sup>1</sup></a> necesse est animi conprobet eam







</p></section><notes><section class="footnotes"><ul><li class="note" id="note_LCL403_290_1"><a class="footnoteCrossrefLink" href="#target_note_LCL403_290_1" title="Click to highlight in text"><sup class="lineRef">1</sup>Et <span class="italic">Bornecque</span>: <span class="italic">lac. Mx.</span></a></li><script type="text/javascript">document.getElementById('note_LCL403_290_1').style.display = "none";</script></ul></section></notes></section>