<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">
accusatoris est cum dicit malorum misereri non oportere, et cum auget peccati atrocitatem. Defensoris
proprius locus est cum misericordiam captat et cum accusatorem calumniari criminatur. Communes
loci sunt cum accusatoris tum defensoris: abs testibus, contra testes; abs quaestionibus, contra quaestiones; ab argumentis, contra argumenta; ab rumoribus, contra rumores.</p>
<p>A testibus dicemus secundum auctoritatem et vitam testium et constantiam testimoniorum. Contra testes: secundum<a class="footnoteLink" href="#note_LCL403_74_1" id="target_note_LCL403_74_1"><sup>1</sup></a> vitae turpitudinem, testimoniorum inconstantiam; si aut fieri non potuisse dicemus aut non factum esse quod dicant, aut scire illos non potuisse, aut cupide dicere et argumentari. Haec et ad inprobationem et ad interrogationem testium pertinebunt.</p>
<p><span class="br"></span><span class="lineNumber">10</span><span class="br"></span>VII. A quaestionibus dicemus cum demonstrabimus
maiores veri inveniendi causa tormentis et cruciatu voluisse quaeri, et summo dolore homines cogi ut quicquid sciant dicant; et praeterea confirmatior




</p></section><notes><section class="footnotes"><ul><li class="note" id="note_LCL403_74_1"><a class="footnoteCrossrefLink" href="#target_note_LCL403_74_1" title="Click to highlight in text"><sup class="lineRef">1</sup><span class="italic">lacuna</span>; secundum <span class="italic">inserted by Schuetz.</span></a></li><script type="text/javascript">document.getElementById('note_LCL403_74_1').style.display = "none";</script></ul></section></notes></section>