<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

erunt conprehendemus, aut a rebus consequentibus aut circum instantibus non recedemus,<a class="footnoteLink" href="#note_LCL403_406_1" id="target_note_LCL403_406_1"><sup>1</sup></a> hoc modo: “Quod simul atque Graccus prospexit fluctuare populum, verentem ne ipse auctoritate senatus commotus
sententia desisteret, iubet advocari contionem. Iste interea scelere et malis cogitationibus redundans evolat e templo Iovis; sudans, oculis ardentibus, erecto capillo, contorta toga, cum pluribus aliis ire celerius coepit. Illi praeco faciebat audientiam; hic, subsellium quoddam excors calce premens, dextera pedem defringit et hoc alios iubet idem facere. Cum Graccus deos inciperet precari, cursim isti impetum faciunt et ex aliis alii partibus convolant, atque e populo unus ‘Fuge, fuge,’ inquit, ‘Tiberi. Non vides? Respice, inquam.’ Deinde vaga multitudo, subito timore perterrita, fugere coepit. At iste, spumans ex ore scelus, anhelans ex infimo pectore crudelitatem, contorquet brachium et dubitanti Gracco quid esset neque tamen locum in quo constiterat
relinquenti percutit tempus. Ille, nulla voce delibans<a class="footnoteLink" href="#note_LCL403_406_2" id="target_note_LCL403_406_2"><sup>2</sup></a> insitam virtutem, concidit tacitus. Iste viri fortissimi miserando sanguine aspersus, quasi facinus praeclarissimum fecisset circum inspectans,






</p></section><notes><section class="footnotes"><ul><li class="note" id="note_LCL403_406_1"><a class="footnoteCrossrefLink" href="#target_note_LCL403_406_1" title="Click to highlight in text"><sup class="lineRef">1</sup>recedemus <span class="italic">P</span><sup>2</sup><span class="italic">C</span>Π<span class="italic">bv</span>: recedimus <span class="italic">HPB Mx.</span></a></li><script type="text/javascript">document.getElementById('note_LCL403_406_1').style.display = "none";</script><li class="note" id="note_LCL403_406_2"><a class="footnoteCrossrefLink" href="#target_note_LCL403_406_2" title="Click to highlight in text"><sup class="lineRef">2</sup>delibans <span class="italic">Victorius Mx ed. mai.</span>: delabans <span class="italic">HP</span>Π <span class="italic">Mx</span>: delabens <span class="italic">B</span>: edens <span class="italic">E.</span></a></li><script type="text/javascript">document.getElementById('note_LCL403_406_2').style.display = "none";</script></ul></section></notes></section>