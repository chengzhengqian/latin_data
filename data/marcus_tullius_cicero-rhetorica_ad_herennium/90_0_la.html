<section class="div1 language" lang="la"><header><hgroup><h1>[Cicero]</h1></hgroup></header><section class="div2">
<p>Ab externis rebus: genus—in laude: quibus maioribus natus sit; si bono genere, parem aut excelsiorem fuisse; si humili genere, ipsum in suis, non in maiorum virtutibus habuisse praesidium. In vituperatione: si bono genere, dedecori maioribus fuisse; si malo, tamen his ipsis detrimento fuisse. Educatio—in laude: bene et<a class="footnoteLink" href="#note_LCL403_180_1" id="target_note_LCL403_180_1"><sup>1</sup></a> honeste in bonis disciplinis per omnem pueritiam educatum.<a class="footnoteLink" href="#note_LCL403_180_2" id="target_note_LCL403_180_2"><sup>2</sup></a> In vituperatione: . . .</p>
<p><span class="br"></span><span class="lineNumber">14</span><span class="br"></span>Deinde transire oportet ad corporis commoda: natura si sit dignitas atque forma, laudi fuisse eam, non quemadmodum ceteris detrimento atque dedecori;
si vires atque velocitas egregia, honestis haec exercitationibus et industriis dicemus conparata; si valetudo perpetua, diligentia et temperantia cupiditatum.
In vituperatione, si erunt haec corporis commoda, male<a class="footnoteLink" href="#note_LCL403_180_3" id="target_note_LCL403_180_3"><sup>3</sup></a> his usum dicemus quae casu et natura tamquam quilibet gladiator habuerit; si non erunt, praeter formam omnia ipsius culpa et intemperantia afuisse dicemus.</p>
<p>Deinde revertemur ad extraneas res, et in his animi virtutes aut vitia quae fuerint considerabimus; divitiae an paupertas fuerit, et quae potestates, quae gloriae, quae amicitiae, quae inimicitiae, et quid fortiter inimicitiis gerundis fecerit; cuius causa susceperit inimicitias; qua fide, benivolentia, officio




</p></section><notes><section class="footnotes"><ul><li class="note" id="note_LCL403_180_1"><a class="footnoteCrossrefLink" href="#target_note_LCL403_180_1" title="Click to highlight in text"><sup class="lineRef">1</sup>bene et <span class="italic">E</span>: <span class="italic">M omits</span>: <span class="italic">lac. Mx.</span></a></li><script type="text/javascript">document.getElementById('note_LCL403_180_1').style.display = "none";</script><li class="note" id="note_LCL403_180_2"><a class="footnoteCrossrefLink" href="#target_note_LCL403_180_2" title="Click to highlight in text"><sup class="lineRef">2</sup>per omnem puericiam educatum <span class="italic">E</span>: totius pueritiae fuerit <span class="italic">M Mx.</span></a></li><script type="text/javascript">document.getElementById('note_LCL403_180_2').style.display = "none";</script><li class="note" id="note_LCL403_180_3"><a class="footnoteCrossrefLink" href="#target_note_LCL403_180_3" title="Click to highlight in text"><sup class="lineRef">3</sup>male <span class="italic">E</span>: de <span class="italic">M Mx.</span></a></li><script type="text/javascript">document.getElementById('note_LCL403_180_3').style.display = "none";</script></ul></section></notes></section>