<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">
et appeti oportere; et item res humiles et indignas viris fortibus viros<a class="footnoteLink" href="#note_LCL403_166_1" id="target_note_LCL403_166_1"><sup>1</sup></a> fortes propterea contemnere oportere nec idoneas dignitate sua iudicare. Item ab nulla re honesta periculi aut laboris magnitudine deduci oportere; antiquiorem mortem turpitudine haberi; nullo dolore cogi ut ab officio recedatur; nullius pro rei veritate metuere inimicitias; quodlibet pro patria, parentibus, hospitibus, amicis, iis rebus quas iustitia colere cogit, adire periculum et quemlibet
suscipere laborem.</p>
<p>Modestiae partibus utemur si nimias libidines honoris, pecuniae, similium rerum vituperabimus; si unam quamque rem certo naturae termino definiemus;
si quoad cuique satis sit ostendemus, nimium progredi dissuadebimus, modum uni cuique rei statuemus.</p>
<p><span class="br"></span><span class="lineNumber">6</span><span class="br"></span>Huiusmodi partes sunt virtutis amplificandae is suadebimus, adtenuandae<a class="footnoteLink" href="#note_LCL403_166_2" id="target_note_LCL403_166_2"><sup>2</sup></a> si ab his dehortabimur, ut haec adtenuentur quae supra demonstravi. Nam nemo erit qui censeat a virtute recedendum; verum aut res non eiusmodi dicatur esse ut virtutem possimus
egregiam experiri, aut in contrariis potius rebus quam in his virtus constare quae ostendantur. Item, si quo pacto poterimus, quam is qui contra dicet iustitiam vocabit, nos demonstrabimus ignaviam esse et inertiam ac pravam liberalitatem; quam prudentiam appellarit, ineptam et garrulam et odiosam
scientiam esse dicemus; quam ille modestiam dicet esse, eam nos inertiam et dissolutam neglegentiam
esse dicemus; quam ille fortitudinem


</p></section><notes><section class="footnotes"><ul><li class="note" id="note_LCL403_166_1"><a class="footnoteCrossrefLink" href="#target_note_LCL403_166_1" title="Click to highlight in text"><sup class="lineRef">1</sup>viros <span class="italic">E</span>: vel viros <span class="italic">M</span>: <span class="italic">lac. followed by</span> vel viros <span class="italic">Mx.</span></a></li><script type="text/javascript">document.getElementById('note_LCL403_166_1').style.display = "none";</script><li class="note" id="note_LCL403_166_2"><a class="footnoteCrossrefLink" href="#target_note_LCL403_166_2" title="Click to highlight in text"><sup class="lineRef">2</sup>adtenuandae <span class="italic">E</span>: omnibus verbis adtenuandae <span class="italic">M Mx.</span></a></li><script type="text/javascript">document.getElementById('note_LCL403_166_2').style.display = "none";</script></ul></section></notes></section>