<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

vocis maxime conparat cura; nonnihil adauget, et maxime conservat exercitatio declamationis.<a class="footnoteLink" href="#note_LCL403_192_1" id="target_note_LCL403_192_1"><sup>1</sup></a> Mollitudinem
vocis, hoc est ut eam torquere in dicendo nostro commodo possimus, maxime faciet exercitatio declamationis. Quapropter de magnitudine vocis et firmitudinis parte, quoniam altera natura paritur, altera cura conparatur, nihil nos adtinet commonere nisi ut ab iis qui non inscii sunt eius artificii ratio curandae vocis petatur.</p>
<p>XII. De ea parte firmitudinis
quae conservatur ratione declamationis, et de mollitudine vocis, quae maxime nacessaria est oratori, quoniam ea quoque moderatione declamationis conparatur, dicendum videtur.</p>
<p><span class="br"></span><span class="lineNumber">21</span><span class="br"></span>Firmam ergo maxime poterimus in dicendo vocem conservare si quam maxime sedata et depressa voce principia dicemus. Nam laeditur arteria si antequam voce leni permulsa est acri clamore completur. Et intervallis longioribus uti convenit; recreatur enim spiritu vox et arteriae reticendo adquiescunt. Et in continuo clamore remittere et ad sermonem transire oportet; commutationes enim faciunt ut nullo genere vocis effuso in omni voce integri simus. Et acutas vocis exclamationes vitare debemus; ictus enim fit et vulnus arteriae acuta atque adtenuata nimis adclamatione, et qui splendor est vocis consumitur uno clamore universus. Et uno spiritu continenter multa dicere in extrema convenit oratione; fauces





</p></section><notes><section class="footnotes"><ul><li class="note" id="note_LCL403_192_1"><a class="footnoteCrossrefLink" href="#target_note_LCL403_192_1" title="Click to highlight in text"><sup class="lineRef">1</sup>declamationis <span class="italic">P<sup>2</sup>B<sup>2</sup>E</span>: imitationis <span class="italic">M Mx.</span></a></li><script type="text/javascript">document.getElementById('note_LCL403_192_1').style.display = "none";</script></ul></section></notes></section>