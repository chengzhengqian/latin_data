<section class="div1 language" lang="la"><header><hgroup><h1>[Cicero]</h1></hgroup></header><section class="div2">
<p>Puto in hoc exemplo datos esse uni cuique sermones
ad dignitatem adcommodatos; id quod oportet
in hoc genere conservare.</p>
<p>Sunt item sermocinationes consequentes, hoc genus: “Nam quid putamus illos dicturos si hoc iudicaritis? Nonne omnes hac utentur oratione?”—deinde subicere sermonem.</p>
<p><span class="br"></span><span class="lineNumber">66</span><span class="br"></span>LIII. Conformatio est cum aliqua quae non adest persona confingitur quasi adsit, aut cum res muta aut informis fit eloquens, et forma ei et oratio adtribuitur ad dignitatem adcommodata aut actio quaedam, hoc pacto: “Quodsi nunc haec urbs invictissima vocem mittat, non hoc pacto loquatur: ‘Ego illa plurimis tropaeis<a class="footnoteLink" href="#note_LCL403_398_1" id="target_note_LCL403_398_1"><sup>1</sup></a> ornata, triumphis ditata certissimis, clarissimis
locupletata victoriis, nunc vestris seditionibus, o cives, vexor; quam dolis malitiosa Kartago, viribus probata Numantia, disciplinis erudita Corinthus labefactare non potuit, eam patimini nunc ab homunculis
deterrimis proteri atque conculcari?” Item: “Quodsi nunc Lucius ille Brutus revivescat et hic ante pedes vestros adsit, is non hac utatur oratione? ‘Ego reges eieci; vos tyrannos introducitis. Ego libertatem, quae non erat, peperi; vos partam servare non vultis. Ego capitis mei periculo patriam




</p></section><notes><section class="footnotes"><ul><li class="note" id="note_LCL403_398_1"><a class="footnoteCrossrefLink" href="#target_note_LCL403_398_1" title="Click to highlight in text"><sup class="lineRef">1</sup>tropeis <span class="italic">P</span>Π <span class="italic">Mx</span>: tropheis <span class="italic">P<sup>2</sup>HBCE.</span></a></li><script type="text/javascript">document.getElementById('note_LCL403_398_1').style.display = "none";</script></ul></section></notes></section>