<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

haec erit disputatio si quae dicta erunt argumentando isdem viis quibus omnis coniectura tractatur trahemus ad veri similem suspicionem; idemque hoc in testimoniis facere oportebit. Contra quaestiones hoc modo dicemus: primum maiores voluisse certis in rebus interponi quaestiones cum quae vere dicerentur sciri, quae falso in quaestione pronuntiarentur refelli possent, hoc modo: quo in loco quid positum sit, et si quid esset simile quod videri aut vestigiis probari<a class="footnoteLink" href="#note_LCL403_76_1" id="target_note_LCL403_76_1"><sup>1</sup></a> aut aliquo simili signo percipi posset; deinde dolori credi non oportere, quod alius alio recentior sit in dolore, quod ingeniosior ad eminiscendum, quod denique saepe scire aut suspicari possit quid quaesitor velit audire; quod cum dixerit, intellegat sibi finem doloris futurum. Haec disputatio conprobabitur si refellemus quae in quaestionibus erunt dicta probabili argumentatione; idque partibus coniecturae quas ante exposuimus facere oportebit.</p>
<p><span class="br"></span><span class="lineNumber">11</span><span class="br"></span>Ab argumentis et signis et ceteris locis quibus augetur suspicio dicere hoc modo convenit: Cum multa concurrant argumenta et signa quae inter se consentiant, rem perspicuam, non suspiciosam videri oportere. Item plus oportere signis et argumentis credi quam testibus, haec enim eo modo exponi quo



</p></section><notes><section class="footnotes"><ul><li class="note" id="note_LCL403_76_1"><a class="footnoteCrossrefLink" href="#target_note_LCL403_76_1" title="Click to highlight in text"><sup class="lineRef">1</sup><span class="italic">lac.</span>; aut vestigiis probari <span class="italic">suggested by Mx.</span></a></li><script type="text/javascript">document.getElementById('note_LCL403_76_1').style.display = "none";</script></ul></section></notes></section>