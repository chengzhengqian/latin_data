<section class="div1 language" lang="la"><header><hgroup><h1>[Cicero]</h1></hgroup></header><section class="div2">
<p>XXVIII. Conduplicatio est cum ratione amplificationis
aut commiserationis eiusdem unius aut plurium verborum iteratio, hoc modo: “Tumultus, Gai Gracce, tumultus domesticos et intestinos conparas!” Item: “Commotus non es, cum tibi pedes mater amplexaretur, non es commotus?” Item: “Nunc audes etiam venire in horum conspectum, proditor patriae? Proditor, inquam, patriae, venire audes in horum conspectum?” Vehementer auditorem commovet
eiusdem redintegratio verbi et vulnus maius efficit in contrario causae, quasi aliquod telum saepius perveniat in eandem corporis partem.<a class="footnoteLink" href="#note_LCL403_324_1" id="target_note_LCL403_324_1"><sup>1</sup></a></p>
<p>Interpretatio est quae non iterans idem redintegrat verbum, sed id commutat quod positum est alio verbo quod idem valeat, hoc modo: “Rem publicam radicitus evertisti, civitatem funditus deiecisti.”<a class="footnoteLink" href="#note_LCL403_324_2" id="target_note_LCL403_324_2"><sup>2</sup></a> Item: “Patrem nefarie verberasti, parenti manus scelerate attulisti." Necessum est eius qui audit animum commoveri cum gravitas prioris dicti renovatur
interpretatione verborum.</p>
<p><span class="br"></span><span class="lineNumber">39</span><span class="br"></span>Commutatio est cum duae sententiae inter se discrepantes ex transiectione ita efferuntur ut a priore posterior contraria priori proficiscatur, hoc modo: “Esse oportet ut vivas, non vivere ut edas.”<a class="footnoteLink" href="#note_LCL403_324_3" id="target_note_LCL403_324_3"><sup>3</sup></a>
</p></section><notes><section class="footnotes"><ul><li class="note" id="note_LCL403_324_1"><a class="footnoteCrossrefLink" href="#target_note_LCL403_324_1" title="Click to highlight in text"><sup class="lineRef">1</sup>corporis partem <span class="italic">H</span>: partem corporis <span class="italic">other MSS. Mx.</span></a></li><script type="text/javascript">document.getElementById('note_LCL403_324_1').style.display = "none";</script><li class="note" id="note_LCL403_324_2"><a class="footnoteCrossrefLink" href="#target_note_LCL403_324_2" title="Click to highlight in text"><sup class="lineRef">2</sup>deiecisti <span class="italic">MSS. Mx ed. mai.</span>: diiecisti <span class="italic">Mx.</span></a></li><script type="text/javascript">document.getElementById('note_LCL403_324_2').style.display = "none";</script><li class="note" id="note_LCL403_324_3"><a class="footnoteCrossrefLink" href="#target_note_LCL403_324_3" title="Click to highlight in text"><sup class="lineRef">3</sup>edas <span class="italic">Mx ed. mai., all MSS. but H</span>: edis <span class="italic">H Mx.</span></a></li><script type="text/javascript">document.getElementById('note_LCL403_324_3').style.display = "none";</script></ul></section></notes></section>