<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

alienae; cupidus, intemperans, petulans, superbus; impius in parentes, ingratus in amicos, infestus cognatis;
in superiores contumax, in aequos et pares fastidiosus, in inferiores crudelis; denique in omnes intolerabilis.”</p>
<p><span class="br"></span><span class="lineNumber">53</span><span class="br"></span>Eiusdem generis est illa frequentatio quae plurimum
coniecturalibus causis opitulatur, cum suspiciones,
quae separatim dictae minutae et infirmae erant, unum in locum coactae rem videntur perspicuam
facere, non suspiciosam, hoc pacto: “Nolite igitur, nolite, iudices, ea quae dixi separatim spectare, sed omnia colligite et conferte in unum.</p>
<p>XLI. “Si et commodum ad istum ex illius morte veniebat; et vita hominis est turpissima, animus avarissimus, fortunae familiares adtenuatissimae; et res ista bono nemini praeter istum fuit; neque alius quisquam aeque commode, neque iste aliis commodioribus
rationibus facere potuit; neque praeteritum est ab isto quicquam quod opus fuit ad maleficium, neque factum quod opus non fuit; et cum locus idoneus maxime quaesitus, tum occasio adgrediendi commoda, tempus adeundi opportunissimum; spatium conficiendi longissimum sumptum est, non sine maxima occultandi et perficiendi maleficii spe; et praeterea, ante quam occisus homo is est, iste visus est in eo loco in quo est occisio facta, solus; paulo



</p></section><notes></notes></section>