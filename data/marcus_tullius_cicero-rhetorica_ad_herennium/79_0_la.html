<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

potius, hoc modo: Kartago tollenda an relinquenda videatur. Quid potissimum, hoc pacto: ut si Hannibal
consultet, cum ex Italia Kartaginem arcessatur, an in Italia remaneat, an domum redeat, an in Aegyptum profectus occupet Alexandriam.</p>
<p>Item deliberationes partim ipsae propter se consultandae sunt, ut si deliberet senatus captivos ab hostibus redimat an non; partim propter aliquam extraneam causam veniunt in deliberationem et consultationem,
ut si deliberet senatus solvatne legibus Scipionem ut eum liceat ante tempus consulem fieri; partim et propter se sunt deliberandae et magis propter extraneam causam veniunt in consultationem, ut si deliberet senatus bello Italico sociis civitatem




</p></section><notes></notes></section>