<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

alterius stultitiae simili ratione conlata, sub aspectus omnium rem subiecit. Dictum autem est per conlationem,
propterea quod proposita similitudine paria sunt omnia relata.</p>
<p><span class="br"></span><span class="lineNumber">61</span><span class="br"></span>XLVIII. In similibus observare oportet diligenter ut, cum rem adferamus similem cuius rei causa similitudinem adtulerimus, verba ad similitudinem habeamus adcommodata. Id est huiusmodi: “Ita ut hirundines aestivo tempore praesto sunt, frigore pulsae recedunt, ...” Ex eadem similitudine nunc per translationem verba sumimus: “item falsi amici sereno vitae tempore praesto sunt; simul atque hiemem fortunae viderunt, devolant omnes.” Sed inventio similium facilis erit si quis sibi omnes res, animantes et inanimas, mutas et eloquentes, feras et mansuetas, terrestres, caelestes, maritimas, artificio, casu, natura conparatas, usitatas atque inusitatas, frequenter ponere ante oculos poterit, et ex his aliquam venari similitudinem quae aut ornare aut docere aut apertiorem rem facere aut ponere ante oculos possit. Non enim res tota totae rei necesse est similis sit, sed id ipsum quod conferetur similitudinem habeat oportet.</p>
<p><span class="br"></span><span class="lineNumber">62</span><span class="br"></span>XLIX. Exemplum est alicuius facti aut dicti praeteriti cum certi auctoris nomine propositio. Id


</p></section><notes></notes></section>