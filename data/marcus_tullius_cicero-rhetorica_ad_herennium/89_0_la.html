<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

quoniam norint, pauca de nequitia eius dicturos; quod si ignorent, petemus uti gnoscant, uti malitiam vitare possint; quoniam dissimiles sint qui audiant atque ille qui vituperatur, sperare eos illius vitam vehementer inprobaturos.</p>
<p>Ab rebus ipsis: incertos esse quid potissimum laudemus; vereri ne, cum multa dixerimus, plura praetereamus. et quae similes sententias habebunt; quibus sententiis contraria sumuntur a vituperatione.</p>
<p><span class="br"></span><span class="lineNumber">13</span><span class="br"></span>VII. Principio tractato aliqua harum quas ante commemoravimus ratione, narratio non erit ulla quae necessario consequatur; sed si qua inciderit, cum aliquod factum eius de quo loquemur nobis narrandum sit cum laude aut vituperatione, praeceptio narrandi de primo libro repetetur.</p>
<p>Divisione hac utemur: exponemus quas res laudaturi
sumus aut vituperaturi; deinde ut quaeque quove tempore res erit gesta ordine dicemus, ut quid quamque tute cauteque egerit intellegatur. Sed exponere oportebit animi virtutes aut vitia; deinde commoda aut incommoda corporis aut rerum externarum
quomodo ab animo tractata sint<a class="footnoteLink" href="#note_LCL403_178_1" id="target_note_LCL403_178_1"><sup>1</sup></a> demonstrare. Ordinem hunc adhibere in demonstranda vita debemus:</p>
</section><notes><section class="footnotes"><ul><li class="note" id="note_LCL403_178_1"><a class="footnoteCrossrefLink" href="#target_note_LCL403_178_1" title="Click to highlight in text"><sup class="lineRef">1</sup>tractata sint <span class="italic">H<sup>2</sup>P<sup>2</sup>B C d</span>: tracta sint Î : tractata sunt <span class="italic">b Mx</span>: sunt tractata <span class="italic">l</span>: tractata <span class="italic">H.</span></a></li><script type="text/javascript">document.getElementById('note_LCL403_178_1').style.display = "none";</script></ul></section></notes></section>