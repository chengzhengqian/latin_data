<section class="div1 language" lang="la"><header><hgroup><h1>[Cicero]</h1></hgroup></header><section class="div2"><blockquote><p>
<span class="line">Fraternis armis mihique adiudicarier,</span><span class="linebreak"></span>
<span class="line">Vel quod propinquus vel quod virtute aemulus.</span><span class="linebreak"></span></p></blockquote>
<p>Item vitiosum est ipsum sibi in sua oratione dissentire
et contra atque ante dixerit dicere, hoc modo: “Qua causa accusem hunc?”, tum id exputando evolvere:</p>
<blockquote><p>
<span class="line">Nam si veretur, quid eum accuses qui est probus?</span><span class="linebreak"></span>
<span class="line">Sin inverecundum animi ingenium possidet,</span><span class="linebreak"></span>
<span class="line">Quid autem eum accuses qui id parvi auditum</span><span class="linebreak"></span>
<span class="line indent3">aestimet?</span><span class="linebreak"></span></p></blockquote>
<p>XXVII. Non incommoda ratione videtur sibi ostendisse
quare non accusaret. Quid postea? quid ait?</p>
<blockquote><p><span class="line">Nunc ego te ab summo iam detexam exordio.</span><span class="linebreak"></span></p></blockquote>
<p><span class="br"></span><span class="lineNumber">43</span><span class="br"></span>Item vitiosum est quod dicitur contra iudicis voluntatem aut eorum qui audiunt, si aut partes quibus illi student, aut homines quos illi caros habent laedantur, aut aliquo eiusmodi vitio laeditur auditoris voluntas.</p>
<p>Item vitiosum est non omnes res confirmare quas pollicitus sis in expositione.</p>
<p>Item verendum est ne de alia re dicatur, cum alia de re controversia sit; inque eiusmodi vitio considerandum
est ne aut ad rem addatur quid, aut quippiam de re detrahatur, aut tota causa mutata in



</p></section><notes></notes></section>