<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

discessent<a class="footnoteLink" href="#note_LCL403_260_1" id="target_note_LCL403_260_1"><sup>1</sup></a> videbant. Nam rerum inperiti, qui unius cuiusque rei de rebus ante gestis exempla petere non possunt, ii per inprudentiam facillime deducuntur in fraudem; at ii qui sciunt quid aliis acciderit facile ex aliorum eventis suis rationibus possunt providere. Nulla igitur re inducti, nulla spe freti arma sustulerunt?
Quis hoc credet, tantam amentiam quemquam
tenuisse ut imperium populi Romani temptare auderet nullis copiis fretus? Ergo aliquid fuisse necessum est. Quid aliud nisi id quod dico potest esse?”</p>
<p><span class="br"></span><span class="lineNumber">14</span><span class="br"></span>X. In adtenuato figurae genere, id quod ad infimum et cotidianum sermonem demissum est, hoc erit exemplum:</p>
<p>“Nam ut forte hic in balneas<a class="footnoteLink" href="#note_LCL403_260_2" id="target_note_LCL403_260_2"><sup>2</sup></a> venit, coepit, postquam
perfusus est, defricari; deinde, ubi visum est ut in alveum descenderet, ecce tibi iste de traverso: ‘Heus,’ inquit, ‘adolescens, pueri tui modo me pulsarunt; satis facias oportet.’ Hic, qui id aetatis ab ignoto praeter consuetudinem appellatus esset, erubuit. Iste clarius eadem et alia dicere coepit. Hic vix: ‘Tamen,’ inquit, ‘sine me considerare.’







</p></section><notes><section class="footnotes"><ul><li class="note" id="note_LCL403_260_1"><a class="footnoteCrossrefLink" href="#target_note_LCL403_260_1" title="Click to highlight in text"><sup class="lineRef">1</sup>discessent <span class="italic">Mx</span>: discessissent <span class="italic">Ernesti</span>: descissent <span class="italic">MSS.</span></a></li><script type="text/javascript">document.getElementById('note_LCL403_260_1').style.display = "none";</script><li class="note" id="note_LCL403_260_2"><a class="footnoteCrossrefLink" href="#target_note_LCL403_260_2" title="Click to highlight in text"><sup class="lineRef">2</sup>balneas <span class="italic">Mx ed. mai., all MSS. but p</span>: balineas <span class="italic">p Mx.</span></a></li><script type="text/javascript">document.getElementById('note_LCL403_260_2').style.display = "none";</script></ul></section></notes></section>