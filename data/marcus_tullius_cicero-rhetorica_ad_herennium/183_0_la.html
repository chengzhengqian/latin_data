<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

proferetur, hoc modo: “Nullum tantum est periculum
quod sapiens pro salute patriae vitandum arbitretur. Cum agetur incolumitas perpetua civitatis,
qui bonis erit rationibus praeditus profecto nullum vitae discrimen sibi pro fortunis rei publicae fugiendum putabit, et erit in ea sententia semper ut pro patria studiose quamvis in magnam descendat vitae dimicationem.”</p>
<p>Pronuntiando commutabimus si cum in sermone, tum in acrimonia, tum in alio atque alio genere vocis atque gestus eadem verbis commutando pronuntiationem
quoque vehementius immutarimus. Hoc neque commodissime scribi potest neque parum est apertum; quare non eget exempli.</p>
<p><span class="br"></span><span class="lineNumber">55</span><span class="br"></span>Tertium genus est commutationis, quod tractando conficitur, si sententiam traiciemus aut ad sermocinationem
aut exsuscitationem.</p>
<p>XLIII. Sermocinatio est—de qua planius paulo post suo loco dicemus, nunc breviter, quod ad hanc rem satis sit, adtingemus—in qua constituetur alicuius personae oratio adcommodata ad dignitatem, hoc modo, ut, quo facilius res cognosci possit, ne ab eadem sententia recedamus: “Sapiens omnia rei publicae causa suscipienda pericula putabit. Saepe ipse secum loquetur<a class="footnoteLink" href="#note_LCL403_366_1" id="target_note_LCL403_366_1"><sup>1</sup></a>: ‘Non mihi soli, sed etiam atque adeo multo potius natus sum patriae; vita,






</p></section><notes><section class="footnotes"><ul><li class="note" id="note_LCL403_366_1"><a class="footnoteCrossrefLink" href="#target_note_LCL403_366_1" title="Click to highlight in text"><sup class="lineRef">1</sup>loquetur <span class="italic">H</span><sup>2</sup><span class="italic">P</span><sup>2</sup><span class="italic">C</span>: loquet <span class="italic">H</span>: loquitur <span class="italic">PB</span>Π<span class="italic">EMx.</span></a></li><script type="text/javascript">document.getElementById('note_LCL403_366_1').style.display = "none";</script></ul></section></notes></section>