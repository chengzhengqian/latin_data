<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">
At inimici, statim sanguinulentam palmam crudelissima victoria potiti, insultabunt in horum miserias, et superbi a re simul et verbis invenientur.”<a class="footnoteLink" href="#note_LCL403_358_1" id="target_note_LCL403_358_1"><sup>1</sup></a></p>
<p>Item: “Nam neminem vestrum fugit, Quirites, urbe capta quae miseriae consequi soleant: arma qui contra tulerunt statim crudelissime trucidantur; ceteri qui possunt per aetatem et vires laborem ferre rapiuntur in servitutem, qui non possunt vita privantur;
uno denique atque eodem tempore domus hostili flagrat<a class="footnoteLink" href="#note_LCL403_358_2" id="target_note_LCL403_358_2"><sup>2</sup></a> incendio, et quos natura aut voluntas necessitudine et benivolentia coniunxit distrahuntur; liberi partim e gremiis diripiuntur parentum, partim in sinu<a class="footnoteLink" href="#note_LCL403_358_3" id="target_note_LCL403_358_3"><sup>3</sup></a> iugulantur, partim ante pedes constuprantur. Nemo, iudices, est qui possit satis rem consequi verbis nec efferre oratione magnitudinem calamitatis.”</p>
<p>Hoce genere exornationis vel indignatio vel misericordia
potest commoveri, cum res consequentes conprehensae universae perspicua breviter exprimuntur oratione.</p>
</section><notes><section class="footnotes"><ul><li class="note" id="note_LCL403_358_1"><a class="footnoteCrossrefLink" href="#target_note_LCL403_358_1" title="Click to highlight in text"><sup class="lineRef">1</sup>invenientur <span class="italic">B<sup>2</sup>C</span>: invenietur Π: invehentur <span class="italic">Bbd</span>: inveniuntur
<span class="italic">HPMx</span>: invehebuntur <span class="italic">l.</span></a></li><script type="text/javascript">document.getElementById('note_LCL403_358_1').style.display = "none";</script><li class="note" id="note_LCL403_358_2"><a class="footnoteCrossrefLink" href="#target_note_LCL403_358_2" title="Click to highlight in text"><sup class="lineRef">2</sup>flagrat <span class="italic">C</span>: flagrabit <span class="italic">P<sup>2</sup>B<sup>2</sup>EMx</span>: flagrabat <span class="italic">H<sup>2</sup>B</span> Π: fraglabat
<span class="italic">P<sup>1</sup></span>: fragrabat <span class="italic">H<sup>1</sup>.</span></a></li><script type="text/javascript">document.getElementById('note_LCL403_358_2').style.display = "none";</script><li class="note" id="note_LCL403_358_3"><a class="footnoteCrossrefLink" href="#target_note_LCL403_358_3" title="Click to highlight in text"><sup class="lineRef">3</sup>sinu <span class="italic">H<sup>1</sup>P<sup>2</sup>B<sup>2</sup>CE</span>: sinū <span class="italic">H<sup>2</sup>PB</span>Π: sinum <span class="italic">Mx.</span></a></li><script type="text/javascript">document.getElementById('note_LCL403_358_3').style.display = "none";</script></ul></section></notes></section>