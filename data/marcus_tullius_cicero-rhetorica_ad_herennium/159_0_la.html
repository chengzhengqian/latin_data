<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">
hoc pacto: “Modo in patriam cuiusmodi fuerit habetis; nunc in parentes qualis extiterit considerate.” Item: “Mea in istum beneficia cognoscitis; nunc quomodo iste mihi gratiam rettulerit accipite.”Proficit haec aliquantum exornatio ad duas res: nam et quid dixerit commonet, et ad reliquum conparat auditorem.</p>
<p><span class="br"></span><span class="lineNumber">36</span><span class="br"></span>Correctio est quae tollit id quod dictum est, et pro eo id quod magis idoneum videtur reponit, hoc pacto: “Quodsi iste suos hospites rogasset, immo innuisset modo, facile hoc perfici posset.” Item: “Nam postquam
isti vicerunt atque adeo victi sunt—eam quomodo victoriam appellem, quae victoribus plus calamitatis quam boni dederit?” Item: “O virtutis
comes, invidia, quae bonos sequeris plerumque atque adeo insectaris!” Commovetur hoc genere animus auditoris. Res enim communi verbo elata levius<a class="footnoteLink" href="#note_LCL403_318_1" id="target_note_LCL403_318_1"><sup>1</sup></a> tantummodo dicta videtur; ea post ipsius oratoris correctionem insignior<a class="footnoteLink" href="#note_LCL403_318_2" id="target_note_LCL403_318_2"><sup>2</sup></a> magis idonea fit pronuntiatione. “Non igitur satius esset,” dicet aliquis,” ab initio, praesertim cum scribas, ad optimum et lectissimum verbum devenire?” Est cum non est satius, si commutatio verbi id erit demonstratura, eiusmodi rem esse ut, cum eam





</p></section><notes><section class="footnotes"><ul><li class="note" id="note_LCL403_318_1"><a class="footnoteCrossrefLink" href="#target_note_LCL403_318_1" title="Click to highlight in text"><sup class="lineRef">1</sup><span class="italic">Insertion of</span> levius <span class="italic">suggested by Mx.</span></a></li><script type="text/javascript">document.getElementById('note_LCL403_318_1').style.display = "none";</script><li class="note" id="note_LCL403_318_2"><a class="footnoteCrossrefLink" href="#target_note_LCL403_318_2" title="Click to highlight in text"><sup class="lineRef">2</sup><span class="italic">Insertion of</span> insignior <span class="italic">suggested by Mx.</span></a></li><script type="text/javascript">document.getElementById('note_LCL403_318_2').style.display = "none";</script></ul></section></notes></section>