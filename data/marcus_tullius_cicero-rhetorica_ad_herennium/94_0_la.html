<section class="div1 language" lang="la"><header><hgroup><h1>[Cicero]</h1></hgroup></header><section class="div2">
<p><span class="br"></span><span class="lineNumber">18</span><span class="br"></span>In confirmatione et confutatione argumentationum dispositionem<a class="footnoteLink" href="#note_LCL403_188_1" id="target_note_LCL403_188_1"><sup>1</sup></a> huiusmodi convenit habere: firmissimas
argumentationes in primis et in postremis causae partibus conlocare; mediocres, et neque inutiles ad dicendum neque necessarias ad probandum, quae si separatim ac singulae dicantur infirmae sint, cum ceteris coniunctae firmae et probabiles fiunt, interponi
oportet. Nam et statim re narrata expectat animus auditoris si qua re causa confirmari possit—quapropter
continuo firmam aliquam oportet inferre argumentationem; et reliqua, quoniam nuperrime dictum facile memoriae mandatur, utile est, cum dicere desinamus, recentem aliquam relinquere in animis auditorum bene firmam argumentationem. Haec dispositio locorum, tamquam instructio militum,
facillime in dicendo, sicut illa in pugnando, parere poterit victoriam.</p>
<p><span class="br"></span><span class="lineNumber">19</span><span class="br"></span>XI. Pronuntiationem multi maxime utilem oratori dixerunt esse et ad persuadendum plurimum valere. Nos quidem unum de quinque rebus plurimum posse non facile dixerimus; egregie<a class="footnoteLink" href="#note_LCL403_188_2" id="target_note_LCL403_188_2"><sup>2</sup></a> magnam esse utilitatem
in pronuntiatione audacter confirmaverimus.







</p></section><notes><section class="footnotes"><ul><li class="note" id="note_LCL403_188_1"><a class="footnoteCrossrefLink" href="#target_note_LCL403_188_1" title="Click to highlight in text"><sup class="lineRef">1</sup>dispositionem <span class="italic">BC<sup>2</sup></span>: dispositiones <span class="italic">HE Mx</span>: disputationes
<span class="italic">ΡC</span>Π.</a></li><script type="text/javascript">document.getElementById('note_LCL403_188_1').style.display = "none";</script><li class="note" id="note_LCL403_188_2"><a class="footnoteCrossrefLink" href="#target_note_LCL403_188_2" title="Click to highlight in text"><sup class="lineRef">2</sup>egregie <span class="italic">M</span>: nec egregie <span class="italic">other MSS. Mx.</span></a></li><script type="text/javascript">document.getElementById('note_LCL403_188_2').style.display = "none";</script></ul></section></notes></section>