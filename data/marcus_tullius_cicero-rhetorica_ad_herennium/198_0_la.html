<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

‘Heus,’ inquit, ‘Gorgia,’ pedisequo<a class="footnoteLink" href="#note_LCL403_396_1" id="target_note_LCL403_396_1"><sup>1</sup></a> puerorum, ‘absconde pueros, defende, fac ut incolumis ad adulescentiam perducas.’ Vix haec dixerat cum ecce iste praesto: ‘Sedes,’ inquit, ‘audax? Non vox mea tibi vitam ademit? Exple meas inimicitias et iracundiam satura tuo sanguine.’ Ille cum magno spiritu: ‘Verebar,’<a class="footnoteLink" href="#note_LCL403_396_2" id="target_note_LCL403_396_2"><sup>2</sup></a> inquit, ‘ne plane victus essem. Nunc video: iure mecum contendere non vis, ubi superari turpissimum et superare pulcerrimum est; interficere vis. Occidar equidem, sed victus non peribo.’ ‘Ut in extremo vitae tempore etiam sententias eloqueris! Numquam ei quem vides dominari vis supplicare?’ Tum mulier: ‘Immo iste quidem rogat et supplicat; sed tu, quaeso, commovere; et tu per deos,’ inquit, ‘hunc examplexare.
Dominus est; vicit hic te, vince tu nunc animum.’ ‘Quin desinis,’ inquit, ‘uxor, loqui quae me digna non sint? Tace et quae curanda sunt cura. Tu cessas mihi vitam, tibi omnem bene vivendi spem mea morte eripere?’ Iste mulierem propulit ab se lamentantem; illi nescio quid incipienti dicere, quod dignum videlicet illius virtute esset, gladium in latere defixit.”</p>
</section><notes><section class="footnotes"><ul><li class="note" id="note_LCL403_396_1"><a class="footnoteCrossrefLink" href="#target_note_LCL403_396_1" title="Click to highlight in text"><sup class="lineRef">1</sup>pedisequo <span class="italic">Skutsch</span> (<span class="italic">Kleine Schriften</span>, Leipzig and Berlin, 1914, p. 119): pendens equo H: pedens aequo <span class="italic">PB</span>II: pedissequa <span class="italic">Cbl</span>: pedisseca <span class="italic">d</span>: pediseque <span class="italic">Lambinus Mx.</span></a></li><script type="text/javascript">document.getElementById('note_LCL403_396_1').style.display = "none";</script><li class="note" id="note_LCL403_396_2"><a class="footnoteCrossrefLink" href="#target_note_LCL403_396_2" title="Click to highlight in text"><sup class="lineRef">2</sup>verebar <span class="italic">Orelli from a Zurich MS.</span>: verba <span class="italic">M</span>: verba metuebam <span class="italic">E Mx.</span></a></li><script type="text/javascript">document.getElementById('note_LCL403_396_2').style.display = "none";</script></ul></section></notes></section>