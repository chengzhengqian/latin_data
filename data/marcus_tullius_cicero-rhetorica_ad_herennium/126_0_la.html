<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

sumus. Nunc tempus postulat ut ad elocutionis praecepta transeamus.</p>
<p>Bipertita igitur erit nobis elocutionis praeceptio. Primum dicemus quibus in generibus semper<a class="footnoteLink" href="#note_LCL403_252_1" id="target_note_LCL403_252_1"><sup>1</sup></a> omnis oratoria elocutio debeat esse; deinde ostendemus quas res semper habere debeat.</p>
<p><span class="br"></span><span class="lineNumber">11</span><span class="br"></span>VIII. Sunt igitur tria genera, quae genera nos figuras appellamus, in quibus omnis oratio non vitiosa consumitur: unam gravem, alteram mediocrem, tertiam extenuatam vocamus. Gravis est quae constat ex verborum gravium levi et ornata constructione. Mediocris est quae constat ex humiliore neque tamen ex infima et pervulgatissima verborum dignitate. Adtenuata est quae demissa est usque ad usitatissimam puri consuetudinem sermonis.</p>
</section><notes><section class="footnotes"><ul><li class="note" id="note_LCL403_252_1"><a class="footnoteCrossrefLink" href="#target_note_LCL403_252_1" title="Click to highlight in text"><sup class="lineRef">1</sup>semper <span class="italic">E Mx ed. mai.</span>: eorum semper <span class="italic">M</span>: ferme semper <span class="italic">Mx.</span></a></li><script type="text/javascript">document.getElementById('note_LCL403_252_1').style.display = "none";</script></ul></section></notes></section>