<section class="div1 language" lang="la"><header><hgroup><h1>[Cicero]</h1></hgroup></header><section class="div2">
<p>Ab nostra, si laudabimus: aut officio facere, quod causa necessitudinis intercedat; aut studio, quod eiusmodi virtute sit ut omnes commemorare debeant velle; aut quod rectum sit<a class="footnoteLink" href="#note_LCL403_176_1" id="target_note_LCL403_176_1"><sup>1</sup></a> ex aliorum laude ostendere
qualis ipsius animus sit. Si vituperabimus: aut merito facere, quod ita tractati simus;<a class="footnoteLink" href="#note_LCL403_176_2" id="target_note_LCL403_176_2"><sup>2</sup></a> aut studio, quod utile putemus esse ab omnibus unicam malitiam atque nequitiam cognosci; aut quod placeat ostendi quod nobis placeat ex aliorum vituperatione.</p>
<p>Ab eius persona de quo loquemur, si laudabimus: vereri nos ut illius facta verbis consequi possimus; omnes homines illius virtutes praedicare oportere; ipsa facta omnium laudatorum eloquentiam anteire. Si vituperabimus, ea quae videmus contrarie paucis verbis commutatis dici posse dicemus, ut paulo supra exempli causa demonstratum est.</p>
<p><span class="br"></span><span class="lineNumber">12</span><span class="br"></span>Ab auditorum persona, si laudabimus: quoniam non apud ignotos laudemus, nos monendi causa pauca dicturos; aut si erunt ignoti, ut talem virum velint cognoscere petemus; quoniam in eodem virtutis studio sint apud quos laudemus atque ille qui laudatur fuerit aut sit, sperare nos facile iis quibus velimus huius facta probaturos. Contraria vituperatio:






</p></section><notes><section class="footnotes"><ul><li class="note" id="note_LCL403_176_1"><a class="footnoteCrossrefLink" href="#target_note_LCL403_176_1" title="Click to highlight in text"><sup class="lineRef">1</sup>aut quod rectum sit <span class="italic">Aldus</span>: quod rectum sit aut <span class="italic">MSS. Mx.</span></a></li><script type="text/javascript">document.getElementById('note_LCL403_176_1').style.display = "none";</script><li class="note" id="note_LCL403_176_2"><a class="footnoteCrossrefLink" href="#target_note_LCL403_176_2" title="Click to highlight in text"><sup class="lineRef">2</sup>simus <span class="italic">E</span>: sumus <span class="italic">other MSS. Mx.</span></a></li><script type="text/javascript">document.getElementById('note_LCL403_176_2').style.display = "none";</script></ul></section></notes></section>