<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">
parebo.” Hoc genus tametsi alias quoque nonnumquam
tractandum est, tamen ad misericordiam commovendam vehementissime est adcommodatum.</p>
<p><span class="br"></span><span class="lineNumber">40</span><span class="br"></span>Dubitatio est cum quaerere videatur orator utrum de duobus potius aut quid de pluribus potissimum dicat, hoc modo: “Offuit eo tempore plurimum rei publicae consulum—sive stultitiam sive malitiam dicere oportet, sive utrumque.” Item: “Tu istuc ausus es dicere, homo omnium mortalium—quonam te digno moribus tuis appellem nomine?”</p>
<p>Expeditio est cum, rationibus conpluribus enumeratis
quibus aliqua res confieri<a class="footnoteLink" href="#note_LCL403_328_1" id="target_note_LCL403_328_1"><sup>1</sup></a> potuerit, ceterae tolluntur, una relinquitur quam nos intendimus, hoc modo: “Necesse est, cum constet istum fundum nostrum fuisse, ostendas te aut vacuum possedisse, aut usu tuum fecisse, aut emisse, aut hereditati tibi venisse. Vacuum, cum ego adessem, possidere non potuisti; usu tuum etiam nunc fecisse non potes; emptio nulla profertur; hereditati tibi me vivo mea pecunia venire non potuit. Relinquitur ergo ut me
<span class="br"></span><span class="lineNumber">41</span><span class="br"></span>vi de meo fundo deieceris.” Haec exornatio plurimum
iuvabit coniecturales argumentationes. Sed non erit, tamquam in plerisque, ut cum velimus ea




</p></section><notes><section class="footnotes"><ul><li class="note" id="note_LCL403_328_1"><a class="footnoteCrossrefLink" href="#target_note_LCL403_328_1" title="Click to highlight in text"><sup class="lineRef">1</sup>confieri <span class="italic">Stroebel</span>: non <span class="italic">M</span>: fieri non <span class="italic">B</span>: aut fieri aut fieri non <span class="italic">C</span>: aut fieri aut non fieri <span class="italic">C<sup>2</sup>E</span>: confici <span class="italic">Mx.</span></a></li><script type="text/javascript">document.getElementById('note_LCL403_328_1').style.display = "none";</script></ul></section></notes></section>