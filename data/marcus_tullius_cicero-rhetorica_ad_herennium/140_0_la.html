<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

virtute vitam non potest colere.” Item: “Eum hominem appellas, qui si fuisset homo, numquam tam crudeliter hominis vitam petisset. At erat inimicus. Ergo inimicum sic ulcisci voluit, ut ipse sibi reperiretur
inimicus?” Item: “Divitias sine divitis esse. Tu vero virtutem praefer divitiis; nam si voles divitias cum virtute conparare, vix satis idoneae tibi videbuntur
divitiae quae virtutis pedisequae sint.”</p>
<p><span class="br"></span><span class="lineNumber">21</span><span class="br"></span>Ex eodem genere est exornationis cum idem verbum
ponitur modo in hac, modo in altera re, hoc modo: “Cur eam rem tam studiose curas, quae tibi multas dabit curas?” Item: “Nam amari iucundum
sit,<a class="footnoteLink" href="#note_LCL403_280_1" id="target_note_LCL403_280_1"><sup>1</sup></a> si curetur ne quid insit amari.” Item: “Veniam ad vos, si mihi senatus det veniam.”</p>
<p>In his quattuor generibus exornationum quae adhuc propositae sunt non inopia verborum fit ut ad idem verbum redeatur saepius; sed inest festivitas, quae facilius auribus diiudicari quam verbis demonstrari potest.</p>
</section><notes><section class="footnotes"><ul><li class="note" id="note_LCL403_280_1"><a class="footnoteCrossrefLink" href="#target_note_LCL403_280_1" title="Click to highlight in text"><sup class="lineRef">1</sup>iucundum sit <span class="italic">M Mx ed. mai.</span>: iocundum est <span class="italic">E</span>: iucundumst <span class="italic">Mx.</span></a></li><script type="text/javascript">document.getElementById('note_LCL403_280_1').style.display = "none";</script></ul></section></notes></section>