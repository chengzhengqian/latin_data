<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">
prooemium<a class="footnoteLink" href="#note_LCL403_12_1" id="target_note_LCL403_12_1"><sup>1</sup></a> appellatur, et insinuatio, quae ephodos<a class="footnoteLink" href="#note_LCL403_12_2" id="target_note_LCL403_12_2"><sup>2</sup></a> nominatur. Principium est cum statim auditoris animum nobis idoneum reddimus ad audiendum. Id ita sumitur ut adtentos, ut dociles, ut benivolos auditores habere possimus. Si genus causae dubium habebimus, a benivolentia principium constituemus, ne quid illa turpitudinis pars nobis obesse possit. Sin humile genus erit causae, faciemus adtentos. Sin turpe causae genus erit, insinuatione utendum est, de qua posterius dicemus, nisi quid nacti erimus qua re adversarios criminando benivolentiam captare possimus. Sin honestum genus causae erit, licebit recte vel uti vel non uti principio. Si uti volemus, aut id oportebit ostendere qua re causa sit honesta, aut breviter quibus de rebus simus dicturi exponere. Sin principio uti nolemus, ab lege, ab scriptura, aut ab aliquo nostrae causae adiumento principium capere oportebit.</p>
<p><span class="br"></span><span class="lineNumber">7</span><span class="br"></span>Quoniam igitur docilem, benivolum, adtentum auditorem habere volumus, quo modo quidque effici possit aperiemus. Dociles auditores habere poterimus,
si summam causae breviter exponemus et si






</p></section><notes><section class="footnotes"><ul><li class="note" id="note_LCL403_12_1"><a class="footnoteCrossrefLink" href="#target_note_LCL403_12_1" title="Click to highlight in text"><sup class="lineRef">1</sup>prohemium <span class="italic">MSS. Mx.</span></a></li><script type="text/javascript">document.getElementById('note_LCL403_12_1').style.display = "none";</script><li class="note" id="note_LCL403_12_2"><a class="footnoteCrossrefLink" href="#target_note_LCL403_12_2" title="Click to highlight in text"><sup class="lineRef">2</sup>epodos <span class="italic">MSS. Mx.</span></a></li><script type="text/javascript">document.getElementById('note_LCL403_12_2').style.display = "none";</script></ul></section></notes></section>