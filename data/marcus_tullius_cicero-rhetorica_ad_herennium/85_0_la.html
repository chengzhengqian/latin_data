<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

nos in dicendo demonstraturos esse; si alterum erimus demonstraturi, simpliciter quid dicturi sumus ostendemus. At si nostram rationem tutam esse dicemus, divisione utemur in vim et consilium. Nam quod in docendo rei dilucide<a class="footnoteLink" href="#note_LCL403_170_1" id="target_note_LCL403_170_1"><sup>1</sup></a> magnificandae causa dolum appellavimus, id in dicendo honestius consilium
appellabimus. Si rationem nostrae sententiae rectam esse dicemus, et omnes partes recti incident, quadripertita divisione utemur; si non incident, quot erunt, tot exponemus in dicendo.</p>
<p>Confirmatione et confutatione utemur nostris locis quos ante ostendimus confirmandis, contrariis confutandis.
Argumentationis artificiose tractandae ratio de secundo libro petetur.</p>
<p>V. Sed si acciderit ut in consultatione alteri ab tuta ratione, alteri ab honesta sententia sit, ut in deliberatione eorum qui a Poeno circumsessi deliberant quid agant, qui tutam rationem sequi suadebit his locis utetur: Nullam rem utiliorem esse incolumitate; virtutibus uti neminem posse qui suas rationes in tuto non conlocarit; ne deos quidem esse auxilio iis qui se inconsulto in periculum mittant; honestum nihil oportere existimari 
<span class="br"></span><span class="lineNumber">9</span><span class="br"></span>quod non salutem pariat. Qui tutae rei praeponet
rationem honestam his locis utetur: Virtutem nullo tempore relinquendam; vel dolorem, si is timeatur, vel mortem, si ea formidetur, dedecore et



</p></section><notes><section class="footnotes"><ul><li class="note" id="note_LCL403_170_1"><a class="footnoteCrossrefLink" href="#target_note_LCL403_170_1" title="Click to highlight in text"><sup class="lineRef">1</sup>dilucide <span class="italic">b</span>: dilucidae <span class="italic">most other MSS. Mx</span>: dilucidandae <span class="italic">d.</span></a></li><script type="text/javascript">document.getElementById('note_LCL403_170_1').style.display = "none";</script></ul></section></notes></section>