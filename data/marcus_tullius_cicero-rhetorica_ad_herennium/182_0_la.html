<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

post in ipso maleficio vox illius qui occidebatur audita; deinde post occisionem istum multa nocte domum redisse constat; postero die titubanter et inconstanter de occisione illius locutum; haec partim testimoniis, partim quaestionibus argumentatis omnia conprobantur,
et rumore populi, quem ex argumentis natum necesse est esse verum—vestrum, iudices, est his<a class="footnoteLink" href="#note_LCL403_364_1" id="target_note_LCL403_364_1"><sup>1</sup></a> in unum locum<a class="footnoteLink" href="#note_LCL403_364_2" id="target_note_LCL403_364_2"><sup>2</sup></a> conlocatis certam sumere scientiam, non suspicionem maleficii. Nam unum aliquid aut alterum potest in istum casu cecidisse suspiciose; ut omnia inter se a primo ad postremum conveniant, maleficii adfinem fuisse istum<a class="footnoteLink" href="#note_LCL403_364_3" id="target_note_LCL403_364_3"><sup>3</sup></a> necesse est; casu non potest fieri.” Vehemens haec est exornatio et in coniecturali constitutione causae ferme semper necessaria, et in ceteris generibus causarum et in omni oratione adhibenda nonnumquam.</p>
<p><span class="br"></span><span class="lineNumber">54</span><span class="br"></span>XLII. Expolitio est cum in eodem loco manemus et aliud atque aliud dicere videmur. Ea dupliciter fit: si aut eandem plane dicemus rem, aut de eadem re. Eandem rem dicemus non eodem modo—nam id quidem obtundere auditorem est, non rem expolire—sed
commutate. Commutabimus tripliciter: verbis, pronuntiando, tractando.</p>
<p>Verbis commutabimus cum re semel dicta iterum aut saepius aliis verbis quae idem valeant eadem res






</p></section><notes><section class="footnotes"><ul><li class="note" id="note_LCL403_364_1"><a class="footnoteCrossrefLink" href="#target_note_LCL403_364_1" title="Click to highlight in text"><sup class="lineRef">1</sup>his <span class="italic">HP<sup>2</sup>BE</span>: ex his Π<span class="italic">CMx.</span></a></li><script type="text/javascript">document.getElementById('note_LCL403_364_1').style.display = "none";</script><li class="note" id="note_LCL403_364_2"><a class="footnoteCrossrefLink" href="#target_note_LCL403_364_2" title="Click to highlight in text"><sup class="lineRef">2</sup>unum locum <span class="italic">H<sup>2</sup>, all other MSS. but H</span>: uno loco <span class="italic">H Mx.</span></a></li><script type="text/javascript">document.getElementById('note_LCL403_364_2').style.display = "none";</script><li class="note" id="note_LCL403_364_3"><a class="footnoteCrossrefLink" href="#target_note_LCL403_364_3" title="Click to highlight in text"><sup class="lineRef">3</sup>a]dfinem fuisse istum <span class="italic">inserted to fill lac.</span></a></li><script type="text/javascript">document.getElementById('note_LCL403_364_3').style.display = "none";</script></ul></section></notes></section>