<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

et tamen, cum ita vivit, neminem prae se ducit hominem.”</p>
<p>Similiter desinens est cum, tametsi casus non insunt in verbis, tamen similes exitus sunt, hoc pacto: “Turpiter audes facere, nequiter studes dicere; vivis invidiose, delinquis studiose, loqueris odiose.” Item: “Audaciter territas, humiliter placas.”</p>
<p>Haec duo genera, quorum alterum in exituum, alterum in casus similitudine versatur, inter se vehementer conveniunt; et ea re qui his bene utuntur plerumque simul ea conlocant in isdem partibus orationis. Id hoc modo facere oportet: “Perditissima
ratio est amorem petere, pudorem fugere, diligere formam, neglegere famam.” Hic et ea verba quae casus habent ad casus similes, et illa quae non habent ad similes exitus veniunt.</p>
<p><span class="br"></span><span class="lineNumber">29</span><span class="br"></span>XXI. Adnominatio est cum ad idem verbum et nomen acceditur commutatione vocum aut litterarum,






</p></section><notes></notes></section>