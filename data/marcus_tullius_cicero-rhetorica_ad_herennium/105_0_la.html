<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

inpediamur quo setius quoto quoque loco<a class="footnoteLink" href="#note_LCL403_210_1" id="target_note_LCL403_210_1"><sup>1</sup></a> libebit, vel ab superiore vel ab inferiore parte, imagines sequi, et ea quae mandata locis erunt edere possimus;</p>
<p>XVIII. nam ut, si in ordine stantes notos complures viderimus, nihil nostra intersit utrum ab summo an ab imo an ab medio nomina eorum dicere incipiamus, item in locis ex ordine conlocatis eveniet ut in quamlibebit partem quoque loco libebit, imaginibus commoniti, dicere possimus id quod locis mandaverimus.
<span class="br"></span><span class="lineNumber">31</span><span class="br"></span>Quare placet et ex ordine locos conparare.</p>
<p>Locos quos sumpserimus egregie commeditari oportebit, ut perpetuo nobis haerere possint; nam imagines, sicuti litterae, delentur ubi nihil utimur; loci, tamquam cera, remanere debent. Et ne forte in numero locorum falli possimus, quintum quemque placet notari; quod genus si in quinto loco manum auream conlocemus, si in decimo aliquem notum cui praenomen sit Decimo, deinde facile erit deinceps<a class="footnoteLink" href="#note_LCL403_210_2" id="target_note_LCL403_210_2"><sup>2</sup></a>
similis notas quinto quoque<a class="footnoteLink" href="#note_LCL403_210_3" id="target_note_LCL403_210_3"><sup>3</sup></a> loco conlocare.</p>
<p>XIX. Item commodius est in derelicta quam in celebri regione locos conparare, propterea quod frequentia et obambulatio hominum conturbat et infirmat ima ginum notas, solitudo conservat integras simulacrorum
figuras. Praeterea dissimiles forma atque natura loci conparandi sunt, ut distincti interlucere



</p></section><notes><section class="footnotes"><ul><li class="note" id="note_LCL403_210_1"><a class="footnoteCrossrefLink" href="#target_note_LCL403_210_1" title="Click to highlight in text"><sup class="lineRef">1</sup>quoq(ue) loco <span class="italic">l</span>: loco quoque <span class="italic">H</span>: quoq(ue) <span class="italic">P</span> II: quidq(ue) loco <span class="italic">C</span>: quidq(ue) <span class="italic">B</span>: quoquo loco <span class="italic">E Mx.</span></a></li><script type="text/javascript">document.getElementById('note_LCL403_210_1').style.display = "none";</script><li class="note" id="note_LCL403_210_2"><a class="footnoteCrossrefLink" href="#target_note_LCL403_210_2" title="Click to highlight in text"><sup class="lineRef">2</sup>deinceps <span class="italic">P<sup>2</sup>IIB<sup>2</sup>CE</span>: inceps <span class="italic">HPB Mx.</span></a></li><script type="text/javascript">document.getElementById('note_LCL403_210_2').style.display = "none";</script><li class="note" id="note_LCL403_210_3"><a class="footnoteCrossrefLink" href="#target_note_LCL403_210_3" title="Click to highlight in text"><sup class="lineRef">3</sup>quoque <span class="italic">M</span>: quoquo <span class="italic">E Mx.</span></a></li><script type="text/javascript">document.getElementById('note_LCL403_210_3').style.display = "none";</script></ul></section></notes></section>