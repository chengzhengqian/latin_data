<section class="div1 language" lang="la"><header><hgroup><h1>[Cicero]</h1></hgroup></header><section class="div2">
<p>Simile vitiosum est quod ex<a class="footnoteLink" href="#note_LCL403_142_1" id="target_note_LCL403_142_1"><sup>1</sup></a> aliqua parte dissimile est nec habet parem rationem conparationis aut sibi ipsi obest qui adfert.</p>
<p>Exemplum vitiosum est si aut falsum est, ut reprehendatur,
aut inprobum, ut non sit imitandum, aut maius aut minus quam res postulat.</p>
<p>Res iudicata vitiose proferetur si aut dissimili de re proferetur, aut de ea re qua de controversia non est, aut inproba, aut eiusmodi ut aut plures aut magis idoneae res iudicatae ab adversariis proferri possint.</p>
<p>Item vitiosum est id quod adversarii factum esse confiteantur, de eo argumentari et planum facere factum esse; nam id augeri oportet.</p>
<p>Item vitiosum est id augere quod convenit docere, hoc modo: ut si quis quem arguat hominem occidisse et, antequam satis idoneas argumentationes adtulerit,
augeat peccatum et dicat nihil indignius esse quam hominem occidere. Non enim utrum indignum sit an non, sed factumne sit quaeritur.</p>
<p>Conplexio vitiosa est quae non quidque quod<a class="footnoteLink" href="#note_LCL403_142_2" id="target_note_LCL403_142_2"><sup>2</sup></a> primum dictum est primum conplectitur, et quae non breviter concluditur, et quae non ex enumeratione certum et constans aliquid relinquit, ut intellegatur quid propositum in argumentatione sit, quid deinde





</p></section><notes><section class="footnotes"><ul><li class="note" id="note_LCL403_142_1"><a class="footnoteCrossrefLink" href="#target_note_LCL403_142_1" title="Click to highlight in text"><sup class="lineRef">1</sup>quod ex <span class="italic">B C</span>Π: id quod ex <span class="italic">E</span>: quode <span class="italic">P</span>: quod de <span class="italic">H Mx.</span></a></li><script type="text/javascript">document.getElementById('note_LCL403_142_1').style.display = "none";</script><li class="note" id="note_LCL403_142_2"><a class="footnoteCrossrefLink" href="#target_note_LCL403_142_2" title="Click to highlight in text"><sup class="lineRef">2</sup>non quidque quod <span class="italic">C<sup>2</sup>d</span>: non quique quod <span class="italic">C<sup>1</sup></span>: non quod quique <span class="italic">P<sup>1</sup>Mx</span>: non quod quidque <span class="italic">P<sup>2</sup></span> Π <span class="italic">B l</span>: quod non quodque <span class="italic">b</span>: quod quique <span class="italic">H.</span></a></li><script type="text/javascript">document.getElementById('note_LCL403_142_2').style.display = "none";</script></ul></section></notes></section>