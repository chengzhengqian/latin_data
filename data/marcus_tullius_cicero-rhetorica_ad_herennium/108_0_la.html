<section class="div1 language" lang="la"><header><hgroup><h1>[Cicero]</h1></hgroup></header><section class="div2">
<p>XXI. Cum verborum similitudines imaginibus exprimere volemus, plus negotii suscipiemus et magis ingenium nostrum exercebimus. Id nos hoc modo facere oportebit:</p>
<blockquote><p><span class="line">Iam domum itionem reges Atridae parant.</span><span class="linebreak"></span></p></blockquote>
<p class="noindent">Hunc versum meminisse si volemus, conveniet primo<a class="footnoteLink" href="#note_LCL403_216_1" id="target_note_LCL403_216_1"><sup>1</sup></a> in loco constituere manus ad caelum tollentem Domitium cum a Regibus Marciis loris caedatur—hoc
erit “Iam domum itionem reges;” in altero loco Aesopum et Cimbrum subornari ut ad Iphigeniam<a class="footnoteLink" href="#note_LCL403_216_2" id="target_note_LCL403_216_2"><sup>2</sup></a> in Agamemnonem et Menelaum—hoc erit “Atridae parant.” Hoc modo omnia verba erunt expressa. Sed haec imaginum conformatio tum valet si naturalem memoriam exsuscitaverimus hac notatione, ut versu posito ipsi nobiscum primum transeamus bis aut ter eum versum, deinde tum imaginibus verba exprimamus. Hoc modo naturae suppeditabitur doctrina. Nam utraque altera separata minus erit firma, ita tamen ut multo plus in doctrina atque arte praesidii sit. Quod docere non gravaremur, ni




</p></section><notes><section class="footnotes"><ul><li class="note" id="note_LCL403_216_1"><a class="footnoteCrossrefLink" href="#target_note_LCL403_216_1" title="Click to highlight in text"><sup class="lineRef">1</sup><span class="italic">lac.</span>; hunc versum meminisse si volemus conveniet primo <span class="italic">sugg. Mx.</span></a></li><script type="text/javascript">document.getElementById('note_LCL403_216_1').style.display = "none";</script><li class="note" id="note_LCL403_216_2"><a class="footnoteCrossrefLink" href="#target_note_LCL403_216_2" title="Click to highlight in text"><sup class="lineRef">2</sup>Ephigeniam <span class="italic">MSS. Mx.</span></a></li><script type="text/javascript">document.getElementById('note_LCL403_216_2').style.display = "none";</script></ul></section></notes></section>