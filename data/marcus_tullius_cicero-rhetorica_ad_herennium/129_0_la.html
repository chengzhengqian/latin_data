<section class="div1 language" lang="la"><header><hgroup><h1>[Cicero]</h1></hgroup></header><section class="div2">
<p><span class="br"></span><span class="lineNumber">13</span><span class="br"></span>IX. In mediocri figura versabitur oratio si haec, ut ante dixi, aliquantum demiserimus neque tamen ad infimum descenderimus, sic:</p>
<p>“Quibuscum bellum gerimus, iudices, videtis—cum
sociis qui pro nobis pugnare et imperium nostrum nobiscum simul virtute et industria conservare soliti sunt. Hi<a class="footnoteLink" href="#note_LCL403_258_1" id="target_note_LCL403_258_1"><sup>1</sup></a> cum se et opes suas et copiam necessario norunt, tum vero nihilominus propter propinquitatem et omnium rerum societatem quid omnibus rebus populus Romanus posset scire et existimare poterant. Hi<a class="footnoteLink" href="#note_LCL403_258_2" id="target_note_LCL403_258_2"><sup>2</sup></a> cum deliberassent nobiscum bellum gerere, quaeso, quae res erat qua freti bellum suscipere conarentur, cum multo maximam partem sociorum in officio manere intellegerent; cum sibi non multitudinem militum, non idoneos imperatores, non pecuniam publicam praesto esse viderent, non denique ullam rem quae res pertinet ad bellum administrandum? Si cum finitimis de finibus bellum gererent, si totum certamen in uno proelio positum putarent, tamen omnibus rebus instructiores et apparatiores venirent; nedum illi imperium orbis terrae, cui imperio omnes gentes, reges, nationes partim vi, partim voluntate consenserunt, cum aut armis aut liberalitate a populo Romano superati essent, ad se transferre tantulis viribus conarentur.. Quaeret aliquis: ‘Quid? Fregellani
non sua sponte conati sunt?’ Eo quidem isti minus facile conarentur, quod illi quemadmodum




</p></section><notes><section class="footnotes"><ul><li class="note" id="note_LCL403_258_1"><a class="footnoteCrossrefLink" href="#target_note_LCL403_258_1" title="Click to highlight in text"><sup class="lineRef">1</sup>Hi <span class="italic">all MSS. but PB</span>: hii <span class="italic">PB</span>: Ii <span class="italic">Mx.</span></a></li><script type="text/javascript">document.getElementById('note_LCL403_258_1').style.display = "none";</script><li class="note" id="note_LCL403_258_2"><a class="footnoteCrossrefLink" href="#target_note_LCL403_258_2" title="Click to highlight in text"><sup class="lineRef">2</sup>Hi <span class="italic">all MSS. but l</span>: Hii <span class="italic">l</span>: Ii <span class="italic">Mx.</span></a></li><script type="text/javascript">document.getElementById('note_LCL403_258_2').style.display = "none";</script></ul></section></notes></section>