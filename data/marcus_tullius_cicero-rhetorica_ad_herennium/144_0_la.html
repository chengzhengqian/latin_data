<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">
conlocarat. Quid quod exercitum contra duxit? Desino meminisse. Quid ita? Quia viri fortis est qui de victoria contendant, eos hostes putare; qui victi sunt, eos homines iudicare, ut possit bellum fortitudo minuere, pacem humanitas augere. Et ille si vicisset, non idem fecisset? Non profecto tam sapiens fuisset. Cur igitur ei parcis? Quia talem
<span class="br"></span><span class="lineNumber">24</span><span class="br"></span>stultitiam contemnere, non imitari consuevi." Haec exornatio ad<a class="footnoteLink" href="#note_LCL403_288_1" id="target_note_LCL403_288_1"><sup>1</sup></a> sermonem vehementer adcommodata est, et animum auditoris retinet<a class="footnoteLink" href="#note_LCL403_288_2" id="target_note_LCL403_288_2"><sup>2</sup></a> adtentum cum venustate sermonis tum rationum expectatione.</p>
<p>XVII. Sententia est oratio sumpta de vita quae aut quid sit aut quid esse oporteat in vita breviter ostendit, hoc pacto: “Difficile est primum quidque.” Item: “Non solet is potissimum<a class="footnoteLink" href="#note_LCL403_288_3" id="target_note_LCL403_288_3"><sup>3</sup></a> virtutes revereri qui semper secunda fortuna sit usus.” Item: “Liber is est existimandus qui nulli turpitudini servit.” Item: “Egens aeque est is qui non satis habet, et is cui satis nihil potest esse.” Item: “Optima vivendi ratio est eligenda; eam iucundam consuetudo reddet.” Huiusmodi sententiae simplices non sunt inprobandae, propterea quod habet brevis expositio, si rationis nullius indiget, magnam delectationem.







</p></section><notes><section class="footnotes"><ul><li class="note" id="note_LCL403_288_1"><a class="footnoteCrossrefLink" href="#target_note_LCL403_288_1" title="Click to highlight in text"><sup class="lineRef">1</sup>ad <span class="italic">all MSS. but H</span>: <span class="italic">HMx omit.</span></a></li><script type="text/javascript">document.getElementById('note_LCL403_288_1').style.display = "none";</script><li class="note" id="note_LCL403_288_2"><a class="footnoteCrossrefLink" href="#target_note_LCL403_288_2" title="Click to highlight in text"><sup class="lineRef">2</sup>retinet <span class="italic">C</span>II<span class="italic">E</span>: retineat <span class="italic">HPB Mx.</span></a></li><script type="text/javascript">document.getElementById('note_LCL403_288_2').style.display = "none";</script><li class="note" id="note_LCL403_288_3"><a class="footnoteCrossrefLink" href="#target_note_LCL403_288_3" title="Click to highlight in text"><sup class="lineRef">3</sup><span class="italic">lac.</span>; quidque. Item: Non solet is potissimum <span class="italic">sugg. Mx.</span></a></li><script type="text/javascript">document.getElementById('note_LCL403_288_3').style.display = "none";</script></ul></section></notes></section>