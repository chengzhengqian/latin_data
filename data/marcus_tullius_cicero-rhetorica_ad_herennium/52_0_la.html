<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">
futurum videbitur si eum missum fecerimus; si nulla aut a nostris civibus aut ab aliqua civitate vituperatio
<span class="br"></span><span class="lineNumber">26</span><span class="br"></span>ex ea re suscipietur. Loci communes: de humanitate,
fortuna, misericordia, rerum commutatione. His locis omnibus ex contrario utetur is qui contra dicet, cum amplificatione et enumeratione peccatorum. Haec causa iudicialis fieri non potest, ut in libro primo ostendimus, sed, quod potest vel ad senatum vel ad consilium venire, non visa est supersedenda.</p>
<p>Cum ab nobis crimen removere volemus, aut in rem aut in hominem nostri peccati causam conferemus. Si causa in hominem conferetur, quaerendum erit primum potueritne tantum quantum reus demonstrabit
is in quem causa conferetur; et quone modo aut honeste aut sine periculo potuerit obsisti; si maxime ita sit, num ea re concedi reo conveniat quod alieno inductu fecerit. Deinde in coniecturalem trahetur controversiam et edisseretur num consulto factum sit. Si causa in rem quandam conferetur, et haec eadem fere et omnia quae de necessitudine praecepimus consideranda erunt.</p>
<p><span class="br"></span><span class="lineNumber">27</span><span class="br"></span>XVIII. Quoniam satis ostendisse videamur quibus argumentationibus in uno quoque genere causae iudicialis uti conveniret, consequi videtur ut doceamus



</p></section><notes></notes></section>