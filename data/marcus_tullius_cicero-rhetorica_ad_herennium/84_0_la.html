<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

nominarit, eam nos gladiatoriam et inconsideratam appellabimus temeritatem.</p>
<p><span class="br"></span><span class="lineNumber">7</span><span class="br"></span>IV. Laudabile est quod conficit honestam et praesentem et consequentem commemorationem. Hoc nos eo separavimus a recto non quod hae quattuor partes quae subiciuntur sub vocabulum recti hanc honestatis commemorationem dare non soleant, sed quamquam ex recto laudabile nascitur, tamen in dicendo seorsum tractandum est hoc ab illo. Neque enim solum laudis causa rectum sequi convenit, sed si laus consequitur, duplicatur recti appetendi voluntas. Cum igitur erit demonstratum rectum esse, laudabile esse demonstrabimus aut ab idoneis hominibus—ut si qua res honestiori ordini placeat quae a deteriore ordine inprobetur—aut quibus sociis aut omnibus civibus, exteris nationibus, posterisque nostris.</p>
<p>Cum huiusmodi divisio sit locorum in consultatione, breviter aperienda erit totius tractatio causae.</p>
<p>Exordiri licebit vel a principio vel ab insinuatione vel isdem rationibus quibus in iudiciali causa. Si cuius rei narratio incidet, eadem ratione narrari oportebit.</p>
<p><span class="br"></span><span class="lineNumber">8</span><span class="br"></span>Quoniam in huiusmodi causis finis est utilitas et ea dividitur in rationem tutam atque honestam, si utrumque poterimus ostendere, utrumque pollicebimur


</p></section><notes></notes></section>