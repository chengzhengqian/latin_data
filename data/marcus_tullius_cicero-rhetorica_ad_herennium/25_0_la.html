<section class="div1 language" lang="la"><header><hgroup><h1>[Cicero]</h1></hgroup></header><section class="div2">
<p><span class="br"></span><span class="lineNumber">26</span><span class="br"></span>Constitutione igitur reperta statim quaerenda ratio est. Ratio est quae causam facit et continet defensionem,
hoc modo—ut docendi causa in hac potissimum
causa consistamus: Orestes confitetur se occidisse matrem; nisi adtulerit facti rationem, perverterit
defensionem. Ergo adfert eam, quae nisi intercederet, ne causa quidem esset. “Illa enim,” inquit, “patrem meum occiderat.” Ergo, ut ostendi, ratio ea est quae continet defensionem, sine qua ne parva quidem dubitatio potest remorari damnationem.</p>
<p>Inventa ratione firmamentum quaerendum est, id est, quod continet accusationem, quod adfertur contra rationem defensionis de qua ante dictum est. Id constituetur hoc modo: Cum usus fuerit Orestes ratione hoc pacto: “Iure occidi, illa enim patrem meum occiderat,” utetur accusator firmamento, hoc modo: “At non abs te occidi neque indamnatam poenas pendere oportuit.”</p>
<p>Ex ratione defensionis et ex firmamento accusationis
iudicii quaestio nascatur oportet, quam<a class="footnoteLink" href="#note_LCL403_50_1" id="target_note_LCL403_50_1"><sup>1</sup></a> nos






</p></section><notes><section class="footnotes"><ul><li class="note" id="note_LCL403_50_1"><a class="footnoteCrossrefLink" href="#target_note_LCL403_50_1" title="Click to highlight in text"><sup class="lineRef">1</sup>quam <span class="italic">B C b l Mx ed. mai.</span>: tam <span class="italic">HP</span>: eam <span class="italic">Mx</span>: quod <span class="italic">d</span></a></li><script type="text/javascript">document.getElementById('note_LCL403_50_1').style.display = "none";</script></ul></section></notes></section>