<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">
Isti magistri, omnium dicendi praeceptores, non videntur sibi ridicule facere cum id quod aliis pollicentur
ab aliis quaerunt? Si qui se fontes maximos penitus absconditos aperuisse dicat, et haec sitiens cum maxime loquatur neque habeat qui sitim sedet, non rideatur? Isti cum non modo dominos se fontium, sed se ipsos fontes esse dicant, et omnium rigare debeant ingenia, non putant fore ridiculum si, cum id polliceantur, arescant ipsi siccitate? Chares ab Lysippo statuas facere non isto modo didicit, ut Lysippus caput ostenderet Myronium, brachia Praxitelis,<a class="footnoteLink" href="#note_LCL403_248_1" id="target_note_LCL403_248_1"><sup>1</sup></a> pectus Polycletium, sed omnia coram magistrum facientem videbat; ceterorum opera vel sua sponte poterat considerare. Isti credunt eos qui haec velint discere alia ratione doceri posse commodius.</p>
<p><span class="br"></span><span class="lineNumber">10</span><span class="br"></span>VII. Praeterea ne possunt quidem ea quae sumuntur
ab aliis exempla tam esse ad<a class="footnoteLink" href="#note_LCL403_248_2" id="target_note_LCL403_248_2"><sup>2</sup></a> artem adcommodata,





</p></section><notes><section class="footnotes"><ul><li class="note" id="note_LCL403_248_1"><a class="footnoteCrossrefLink" href="#target_note_LCL403_248_1" title="Click to highlight in text"><sup class="lineRef">1</sup>Praxitelae <span class="italic">MSS. Mx.</span></a></li><script type="text/javascript">document.getElementById('note_LCL403_248_1').style.display = "none";</script><li class="note" id="note_LCL403_248_2"><a class="footnoteCrossrefLink" href="#target_note_LCL403_248_2" title="Click to highlight in text"><sup class="lineRef">2</sup>ad <span class="italic">P<sup>2</sup>CE: HPB</span>II <span class="italic">Mx omit.</span></a></li><script type="text/javascript">document.getElementById('note_LCL403_248_2').style.display = "none";</script></ul></section></notes></section>