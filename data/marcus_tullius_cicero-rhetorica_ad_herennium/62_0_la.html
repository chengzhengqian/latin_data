<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent noindent">
utraque opinione philosophorum fieri potuit ut is qui rex fuisset mendicus factus esset.</p>
<p><span class="br"></span><span class="lineNumber">37</span><span class="br"></span>XXIV. Item infirma ratio est cum videtur pro ratione adferri, sed idem dicit quod in expositione dictum est, hoc modo: “Magno malo est hominibus avaritia, idcirco quod homines magnis et multis incommodis conflictantur propter immensam pecuniae cupiditatem.” Nam hic aliis verbis idem per rationem
dicitur quod dictum est per expositionem.</p>
<p>Item infirma ratio est quae minus idoneam quam res postulat causam subicit expositionis, hoc modo: “Utilis est sapientia, propterea quod qui sapientes sunt pietatem colere consuerunt.” Item: “Utile est amicos veros habere, habeas enim quibuscum iocari possis.” Nam in huiusmodi rationibus non universa neque absoluta, sed extenuata ratione expositio confirmatur.</p>
<p>Item infirma ratio est quae vel alii expositioni potest adcommodari, ut facit Pacuvius, qui eandem adfert rationem quare caeca, eandem quare bruta Fortuna dicatur.<a class="footnoteLink" href="#note_LCL403_124_1" id="target_note_LCL403_124_1"><sup>1</sup></a></p>
<p><span class="br"></span><span class="lineNumber">38</span><span class="br"></span>In confirmatione rationis multa et vitanda in nostra et observanda in adversariorum oratione sunt vitia, proptereaque diligentius consideranda quod adcurata confirmatio rationis totam vehementissime conprobat argumentationem.</p>
</section><notes><section class="footnotes"><ul><li class="note" id="note_LCL403_124_1"><a class="footnoteCrossrefLink" href="#target_note_LCL403_124_1" title="Click to highlight in text"><sup class="lineRef">1</sup>dicatur Π<span class="italic">Ε</span>: dicitur <span class="italic">other MSS. Mx.</span></a></li><script type="text/javascript">document.getElementById('note_LCL403_124_1').style.display = "none";</script></ul></section></notes></section>