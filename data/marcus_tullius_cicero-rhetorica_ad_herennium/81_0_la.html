<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

idoneo tempore loquemur si quando de re militari aut de administratione rei publicae scribere velimus.</p>
<p>Honesta res dividitur in rectum et laudabile. Rectum est quod cum virtute et officio fit. Id dividitur
in prudentiam, iustitiam, fortitudinem, modestiam.
Prudentia est calliditas quae ratione quadam potest dilectum habere bonorum et malorum. Dicitur
item prudentia scientia cuiusdam artificii; item appellatur prudentia rerum multarum memoria et usus conplurium negotiorum. Iustitia est aequitas ius uni cuique rei tribuens pro dignitate cuiusque. Fortitudo est rerum magnarum appetitio et rerum humilium contemptio et laboris cum utilitatis ratione perpessio. Modestia est in animo continens moderatio cupiditatem.</p>
<p><span class="br"></span><span class="lineNumber">4</span><span class="br"></span>III. Prudentiae partibus utemur in dicendo si commoda cum incommodis conferemus, cum alterum sequi, vitare alterum cohortemur; aut si qua in re






</p></section><notes></notes></section>