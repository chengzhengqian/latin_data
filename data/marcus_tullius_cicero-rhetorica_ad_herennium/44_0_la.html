<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

Suffragia populi et magistratus consilium.<a class="footnoteLink" href="#note_LCL403_88_1" id="target_note_LCL403_88_1"><sup>1</sup></a> Nempe igitur tu et populum suffragio et magistratum consilio privasti cum pontes disturbasti.” Item ex contrario:
“Maiestatem is minuit qui amplitudinem civitatis detrimento adficit. Ego non adfeci, sed prohibui detrimento; aerarium enim conservavi, libidini malorum restiti, maiestatem omnem interire non passus sum.” Primum igitur vocabuli sententia breviter et ad utilitatem adcommodate causae describitur; deinde factum nostrum cum verbi descriptione coniungetur; deinde contrariae descriptionis
ratio refelletur, si aut falsa erit aut inutilis aut turpis aut iniuriosa—id quod ex iuris partibus sumetur de iuridicali absoluta, de qua iam loquemur.</p>
<p><span class="br"></span><span class="lineNumber">18</span><span class="br"></span>Quaeritur in translationibus primum num aliquis eius rei actionem, petitionem, aut persecutionem habeat, num alio tempore, num alia lege, num alio quaerente. Haec legibus et moribus, aequo et bono reperientur; de quibus dicetur in iuridicali absoluta.</p>
<p>In causa ratiocinali primum quaeretur ecquid in rebus maioribus aut minoribus aut similibus<a class="footnoteLink" href="#note_LCL403_88_2" id="target_note_LCL403_88_2"><sup>2</sup></a> similiter







</p></section><notes><section class="footnotes"><ul><li class="note" id="note_LCL403_88_1"><a class="footnoteCrossrefLink" href="#target_note_LCL403_88_1" title="Click to highlight in text"><sup class="lineRef">1</sup>suffragia populi et magistratus consilium <span class="italic">E</span>: suffragia magistratus <span class="italic">M Mx.</span></a></li><script type="text/javascript">document.getElementById('note_LCL403_88_1').style.display = "none";</script><li class="note" id="note_LCL403_88_2"><a class="footnoteCrossrefLink" href="#target_note_LCL403_88_2" title="Click to highlight in text"><sup class="lineRef">2</sup>similibus <span class="italic">E</span>: dissimilibus <span class="italic">M Mx.</span></a></li><script type="text/javascript">document.getElementById('note_LCL403_88_2').style.display = "none";</script></ul></section></notes></section>