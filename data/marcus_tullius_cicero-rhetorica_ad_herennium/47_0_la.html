<section class="div1 language" lang="la"><header><hgroup><h1>[Cicero]</h1></hgroup></header><section class="div2">
<p>Item: C. Caelius iudex absolvit iniuriarum eum qui Lucilium poetam in scaena nominatim laeserat, P. Mucius eum qui L. Accium poetam nominaverat
<span class="br"></span><span class="lineNumber">20</span><span class="br"></span>condemnavit. Ergo, quia possunt res simili de causa dissimiliter iudicatae proferri, cum id usu venerit, iudicem cum iudice, tempus cum tempore, numerum cum numero iudiciorum conferemus.</p>
<p>Ex aequo et bono ius constat quod ad veritatem et utilitatem communem videtur pertinere; quod genus, ut maior annis <span class="sc">lx</span> et cui morbus causa est cognitorem det. Ex eo vel novum ius constitui convenit ex tempore et ex hominis dignitate.</p>
<p>Ex pacto ius est si quid inter se pepigerunt, si quid inter quos convenit. Pacta sunt quae legibus observanda
sunt, hoc modo: “Rem ubi pagunt, orato; ni pagunt, in comitio aut in foro ante meridiem causam coicito.” Sunt item pacta quae sine legibus






</p></section><notes></notes></section>