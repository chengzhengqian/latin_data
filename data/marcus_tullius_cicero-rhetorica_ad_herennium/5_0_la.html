<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

est contrariorum locorum dissolutio. Conclusio est artificiosus orationis terminus.</p>
<p>Nunc quoniam una cum oratoris officiis, quo res cognitu facilior esset, producti sumus ut de orationis partibus loqueremur et eas ad inventionis rationem adcommodaremus, de exordio primum dicendum videtur.</p>
<p><span class="br"></span><span class="lineNumber">5</span><span class="br"></span>Causa posita, quo commodius exordiri possimus genus causae est considerandum. Genera causarum sunt quattuor: honestum, turpe, dubium, humile. Honestum causae genus putatur cum aut id defendimus
quod ab omnibus defendendum videtur, aut oppugnabimus quod ab omnibus videtur oppugnari debere, ut pro viro forti, contra parricidam. Turpe genus intellegitur cum aut honesta res oppugnatur aut defenditur turpis. Dubium genus est cum habet in se causa et honestatis et turpitudinis partem. Humile genus est cum contempta res adfertur.</p>
<p><span class="br"></span><span class="lineNumber">6</span><span class="br"></span>IV. Cum haec ita sint, conveniet exordiorum rationem ad causae genus adcommodari. Exordiorum
duo sunt genera: principium, quod Graece




</p></section><notes></notes></section>