<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

propterea quod in dicendo leviter unus quisque locus plerumque tangitur, ne ars appareat, in praecipiendo expresse conscripta ponere oportet exempla uti in artis formam convenire possint, et post in dicendo, ne possit ars eminere et ab omnibus videri, facultate oratoris occultatur. Ergo etiam ut magis ars cognoscatur suis exemplis melius est uti.</p>
<p>Postremo haec quoque res nos duxit ad hanc rationem, quod nomina rerum Graeca quae convertimus,
ea remota sunt a consuetudine. Quae enim res apud nostros non erant, earum rerum nomina non poterant esse usitata. Ergo haec asperiora primo videantur necesse est, id quod fiet rei, non nostra difficultate. Reliquum scripturae consumetur in exemplis; haec tamen aliena si posuissemus, factum esset ut quod commodi esset in hoc libro id nostrum non esset, quod asperius et inusitatum id proprie nobis adtribueretur. Ergo hanc quoque incommoditatem fugimus.</p>
<p>His de causis, cum artis inventionem Graecorum probassemus, exemplorum rationem secuti non


</p></section><notes></notes></section>