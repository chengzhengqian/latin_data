<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

quid reo, quid accusatori conveniat perscribere non gravaremur, nisi facile quivis causa posita posset iudicare. Initia enim inventionis ab arte debent proficisci; cetera facile conparabit exercitatio.</p>
<p>Tempus ita quaeritur: quid anni, qua hora—noctu an interdiu—et qua die, qua noctis hora factum esse dicatur, et cur eiusmodi temporibus.</p>
<p>Spatium ita considerabitur: satisne longum fuerit ad eam rem transigendam, scieritne satis ad id perficiendum
spatii futurum; nam parvi refert satis spatii fuisse ad id perficiendum si id ante sciri et ratione provideri non potuit.</p>
<p>Occasio quaeritur, idoneane fuerit ad rem adoriendam,
an alia melior quae aut praeterita sit aut non expectata.</p>
<p>Spes perficiendi ecqua fuerit spectabitur hoc modo: si quae supra dicta sunt signa concurrent, si praeterea ex altera parte vires, pecunia, consilium, scientia, apparatio videbitur esse, ex altera parte inbecillitas, inopia, stultitia, inprudentia, inapparatio demonstrabitur
fuisse; qua re scire poterit<a class="footnoteLink" href="#note_LCL403_68_1" id="target_note_LCL403_68_1"><sup>1</sup></a> utrum diffidendum an confidendum fuerit.</p>
<p>Spes celandi quae fuerit quaeritur ex consciis, arbitris, adiutoribus, liberis aut servis aut utrisque.</p>
</section><notes><section class="footnotes"><ul><li class="note" id="note_LCL403_68_1"><a class="footnoteCrossrefLink" href="#target_note_LCL403_68_1" title="Click to highlight in text"><sup class="lineRef">1</sup>poterit <span class="italic">M</span>: potuerit <span class="italic">E Mx.</span></a></li><script type="text/javascript">document.getElementById('note_LCL403_68_1').style.display = "none";</script></ul></section></notes></section>