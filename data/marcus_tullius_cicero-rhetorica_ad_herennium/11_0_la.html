<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">
appellatur; item illud quo adversarius ex contrario poterit uti. Item vitiosum est quod nimium apparatis
verbis<a class="footnoteLink" href="#note_LCL403_22_1" id="target_note_LCL403_22_1"><sup>1</sup></a> conpositum est, aut nimium longum est; et quod non ex ipsa causa natum videatur ut proprie cohaereat cum narratione; et quod neque benivolum neque docilem neque adtentum facit auditorem.</p>
<p>VIII. De exordio satis erit dictum; deinceps ad
<span class="br"></span><span class="lineNumber">12</span><span class="br"></span>narrationem transeamus. Narrationum tria sunt genera. Unum est cum exponimus rem gestam et unum quidque trahimus ad utilitatem nostram vincendi causa, quod pertinet ad eas causas de quibus iudicium futurum est. Alterum genus est narrationis,
quod intercurrit nonnumquam aut fidei aut criminationis aut transitionis aut alicuius apparationis
causa. Tertium genus est id quod a causa civili remotum est, in quo tamen exerceri convenit, quo commodius illas superiores narrationes in causis
<span class="br"></span><span class="lineNumber">13</span><span class="br"></span>tractare possimus. Eius narrationis duo sunt genera: unum quod in negotiis, alterum quod in personis positum est.</p>
<p>Id quod in negotiorum expositione positum est tres habet partes: fabulam, historiam, argumentum. Fabula est quae neque veras neque veri similes continet res, ut eae sunt quae tragoediis traditae






</p></section><notes><section class="footnotes"><ul><li class="note" id="note_LCL403_22_1"><a class="footnoteCrossrefLink" href="#target_note_LCL403_22_1" title="Click to highlight in text"><sup class="lineRef">1</sup>verbis <span class="italic">E Mx ed. mai.</span>: <span class="italic">M Mx omit.</span></a></li><script type="text/javascript">document.getElementById('note_LCL403_22_1').style.display = "none";</script></ul></section></notes></section>