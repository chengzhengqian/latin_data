<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">
viris et studiis amicus erat; ergo in civitate primus erat.” Item: “Nam cum istos ut absolvant te rogas, ut peierent rogas, ut existimationem neglegant rogas, ut leges populi Romani tuae libidini largiantur rogas.”</p>
<p><span class="br"></span><span class="lineNumber">20</span><span class="br"></span>XIV. Conplexio est quae utramque conplectitur exornationem, ut et conversione et repetitione<a class="footnoteLink" href="#note_LCL403_278_1" id="target_note_LCL403_278_1"><sup>1</sup></a> utamur, quam ante exposuimus, et ut repetatur idem verbum saepius et crebro ad idem postremum revertamur,
hoc modo: “Qui sunt qui foedera saepe ruperunt? Kartaginienses. Qui sunt qui crudelissime
bellum gesserunt? Kartaginienses. Qui sunt qui Italiam deformaverunt? Kartaginienses. Qui sunt qui sibi postulant<a class="footnoteLink" href="#note_LCL403_278_2" id="target_note_LCL403_278_2"><sup>2</sup></a> ignosci? Kartaginienses. Videte ergo quam conveniat eos impetrare.” Item: “Quem senatus damnarit, quem populus damnarit, quem omnium existimatio damnarit, eum vos sententiis vestris absolvatis?”</p>
<p>Traductio est quae facit uti, cum idem verbum crebrius ponatur, non modo non offendat animum, sed etiam concinniorem orationem reddat, hoc pacto: “Qui nihil habet in vita iucundius vita, is cum





</p></section><notes><section class="footnotes"><ul><li class="note" id="note_LCL403_278_1"><a class="footnoteCrossrefLink" href="#target_note_LCL403_278_1" title="Click to highlight in text"><sup class="lineRef">1</sup><span class="italic">lac.</span>; ut et conversione et repetitione <span class="italic">sugg. Mx.</span></a></li><script type="text/javascript">document.getElementById('note_LCL403_278_1').style.display = "none";</script><li class="note" id="note_LCL403_278_2"><a class="footnoteCrossrefLink" href="#target_note_LCL403_278_2" title="Click to highlight in text"><sup class="lineRef">2</sup>qui postulant <span class="italic">E</span>: qui sibi postulent <span class="italic">M Mx.</span></a></li><script type="text/javascript">document.getElementById('note_LCL403_278_2').style.display = "none";</script></ul></section></notes></section>