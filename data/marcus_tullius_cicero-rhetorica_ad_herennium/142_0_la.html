<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

Item: “Perfidiosae Fregellae, quam facile scelere vestro contabuistis, ut, cuius nitor urbis Italiam nuper inlustravit, eius nunc vix fundamentorum
reliquiae maneant.” Item: “Bonorum insidiatores, latrocinia, vitam innocentissimi cuiusque petistis; tantamne ex iniquitate iudiciorum vestris calumniis adsumpsistis facultatem?” Hac exclamatione
si loco utemur, raro, et cum rei magnitudo postulare videbitur, ad quam volemus indignationem animum auditoris adducemus.</p>
<p>Interrogatio non omnis gravis est neque concinna, sed haec quae, cum enumerata sunt ea quae obsunt causae adversariorum, confirmat superiorem orationem,
hoc pacto: “Cum igitur haec omnia faceres, diceres, administrares, utrum animos sociorum ab re publica removebas et abalienabas, an non? et utrum aliquem exornari oportuit qui istaec prohiberet ac fieri non sineret, an non?”</p>
<p><span class="br"></span><span class="lineNumber">23</span><span class="br"></span>XVI. Ratiocinatio est per quam ipsi a nobis rationem poscimus quare quidque dicamus, et crebro






</p></section><notes></notes></section>