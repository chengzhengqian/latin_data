<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

ante diximus, tres sunt: coniecturalis, legitima, iuridicalis.</p>
<p>Coniecturalis est cum de facto controversia est, hoc modo: Aiax in silva, postquam resciit quae fecisset per insaniam, gladio incubuit. Ulixes intervenit, occisum conspicatur, corpore telum cruentum educit. Teucer intervenit, fratrem occisum, inimicum fratris cum gladio cruento videt. Capitis arcessit. Hic coniectura verum quaeritur. De facto erit controversia;
ex eo constitutio causae coniecturalis nominatur.</p>
<p><span class="br"></span><span class="lineNumber">19</span><span class="br"></span>Legitima est constitutio cum in scripto aut e scripto aliquid controversiae nascitur. Ea dividitur in partes sex: scriptum et sententiam, contrarias leges, ambiguum, definitionem, translationem, ratiocinationem.</p>
<p>Ex scripto et sententia controversia nascitur cum videtur scriptoris voluntas cum scripto ipso dissentire, hoc modo: si lex sit quae iubeat eos qui propter tempestatem navem reliquerint omnia perdere, eorum navem ceteraque esse, si navis conservata sit, qui remanserunt in navi. Magnitudine tempestatis omnes perterriti navem reliquerunt, in scapham






</p></section><notes></notes></section>