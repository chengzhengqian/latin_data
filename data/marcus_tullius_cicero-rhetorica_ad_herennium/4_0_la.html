<section class="div1 language" lang="la"><header><hgroup><h1>[Cicero]</h1></hgroup></header><section class="div2"><p class="noindent">

dat certam viam rationemque dicendi. Imitatio est qua impellimur, cum diligenti ratione, ut aliquorum similes in dicendo valeamus esse. Exercitatio est adsiduus usus consuetudoque dicendi.</p>
<p>Quoniam ergo demonstratum est quas causas oratorem
recipere quasque res habere conveniat, nunc quemadmodum possit oratio ad rationem oratoris officii adcommodari dicendum videtur.</p>
<p><span class="br"></span><span class="lineNumber">4</span><span class="br"></span>III. Inventio in sex partes orationis consumitur: in exordium, narrationem, divisionem, confirmationem,
confutationem, conclusionem. Exordium est principium orationis, per quod animus auditoris constituitur
ad audiendum. Narratio est rerum gestarum
aut proinde ut gestarum expositio. Divisio est per quam aperimus quid conveniat, quid in controversia
sit, et per quam exponimus quibus de rebus simus acturi. Confirmatio est nostrorum argumentorum
expositio cum adseveratione. Confutatio



</p></section><notes></notes></section>