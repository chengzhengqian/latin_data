<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 540</span>dicione Romanorum sint, dein factio ac pauci auctores foederis renovati dominentur.</p>
<p>XXIV. His audiendis credendisque opportuna multitudo maior in dies Syracusas confluebat, nec Epicydi solum spem novandarum rerum, sed Adranodoro
<span class="innerMarginNote right">2</span>etiam praebebat. Qui fessus tandem uxoris vocibus monentis nunc illud esse tempus occupandi res, dum turbata omnia nova atque incondita libertate
essent, dum regiis stipendiis pastus obversaretur miles, dum ab Hannibale missi duces adsueti militibus iuvare possent incepta, cum Themisto, cui Gelonis filia nupta erat, rem consociatam paucos post dies Aristoni cuidam tragico actori, cui et alia arcana committere
<span class="innerMarginNote right">3</span>adsuerat, incaute aperit. Huic et genus et fortuna honesta erant, nec ars, quia nihil tale apud Graecos pudori est, ea deformabat. Itaque fidem potiorem<a class="footnoteLink" href="#note_LCL355_252_1" id="target_note_LCL355_252_1"><sup>1</sup></a> ratus quam patriae debebat, indicium ad <span class="innerMarginNote right">4</span>praetores defert. Qui ubi rem haud vanam esse certis indiciis conpererunt, consultis senioribus et<a class="footnoteLink" href="#note_LCL355_252_2" id="target_note_LCL355_252_2"><sup>2</sup></a> auctoritate eorum praesidio ad fores posito ingressos curiam Themistum atque Adranodorum interfecerunt,
<span class="innerMarginNote right">5</span>Et cum tumultus ab re in speciem atrociore causam aliis ignorantibus ortus esset, silentio tandem <span class="innerMarginNote right">6</span>facto indicem in curiam introduxerunt. Qui cum ordine omnia edocuisset: principium coniurationis factum ab Harmoniae Gelonis filiae nuptiis, quibus <span class="innerMarginNote right">7</span>Themisto iuncta esset; Afrorum Hispanorumque auxiliares instructos ad caedem praetorum principumque


</p></section><notes><section class="footnotes"><ul><li class="note" id="note_LCL355_252_1"><a class="footnoteCrossrefLink" href="#target_note_LCL355_252_1" title="Click to highlight in text"><sup class="lineRef">1</sup>potiorem, <span class="italic">PCRM add</span> -que: priorem potioremque <span class="italic">Alschefski.</span></a></li><script type="text/javascript">document.getElementById('note_LCL355_252_1').style.display = "none";</script><li class="note" id="note_LCL355_252_2"><a class="footnoteCrossrefLink" href="#target_note_LCL355_252_2" title="Click to highlight in text"><sup class="lineRef">2</sup>et <span class="italic">P</span>(1): ex <span class="italic">Luchs</span>: et ex <span class="italic">Walters.</span></a></li><script type="text/javascript">document.getElementById('note_LCL355_252_2').style.display = "none";</script></ul></section></notes></section>