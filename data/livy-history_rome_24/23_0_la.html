<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 540</span>usum, neque ad exemplum iusti militis quicquam eis
<span class="innerMarginNote right">5</span>praeter libertatem deesse. De eo permissum ipsi erat faceret quod e re publica duceret esse. Itaque priusquam cum hoste manum consereret, pronuntiat tempus venisse eis libertatis quam diu sperassent
<span class="innerMarginNote right">6</span>potiundae; postero die signis conlatis dimicaturum puro ac patenti campo, ubi sine ullo insidiarum metu
<span class="innerMarginNote right">7</span>vera virtute geri res posset. Qui caput hostis rettulisset,
eum se extemplo liberum iussurum esse; qui loco cessisset, in eum servili supplicio animadversurum;
<span class="innerMarginNote right">8</span>suam cuique fortunam in manu esse. Libertatis
auctorem eis non se fore solum, sed consulem M. Marcellum, sed universos patres, quos consultos ab
<span class="innerMarginNote right">9</span>se de libertate eorum sibi permisisse. Litteras inde consulis ac senatus consultum recitavit; ad quae clamor cum ingenti adsensu est sublatus. Pugnam poscebant signumque ut daret extemplo ferociter
<span class="innerMarginNote right">10</span>instabant. Gracchus proelio in posterum diem pronuntiato contionem dimisit. Milites laeti, praecipue
quibus merces navatae in unum diem operae libertas futura erat, armis expediendis diei<a class="footnoteLink" href="#note_LCL355_218_1" id="target_note_LCL355_218_1"><sup>1</sup></a>relicum consumunt.</p>
<p>XV. Postero die ubi signa coeperunt canere, primi omnium parati instructique ad praetorium conveniunt. Sole orto Gracchus in aciem copias educit; nec hostes moram dimicandi fecerunt. <span class="innerMarginNote right">2</span>Decem<a class="footnoteLink" href="#note_LCL355_218_2" id="target_note_LCL355_218_2"><sup>2</sup></a> septem milia peditum erant, maxima ex parte Bruttii ac Lucani, equites mille ducenti, inter quos pauci admodum Italici, ceteri Numidae fere


</p></section><notes><section class="footnotes"><ul><li class="note" id="note_LCL355_218_1"><a class="footnoteCrossrefLink" href="#target_note_LCL355_218_1" title="Click to highlight in text"><sup class="lineRef">1</sup>diei <span class="italic">x Gronovius:</span> que <span class="italic">P</span>: quod <span class="italic">P</span><sup>2</sup>(1): <span class="italic">A</span><sup>2</sup> <span class="italic">adds</span> diei fuit.</a></li><script type="text/javascript">document.getElementById('note_LCL355_218_1').style.display = "none";</script><li class="note" id="note_LCL355_218_2"><a class="footnoteCrossrefLink" href="#target_note_LCL355_218_2" title="Click to highlight in text"><sup class="lineRef">2</sup>decem <span class="italic">P</span>(2): <span class="italic">C</span><sup>2</sup><span class="italic">A add</span> et.</a></li><script type="text/javascript">document.getElementById('note_LCL355_218_2').style.display = "none";</script></ul></section></notes></section>