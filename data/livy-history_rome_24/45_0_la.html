<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 540</span><span class="innerMarginNote right">4</span>metuentes, pronuntiant eos praetores. Nec illi primo statim creati nudare quid vellent, quamquam aegre ferebant et de indutiis dierum decem legatos isse ad Appium Claudium et inpetratis eis alios qui de foedere antiquo renovando agerent
<span class="innerMarginNote right">5</span>missos. Ad Murgantiam tum classem navium centum Romanus habebat, quonam evaderent motus ex caedibus tyrannorum orti Syracusis quove eos ageret nova atque insolita libertas opperiens.</p>
<p><span class="innerMarginNote right">6</span>Per eosdem dies cum ad Marcellum venientem in Siciliam legati Syracusani missi ab Appio essent, auditis condicionibus pacis Marcellus, posse rem convenire ratus, et ipse legatos Syracusas qui coram cum praetoribus de renovando foedere agerent misit.
<span class="innerMarginNote right">7</span>Et iam ibi nequaquam eadem quies ac tranquillitas erat. Postquam Punicam classem accessisse Pachynum adlatum est, dempto timore Hippocrates et Epicydes nunc apud mercennarios milites, nunc apud transfugas prodi Romano Syracusas criminabantur.
<span class="innerMarginNote right">8</span>Ut vero Appius naves ad ostium portus, quo<a class="footnoteLink" href="#note_LCL355_262_1" id="target_note_LCL355_262_1"><sup>1</sup></a> aliae<a class="footnoteLink" href="#note_LCL355_262_2" id="target_note_LCL355_262_2"><sup>2</sup></a> partis hominibus animus accederet, in statione habere coepit, ingens in speciem criminibus vanis
<span class="innerMarginNote right">9</span>accesserat fides; ac primo etiam tumultuose decurrerat multitudo ad prohibendos, si in terram egrederentur.</p>
</section><notes><section class="footnotes"><ul><li class="note" id="note_LCL355_262_1"><a class="footnoteCrossrefLink" href="#target_note_LCL355_262_1" title="Click to highlight in text"><sup class="lineRef">1</sup>quo <span class="italic">x Gronovius</span>: quid <span class="italic">P</span>(1).</a></li><script type="text/javascript">document.getElementById('note_LCL355_262_1').style.display = "none";</script><li class="note" id="note_LCL355_262_2"><a class="footnoteCrossrefLink" href="#target_note_LCL355_262_2" title="Click to highlight in text"><sup class="lineRef">2</sup>aliae <span class="italic">P</span>(1)<span class="italic">x Hertz</span>: alius <span class="italic">A</span><sup>2</sup>: amicae <span class="italic">Madvig</span>: suae <span class="italic">Bauer. For the old form</span> aliae <span class="italic">cf. Cicero de Divinatione</span> II. 30 (<span class="italic">twice</span>).</a></li><script type="text/javascript">document.getElementById('note_LCL355_262_2').style.display = "none";</script></ul></section></notes></section>