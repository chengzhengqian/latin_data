<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 540</span>amicitiam ac societatem quam populi Romani mallent, legatosque ab suis missos rogare Hannibalem
<span class="innerMarginNote right">3</span>ut exercitum propius Tarentum admoveat: si signa eius, si castra conspecta a Tarento sint, haud ullam intercessuram moram quin in deditionem veniat<a class="footnoteLink" href="#note_LCL355_214_1" id="target_note_LCL355_214_1"><sup>1</sup></a> urbs; in potestate iuniorum plebem, in manu
<span class="innerMarginNote right">4</span>plebis rem Tarentinam esse. Hannibal conlaudatos eos oneratosque ingentibus promissis domum ad coepta maturanda redire iubet: se in tempore adfuturum esse. Hac cum spe dimissi Tarentini.
<span class="innerMarginNote right">5</span>Ipsum ingens cupido incesserat Tarenti potiundi. Urbem esse videbat cum opulentam nobilemque, tum maritimam et in Macedoniam opportune versam, regemque Philippum hunc portum, si transiret in Italiam, quoniam<a class="footnoteLink" href="#note_LCL355_214_2" id="target_note_LCL355_214_2"><sup>2</sup></a> Brundisium Romani haberent,
<span class="innerMarginNote right">6</span>petiturum. Sacro inde perpetrato ad quod venerat et, dum ibi moratur, pervastato agro Cumano usque ad Miseni promunturium Puteolos repente agmen convertit ad opprimendum praesidium Romanum.
<span class="innerMarginNote right">7</span>Sex milia hominum erant et locus munimento quoque, non natura modo tutus. Triduum ibi moratus Poenus ab omni parte temptato praesidio, deinde, ut nihil procedebat, ad populandum agrum Neapolitanum magis ira quam potiundae urbis spe processit.</p>
<p><span class="innerMarginNote right">8</span>Adventu eius in propincum agrum mota Nolana est plebs, iam diu aversa ab Romanis et infesta senatui suo. Itaque legati ad arcessendum Hannibalem
cum haud dubio promisso tradendae urbis


</p></section><notes><section class="footnotes"><ul><li class="note" id="note_LCL355_214_1"><a class="footnoteCrossrefLink" href="#target_note_LCL355_214_1" title="Click to highlight in text"><sup class="lineRef">1</sup>in deditionem veniat (<span class="italic">a line</span>) <span class="italic">Conway: om. P</span>(1): (<span class="italic">after</span> urbs) dedatur <span class="italic">A</span><sup>2</sup>: ei tradatur <span class="italic">Madvig:</span> in potestatem eius tradatur <span class="italic">Weissenborn.</span></a></li><script type="text/javascript">document.getElementById('note_LCL355_214_1').style.display = "none";</script><li class="note" id="note_LCL355_214_2"><a class="footnoteCrossrefLink" href="#target_note_LCL355_214_2" title="Click to highlight in text"><sup class="lineRef">2</sup>quoniam <span class="italic">Madvig, Conway</span>: <span class="italic">om. P</span>(1).</a></li><script type="text/javascript">document.getElementById('note_LCL355_214_2').style.display = "none";</script></ul></section></notes></section>