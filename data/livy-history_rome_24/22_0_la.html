<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 540</span><span class="innerMarginNote right">9</span>venerunt. Praevenit inceptum eorum Marcellus consul a primoribus accitus. Die uno Suessulam a Calibus, cum Volturnus amnis traicientem moratus
<span class="innerMarginNote right">10</span>esset, contenderat; inde proxima nocte sex milia peditum, equites trecentos, qui<a class="footnoteLink" href="#note_LCL355_216_1" id="target_note_LCL355_216_1"><sup>1</sup></a> praesidio senatui
<span class="innerMarginNote right">11</span>essent, Nolam intromisit. Et uti a consule omnia inpigre facta sunt ad praeoccupandam Nolam, ita Hannibal tempus terebat, bis iam ante nequiquam temptata re segnior ad credendum Nolanis factus.</p>
<p>XIV. Isdem diebus et Q. Fabius consul ad Casilinum
temptandum, quod praesidio Punico tenebatur, venit et ad Beneventum velut ex composito parte altera
Hanno ex Bruttiis cum magna peditum equitumque
manu, altera Ti. Gracchus ab Luceria accessit.
<span class="innerMarginNote right">2</span>Qui primo oppidum intravit, deinde, ut Hannonem. tria milia ferme ab urbe ad Calorem fluvium castra posuisse et inde agrum populari audivit, et ipse egressus moenibus mille ferme passus ab hoste
<span class="innerMarginNote right">3</span>castra locat. Ibi contionem militum habuit. Legiones magna ex parte volonum habebat, qui iam alterum annum libertatem tacite mereri quam postulare palam maluerant. Senserat tamen hibernis
egrediens murmur in agmine esse quaerentium,
<span class="innerMarginNote right">4</span>en umquam liberi militaturi essent, scripseratque senatui non tam quid desiderarent quam quid meruissent:
bona fortique opera eorum se ad eam diem



</p></section><notes><section class="footnotes"><ul><li class="note" id="note_LCL355_216_1"><a class="footnoteCrossrefLink" href="#target_note_LCL355_216_1" title="Click to highlight in text"><sup class="lineRef">1</sup>trecentos, qui <span class="italic">A</span><sup>2</sup><span class="italic">x</span>: quingentos, qui <span class="italic">Weissenborn</span>: <span class="italic">om. P</span>(1).</a></li><script type="text/javascript">document.getElementById('note_LCL355_216_1').style.display = "none";</script></ul></section></notes></section>