<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c</span> 540</span>deinde respersas matris cruore impetum faciunt.
Quae alienata mente simul luctu metuque velut captae furore eo cursu se ex sacrario proripuerunt ut, si effugium patuisset in publicum, impleturae urbem
<span class="innerMarginNote right">13</span>tumultu fuerint. Tum quoque haud magno aedium spatio inter medios tot armatos aliquotiens integro corpore evaserunt tenentibusque, cum tot ac tam validae eluctandae manus essent, sese eripuerunt.
<span class="innerMarginNote right">14</span>Tandem vulneribus confectae, cum omnia replessent sanguine, exanimes corruerunt. Caedemque per se miserabilem miserabiliorem casus fecit, quod paulo post nuntius venit, mutatis repente ad misericordiam
<span class="innerMarginNote right">15</span>animis, ne interficerentur. Ira deinde ex misericordia
orta, quod adeo festinatum ad<a class="footnoteLink" href="#note_LCL355_260_1" id="target_note_LCL355_260_1"><sup>1</sup></a> supplicium neque locus paenitendi aut regressus ab ira relictus
<span class="innerMarginNote right">16</span>esset. Itaque fremere multitudo et in locum Adranodori ac Themisti—nam ambo praetores fuerant—comitia poscere, quae nequaquam ex sententia praetorum futura essent.</p>
<p>XXVII. Statutus est comitiis dies; quo necopinantibus omnibus unus ex ultima turba Epicyden nominavit, tum inde alius Hippocratem; crebriores deinde hae voces et cum haud dubio adsensu multitudinis
<span class="innerMarginNote right">2</span>esse. Et erat confusa contio non populari modo sed militari quoque turba, magna ex parte etiam perfugis, qui omnia novare cupiebant, permixtis.
<span class="innerMarginNote right">3</span>Praetores dissimulare primo et trahenda re morae<a class="footnoteLink" href="#note_LCL355_260_2" id="target_note_LCL355_260_2"><sup>2</sup></a> esse<a class="footnoteLink" href="#note_LCL355_260_3" id="target_note_LCL355_260_3"><sup>3</sup></a>; postremo, victi consensu et seditionem



</p></section><notes><section class="footnotes"><ul><li class="note" id="note_LCL355_260_1"><a class="footnoteCrossrefLink" href="#target_note_LCL355_260_1" title="Click to highlight in text"><sup class="lineRef">1</sup>ad <span class="italic">P</span>(1): id <span class="italic">Madvig, Emend.</span></a></li><script type="text/javascript">document.getElementById('note_LCL355_260_1').style.display = "none";</script><li class="note" id="note_LCL355_260_2"><a class="footnoteCrossrefLink" href="#target_note_LCL355_260_2" title="Click to highlight in text"><sup class="lineRef">2</sup>morae <span class="italic">M. Müller</span>: <span class="italic">om. P</span>(1).</a></li><script type="text/javascript">document.getElementById('note_LCL355_260_2').style.display = "none";</script><li class="note" id="note_LCL355_260_3"><a class="footnoteCrossrefLink" href="#target_note_LCL355_260_3" title="Click to highlight in text"><sup class="lineRef">3</sup>esse, <span class="italic">for</span> et trahenda re esse (<span class="italic">PRD</span>: et -dam rem esse <span class="italic">C</span><sup>2</sup><span class="italic">MBA</span>) <span class="italic">Madvig and Walters read</span> extrahenda re; sed.</a></li><script type="text/javascript">document.getElementById('note_LCL355_260_3').style.display = "none";</script></ul></section></notes></section>