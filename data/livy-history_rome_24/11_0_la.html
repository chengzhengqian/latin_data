<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 539</span>animi neque mirabantur in iuvene furioso neque arguebant, dummodo averterent eum ab Romanis.</p>
<p>VII. Sed omnia in eo praecipitia ad exitium fuerunt. Nam cum praemissis Hippocrate atque Epicyde cum binis milibus armatorum ad temptandas
<span class="innerMarginNote right">2</span>urbes quae praesidiis tenebantur Romanis, et ipse in Leontinos cum cetero omni exercitu—erant autem ad quindecim milia peditum equitumque—profectus
<span class="innerMarginNote right">3</span>erat,<a class="footnoteLink" href="#note_LCL355_194_1" id="target_note_LCL355_194_1"><sup>1</sup></a> liberas aedis coniurati—et omnes forte militabant—imminentes
viae angustae, qua descendere
<span class="innerMarginNote right">4</span>ad forum rex solebat, sumpserunt. Ibi cum instructi armatique ceteri transitum expectantes starent, uni ex eis—Dinomeni fuit nomen—, quia custos corporis erat partes datae sunt ut, cum adpropinquaret ianuae rex, per causam aliquam in angustiis sustineret ab
<span class="innerMarginNote right">5</span>tergo agmen. Ita ut convenerat factum est. Tamquam
laxaret elatum pedem ab stricto nodo, moratus turbam Dinomenes tantum intervalli fecit ut, cum in praetereuntem sine armatis regem impetus fieret, confoderetur aliquot prius vulneribus quam succurri
<span class="innerMarginNote right">6</span>posset. Clamore et tumultu audito in Dinomenem iam haud dubie obstantem tela coniciuntur, inter quae tamen duobus acceptis vulneribus evasit.
<span class="innerMarginNote right">7</span>Fuga satellitum, ut iacentem videre regem, facta est. Interfectores pars in forum ad multitudinem laetam libertate, pars Syracusas pergunt ad praeoccupanda
<span class="innerMarginNote right">8</span>Adranodori regiorumque aliorum consilia. Incerto



</p></section><notes><section class="footnotes"><ul><li class="note" id="note_LCL355_194_1"><a class="footnoteCrossrefLink" href="#target_note_LCL355_194_1" title="Click to highlight in text"><sup class="lineRef">1</sup>erat <span class="italic">P</span>(1) <span class="italic">Conway:</span> esset <span class="italic">A</span><sup>2</sup> <span class="italic">Walters.</span></a></li><script type="text/javascript">document.getElementById('note_LCL355_194_1').style.display = "none";</script></ul></section></notes></section>