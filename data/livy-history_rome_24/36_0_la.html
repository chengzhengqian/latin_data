<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 540</span>loci adtributa erat, mittuntque nuntios in Achradinam
horrea frumentumque in senatus potestate esse.</p>
<p>XXII. Luce prima populus omnis, armatus inermisque,
in Achradinam ad curiam convenit. Ibi pro Concordiae ara, quae in eo sita loco erat, ex principibus
unus nomine Polyaenus contionem et liberam et <span class="innerMarginNote right">2</span>moderatam habuit. Servitutis formidines<a class="footnoteLink" href="#note_LCL355_244_1" id="target_note_LCL355_244_1"><sup>1</sup></a> indignitatesque
homines expertos adversus notum malum inritatos esse: discordia civilis quas inportet clades, audisse magis a patribus Syracusanos quam ipsos <span class="innerMarginNote right">3</span>vidisse. Arma quod inpigre ceperint, laudare; magis laudaturum, si non utantur nisi ultima necessitate <span class="innerMarginNote right">4</span>coacti. In praesentia legatos ad Adranodorum mitti placere qui denuntient ut in potestate senatus ac populi sit, portas Insulae aperiat, reddat praesidium.
<span class="innerMarginNote right">5</span>Si tutelam alieni regni suum regnum velit facere, eundem se censere multo acrius ab Adranodoro
<span class="innerMarginNote right">6</span>quam ab Hieronymo repeti libertatem. Ab hac contione legati missi sunt. Senatus inde haberi coeptus est, quod sicut regnante Hierone manserat publicum consilium, ita post mortem eius ante eam diem nulla de re neque convocati neque consulti <span class="innerMarginNote right">7</span>fuerant. Ut ventum ad Adranodorum est, ipsum



</p></section><notes><section class="footnotes"><ul><li class="note" id="note_LCL355_244_1"><a class="footnoteCrossrefLink" href="#target_note_LCL355_244_1" title="Click to highlight in text"><sup class="lineRef">1</sup>servitutis formidines <span class="italic">Weissenborn</span>: servitudinis <span class="italic">P</span>(4): servitutis <span class="italic">M</span><sup>3</sup><span class="italic">DA</span><sup>2</sup>: servitu onus <span class="italic">A</span>: servitii
onus <span class="italic">Walters.</span></a></li><script type="text/javascript">document.getElementById('note_LCL355_244_1').style.display = "none";</script></ul></section></notes></section>