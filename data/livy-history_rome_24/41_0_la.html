<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 540</span>aliorum, bonaque eorum praedae futura
<span class="innerMarginNote right">8</span>interfectoribus pronuntiatum; iam mercennariorum manum, adsuetam imperiis Adranodori, paratam fuisse ad Insulam rursus occupandam; singula deinde quae per quosque agerentur, totamque viris armisque instructam coniurationem ante oeulos posuit. Et senatui quidem tam iure caesi quam
<span class="innerMarginNote right">9</span>Hieronymus videbantur: ante curiam variae atque incertae rerum multitudinis clamor erat. Quam ferociter minitantem in vestibulo curiae corpora coniuratorum eo metu compresserunt ut silentes integram
<span class="innerMarginNote right">10</span>plebem in contionem sequerentur. Sopatro mandatum ab senatu et a collegis ut verba faceret.</p>
<p>XXV. Is, tamquam reos ageret, ab<a class="footnoteLink" href="#note_LCL355_254_1" id="target_note_LCL355_254_1"><sup>1</sup></a> ante acta vita orsus, quaecumque post Hieronis mortem sceleste atque impie facta essent, Adranodorum ac Themistum
<span class="innerMarginNote right">2</span>arguit fecisse: quid enim sua sponte<a class="footnoteLink" href="#note_LCL355_254_2" id="target_note_LCL355_254_2"><sup>2</sup></a> Hieronymum, puerum ac vixdum pubescentem facere potuisse? Tutores ac magistros eius sub aliena invidia regnasse; itaque aut ante Hieronymum aut
<span class="innerMarginNote right">3</span>certe cum Hieronymo perire eos debuisse. At illos debitos iam morti destinatosque, alia nova scelera post mortem tyranni molitos, palam primo, cum clausis Adranodorus Insulae portis hereditatem regni creverit et quae procurator tenuerat pro domino
<span class="innerMarginNote right">4</span>possederit; proditus deinde ab eis qui in Insula


</p></section><notes><section class="footnotes"><ul><li class="note" id="note_LCL355_254_1"><a class="footnoteCrossrefLink" href="#target_note_LCL355_254_1" title="Click to highlight in text"><sup class="lineRef">1</sup>ab <span class="italic">xz</span>: <span class="italic">om. P</span>(1).</a></li><script type="text/javascript">document.getElementById('note_LCL355_254_1').style.display = "none";</script><li class="note" id="note_LCL355_254_2"><a class="footnoteCrossrefLink" href="#target_note_LCL355_254_2" title="Click to highlight in text"><sup class="lineRef">2</sup>sponte, <span class="italic">P</span>(1) <span class="italic">add</span> fecisse.</a></li><script type="text/javascript">document.getElementById('note_LCL355_254_2').style.display = "none";</script></ul></section></notes></section>