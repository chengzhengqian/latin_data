<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 541</span><span class="innerMarginNote right">6</span>partem hominum sopivit. Postquam portam tenebant, cornicines, in via paribus intervallis dispositos, <span class="innerMarginNote right">7</span>canere iubent, ut consulem excirent. Id ubi factum ex composito est, signa efferri consul iubet ac paulo ante lucem per effractam portam urbem ingreditur.</p>
<p>XLVII. Tum demum hostes excitati sunt iam et
<span class="innerMarginNote right">2</span>imbre conquiescente et propinqua luce. Praesidium in urbe erat Hannibalis, quinque milia ferme armatorum,
et ipsi Arpini tria milia hominum armarant. Eos primos Poeni, ne quid ab tergo fraudis esset,
<span class="innerMarginNote right">3</span>hosti opposuerunt. Pugnatum primo in tenebris angustisque viis est. Cum Romani non vias tantum sed tecta etiam proxima portam<a class="footnoteLink" href="#note_LCL355_324_1" id="target_note_LCL355_324_1"><sup>1</sup></a> occupassent, ne peti
<span class="innerMarginNote right">4</span>superne ac volnerari possent, cogniti inter se quidam Arpinique et Romani atque inde conloquia coepta fieri, percunctantibus Romanis quid sibi vellent
<span class="innerMarginNote right">5</span>Arpini, quam ob noxam Romanorum aut quod meritum Poenorum pro alienigenis ac barbaris Italici adversus veteres socios Romanos bellum gererent et vectigalem ac stipendiariam Italiam Africae facerent,
<span class="innerMarginNote right">6</span>Arpinis purgantibus ignaros omnium se venum a principibus datos Poeno, captos oppressosque a
<span class="innerMarginNote right">7</span>paucis esse. Initio orto plures cum pluribus conloqui; postremo praetor Arpinus ab suis ad consulem deductus, fideque data inter signa aciesque Arpini repente

</p></section><notes><section class="footnotes"><ul><li class="note" id="note_LCL355_324_1"><a class="footnoteCrossrefLink" href="#target_note_LCL355_324_1" title="Click to highlight in text"><sup class="lineRef">1</sup>portam <span class="italic">Drakenborch</span>: portae <span class="italic">C</span><sup>2</sup><span class="italic">M</span><sup>3</sup><span class="italic">?A</span><sup>2</sup>: porta <span class="italic">P</span>(2)<span class="italic">A?.</span></a></li><script type="text/javascript">document.getElementById('note_LCL355_324_1').style.display = "none";</script></ul></section></notes></section>