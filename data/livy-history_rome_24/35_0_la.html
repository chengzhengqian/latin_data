<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 530</span>cursu poterant, ut ignaros omnium regios opprimerent,
<span class="innerMarginNote right">5</span>Syracusas contendunt. Ceterum praevenerat non fama solum, qua nihil in talibus rebus est celerius,
<span class="innerMarginNote right">6</span>sed nuntius etiam ex regiis servis. Itaque Adranodorus
et Insulam et arcem et alia quae poterat
<span class="innerMarginNote right">7</span>quaeque opportuna erant praesidiis firmarat. Hexapylo
Theodotus ac Sosis post solis occasum iam obscura luce invecti, cum cruentam regiam vestem atque insigne capitis ostentarent, travecti per Tycham simul ad libertatem simul ad arma vocantes.
<span class="innerMarginNote right">8</span>in Achradinam convenire iubent. Multitudo pars procurrit in vias, pars in vestibulis stat, pars ex tectis fenestrisque prospectant et quid rei sit rogitant.
<span class="innerMarginNote right">9</span>Omnia luminibus conlucent strepituque vario conplentur. Armati locis patentibus congregantur; inermes ex Olympii Iovis templo spolia Gallorum Illyriorumque, dono data Hieroni a populo Romano
<span class="innerMarginNote right">10</span>fixaque ab eo, detrahunt, precantes Iovem ut volens propitius praebeat sacra arma pro patria, pro deum
<span class="innerMarginNote right">11</span>delubris, pro libertate sese armantibus. Haec quoque
multitudo stationibus per principes regionum urbis dispositis adiungitur. In Insula inter cetera Adranodorus praesidiis firmarat horrea publica.
<span class="innerMarginNote right">12</span>Locus saxo quadrato saeptus atque arcis in modum emunitus capitur ab iuventute quae praesidio eius




</p></section><notes></notes></section>