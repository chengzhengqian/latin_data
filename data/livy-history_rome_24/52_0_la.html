<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 540</span>temperatum foret, ni Epicydes atque Hippocrates
<span class="innerMarginNote right">12</span>irae multitudinis obviam issent, non a misericordia aut humano consilio, sed ne spem reditus praeciderent
sibi et, cum ipsos simul milites fidos haberent
<span class="innerMarginNote right">13</span>simul obsides, tum cognatos quoque eorum atque amicos tanto merito primum, dein pignore sibi
<span class="innerMarginNote right">14</span>conciliarent. Expertique quam vana aut levi aura mobile volgus esset, militem nancti ex eo numero qui in Leontinis circumsessi erant, subornant, ut Syracusas
perferret nuntium convenientem eis quae ad
<span class="innerMarginNote right">15</span>Mylan falso nuntiata erant, auctoremque se exhibendo
ac velut visa quae dubia erant narrando concitaret iras hominum.</p>
<p>XXXII. Huic non apud volgum modo fides fuit, sed senatum quoque in curiam introductus movit. Haud vani quidam homines palam ferre perbene detectam in Leontinis esse avaritiam et crudelitatem Romanorum. Eadem, si intrassent Syracusas, aut foediora etiam, quo maius ibi avaritiae praemium
<span class="innerMarginNote right">2</span>esset, facturos fuisse. Itaque claudendas cuncti portas et custodiendam urbem censere. Sed non ab iisdem omnes timere nec eosdem odisse: ad militare genus omne partemque magnam plebis
<span class="innerMarginNote right">3</span>invisum esse nomen Romanum; praetores optimatiumque
pauci, quamquam inflati vano nuntio erant, tamen ad propius praesentiusque malum cautiores
<span class="innerMarginNote right">4</span>esse. Et iam ad Hexapylum erant Hippocrates


</p></section><notes></notes></section>