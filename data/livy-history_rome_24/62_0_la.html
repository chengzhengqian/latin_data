<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 540</span>in armis vitastis. Utinam relicum tempus nec patiendo
<span class="innerMarginNote right">3</span>infanda nec faciendo traduci posset!<a class="footnoteLink" href="#note_LCL355_296_1" id="target_note_LCL355_296_1"><sup>1</sup></a> Haec occulta
in fraude cautio est qua usi adhuc sumus; cui quoniam parum succedit, aperte ac propalam claves portarum reposcunt; quas simul tradiderimus, Carthaginiensium extemplo Henna erit, foediusque hic trucidabimur quam Murgantiae praesidium interfectum
<span class="innerMarginNote right">4</span>est. Noctem unam aegre ad consultandum sumpsi, qua vos certiores periculi instantis facerem. Orta luce contionem habituri sunt ad criminandum
<span class="innerMarginNote right">5</span>me concitandumque in vos populum. Itaque crastino die aut vestro aut Hennensium sanguine Henna inundabitur. Nec praeoccupati spem ullam nec occupantes periculi quicquam habebitis; qui prior
<span class="innerMarginNote right">6</span>strinxerit ferrum, eius victoria erit. Intenti ergo omnes armatique signum expectabitis. Ego in contione ero et tempus, quoad omnia instructa sint,
<span class="innerMarginNote right">7</span>loquendo altercandoque traham. Cum toga signum dedero, tum mihi undique clamore sublato turbam invadite ac sternite omnia ferro; et cavete quicquam<a class="footnoteLink" href="#note_LCL355_296_2" id="target_note_LCL355_296_2"><sup>2</sup></a>
<span class="innerMarginNote right">8</span>supersit cuius<a class="footnoteLink" href="#note_LCL355_296_3" id="target_note_LCL355_296_3"><sup>3</sup></a> aut vis aut fraus timeri possit. Vos, Ceres mater ac Proserpina, precor, ceteri superi infernique di, qui hanc urbem, hos sacratos lacus lucosque colitis, ut ita nobis volentes propitii adsitis, si vitandae, non inferendae fraudis causa hoc consilii
<span class="innerMarginNote right">9</span>capimus. Pluribus vos, milites, hortarer, si cum armatis dimicatio futura esset; inermes, incautos ad



</p></section><notes><section class="footnotes"><ul><li class="note" id="note_LCL355_296_1"><a class="footnoteCrossrefLink" href="#target_note_LCL355_296_1" title="Click to highlight in text"><sup class="lineRef">1</sup>posset <span class="italic">A</span><sup>x</sup><span class="italic">z</span>: possit <span class="italic">Valla</span>: potest <span class="italic">P</span>(1).</a></li><script type="text/javascript">document.getElementById('note_LCL355_296_1').style.display = "none";</script><li class="note" id="note_LCL355_296_2"><a class="footnoteCrossrefLink" href="#target_note_LCL355_296_2" title="Click to highlight in text"><sup class="lineRef">2</sup>quicquam <span class="italic">P</span>(1) <span class="italic">Conway</span>: quisquam <span class="italic">C</span><sup>2</sup><span class="italic">x Madvig.</span></a></li><script type="text/javascript">document.getElementById('note_LCL355_296_2').style.display = "none";</script><li class="note" id="note_LCL355_296_3"><a class="footnoteCrossrefLink" href="#target_note_LCL355_296_3" title="Click to highlight in text"><sup class="lineRef">3</sup>cuius <span class="italic">Alschefski</span>: quiusa <span class="italic">P</span>: a quibus <span class="italic">P</span><sup>2</sup>(1).</a></li><script type="text/javascript">document.getElementById('note_LCL355_296_3').style.display = "none";</script></ul></section></notes></section>