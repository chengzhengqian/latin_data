<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 540</span>praesens monitor facile perpulerat ut quantae maxime<a class="footnoteLink" href="#note_LCL355_288_1" id="target_note_LCL355_288_1"><sup>1</sup></a> possent peditum equitumque copiae in Siciliam
<span class="innerMarginNote right">6</span>traicerentur. Adveniens Heracleam, intra paucos inde dies Agrigentum recepit; aliarumque civitatium, quae partis Carthaginiensium erant, adeo accensae sunt spes ad pellendos Sicilia Romanos ut postremo etiam qui obsidebantur Syracusis animos sustulerint.
<span class="innerMarginNote right">7</span>Et parte copiarum satis defendi urbem posse rati, ita inter se munera belli partiti sunt ut Epicydes praeesset custodiae urbis, Hippocrates Himilconi coniunctus
bellum adversus consulem Romanum gereret.
<span class="innerMarginNote right">8</span>Cum decem milibus peditum, quingentis equitibus nocte per intermissa custodiis loca profectus castra
<span class="innerMarginNote right">9</span>circa Acrillas urbem ponebat. Munientibus supervenit Marcellus ab Agrigento iam occupato, cum frustra eo praevenire hostem festinans tetendisset, rediens, nihil minus ratus quam illo tempore ac loco
<span class="innerMarginNote right">10</span>Syracusanum sibi exercitum obvium fore; sed tamen metu Himilconis Poenorumque, ut quibus nequaquam eis copiis quas habebat par esset, quam poterat maxime intentus atque agmine ad omnes casus composito
ibat.</p>
<p>XXXVI. Forte ea cura quae adversus Poenos
praeparata erat<a class="footnoteLink" href="#note_LCL355_288_2" id="target_note_LCL355_288_2"><sup>2</sup></a> adversus Siculos usui fuit. Castris
ponendis incompositos ac dispersos nanctus eos et plerosque inermes quod peditum fuit circumvenit; eques levi certamine inito cum Hippocrate Acras perfugit.</p>
</section><notes><section class="footnotes"><ul><li class="note" id="note_LCL355_288_1"><a class="footnoteCrossrefLink" href="#target_note_LCL355_288_1" title="Click to highlight in text"><sup class="lineRef">1</sup>maxime <span class="italic">PBDA</span>: maximae <span class="italic">CRM Madvig.</span></a></li><script type="text/javascript">document.getElementById('note_LCL355_288_1').style.display = "none";</script><li class="note" id="note_LCL355_288_2"><a class="footnoteCrossrefLink" href="#target_note_LCL355_288_2" title="Click to highlight in text"><sup class="lineRef">2</sup>erat <span class="italic">x</span>: <span class="italic">om. P</span>(1) <span class="italic">Walters, who rejects</span> quae (<span class="italic">or</span> q. <span class="italic">P</span>(7)).</a></li><script type="text/javascript">document.getElementById('note_LCL355_288_2').style.display = "none";</script></ul></section></notes></section>