<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 540</span><span class="innerMarginNote right">2</span>Et ab Appio legati per portum missi forte in quinqueremi erant. Praemissa quadriremis cum intrasset
<span class="innerMarginNote right">3</span>fauces portus,
capitur; legati aegre effugerunt. Et iam non modo pacis sed ne belli quidem iura relicta erant, cum Romanus exercitus ad Olympium—Iovis id templum est—mille et quingentos passus ab urbe
<span class="innerMarginNote right">4</span>castra posuit. Inde quoque legatos praemitti placuit;
quibus, ne intrarent urbem, extra portam Hippocrates atque Epicydes obviam cum suis processerunt.
<span class="innerMarginNote right">5</span>Romanus orator non bellum se Syracusanis
sed opem auxiliumque adferre ait, et eis qui ex media caede elapsi perfugerint ad se, et eis qui metu oppressi foediorem non exilio solum sed etiam
<span class="innerMarginNote right">6</span>morte servitutem patiantur; nec caedem nefandam sociorum inultam Romanos passuros. Itaque, si eis qui ad se perfugerint tutus in patriam reditus pateat,<a class="footnoteLink" href="#note_LCL355_280_1" id="target_note_LCL355_280_1"><sup>1</sup></a>
caedis auctores dedantur, et libertas legesque Syracusanis restituantur, nihil armis opus esse; si ea non fiant, quicumque in mora sit bello persecuturos.
<span class="innerMarginNote right">7</span>Ad ea Epicydes, si qua ad se mandata haberent, responsum eis ait se daturos fuisse; cum in eorum ad quos venerint manu res Syracusana esset,
<span class="innerMarginNote right">8</span>tum reverterentur. Si bello lacesserent, ipsa re intellecturos nequaquam idem esse Syracusas ac



</p></section><notes><section class="footnotes"><ul><li class="note" id="note_LCL355_280_1"><a class="footnoteCrossrefLink" href="#target_note_LCL355_280_1" title="Click to highlight in text"><sup class="lineRef">1</sup>pateat <span class="italic">Crévier</span>: pateat et <span class="italic">Walters</span>: pateret <span class="italic">P</span>(1).</a></li><script type="text/javascript">document.getElementById('note_LCL355_280_1').style.display = "none";</script></ul></section></notes></section>