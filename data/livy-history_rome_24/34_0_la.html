<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 540</span><span class="innerMarginNote right">15</span>movit, tum quoque intacto agro Tarentino, quamquam
simulata lenitas nihildum profuerat, tamen spe labefactandae fidei haud absistens. Salapiam ut venit, frumentum ex agris Metapontino atque Heracleensi—iam
enim aestas exacta erat et hibernis
<span class="innerMarginNote right">16</span>placebat locus—conportat. Praedatum inde Numidae
Maurique per Sallentinum agrum proximosque Apuliae saltus dimissi; unde ceterae praedae haud multum, equorum greges maxime abacti, e quibus ad quattuor milia domanda equitibus divisa.</p>
<p>XXI. Romani, cum bellum nequaquam contemnendum
in Sicilia oreretur morsque tyranni duces magis inpigros dedisset Syracusanis quam causam aut animos mutasset, M. Marcello alteri consulum
<span class="innerMarginNote right">2</span>eam provinciam decernunt. Secundum Hieronymi caedem primo tumultuatum in Leontinis apud milites fuerat vociferatumque ferociter parentandum
<span class="innerMarginNote right">3</span>regi sanguine coniuratorum esse. Deinde libertatis restitutae dulce auditu nomen crebro usurpatum et spes<a class="footnoteLink" href="#note_LCL355_240_1" id="target_note_LCL355_240_1"><sup>1</sup></a> facta ex pecunia regia largitionis militiaeque fungendae potioribus ducibus et relata tyranni foeda scelera foedioresque libidines adeo mutavere animos ut insepultum iacere corpus paulo ante
<span class="innerMarginNote right">4</span>desiderati regis paterentur. Cum ceteri ex coniuratis
ad exercitum obtinendum remansissent, Theodotus et Sosis regiis equis quanto maximo



</p></section><notes><section class="footnotes"><ul><li class="note" id="note_LCL355_240_1"><a class="footnoteCrossrefLink" href="#target_note_LCL355_240_1" title="Click to highlight in text"><sup class="lineRef">1</sup>et spes (<span class="italic">or</span> spesque) <span class="italic">Madvig</span>: spes <span class="italic">P</span>(1): spe <span class="italic">Conway.</span></a></li><script type="text/javascript">document.getElementById('note_LCL355_240_1').style.display = "none";</script></ul></section></notes></section>