<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 539</span>Claudio praetore missi ad obtinendam urbem praesidio.
<span class="innerMarginNote right">13</span>Itaque Regio extemplo abscessum est. Locrensibus
iussu Hannibalis data pax ut liberi suis legibus viverent, urbs pateret Poenis, portus in potestate Locrensium esset, societas eo iure staret ut Poenus Locrensem Locrensisque Poenum pace ac bello iuvaret.</p>
<p>II. Sic a freto Poeni reducti frementibus Bruttiis quod Regium ac Locros, quas urbes direpturos se destinaverant,
<span class="innerMarginNote right">2</span>intactas reliquissent. Itaque per se ipsi conscriptis armatisque iuventutis suae quindecim
milibus ad Crotonem oppugnandum pergunt
<span class="innerMarginNote right">3</span>ire, Graecam et ipsam urbem et maritimam, plurimum
accessurum opibus, si in ora maris urbem ac portum<a class="footnoteLink" href="#note_LCL355_178_1" id="target_note_LCL355_178_1"><sup>1</sup></a> moenibus validam tenuissent, credentes.
<span class="innerMarginNote right">4</span>Ea cura angebat quod neque non accersere ad auxilium
Poenos satis audebant, ne quid non pro sociis egisse viderentur et, si Poenus rursus magis arbiter pacis quam adiutor belli fuisset, ne in libertatem Crotonis, sicut ante Locrorum, frustra pugnaretur.
<span class="innerMarginNote right">5</span>Itaque optimum visum est ad Hannibalem mitti legatos caverique ab eo ut receptus Croto Bruttiorum
<span class="innerMarginNote right">6</span>esset. Hannibal cum praesentium eam consultationem esse respondisset et ad Hannonem eos reiecisset, ab Hannone nihil certi ablatum.
<span class="innerMarginNote right">7</span>Nec<a class="footnoteLink" href="#note_LCL355_178_2" id="target_note_LCL355_178_2"><sup>2</sup></a> diripi volebat nobilem atque opulentam urbem et sperabat, cum Bruttius oppugnaret, Poenos nec


</p></section><notes><section class="footnotes"><ul><li class="note" id="note_LCL355_178_1"><a class="footnoteCrossrefLink" href="#target_note_LCL355_178_1" title="Click to highlight in text"><sup class="lineRef">1</sup>ac portum <span class="italic">P</span>(1): portu ac <span class="italic">x.</span></a></li><script type="text/javascript">document.getElementById('note_LCL355_178_1').style.display = "none";</script><li class="note" id="note_LCL355_178_2"><a class="footnoteCrossrefLink" href="#target_note_LCL355_178_2" title="Click to highlight in text"><sup class="lineRef">2</sup>nec <span class="italic">Riemann:</span> nec eo <span class="italic">P</span>(1): nec enim <span class="italic">A</span><sup>3</sup>.</a></li><script type="text/javascript">document.getElementById('note_LCL355_178_2').style.display = "none";</script></ul></section></notes></section>