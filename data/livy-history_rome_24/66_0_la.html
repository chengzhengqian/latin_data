<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 540</span>tum navibus longis mittit ad ostium fluminis cum praefecto socium Q. Naevio Crista, viro inpigro et
<span class="innerMarginNote right">9</span>perito militiae. Is expositis in terram militibus navibusque Oricum retro, unde venerat, ad ceteram classem
remissis, milites procul a flumine per viam minime ab regiis obsessam duxit et nocte, ita ut nemo hostium
<span class="innerMarginNote right">10</span>sentiret, urbem est ingressus. Diem insequentem quievere, dum praefectus iuventutem Apolloniatium armaque et urbis vires inspiceret. Ubi ea visa inspectaque satis animorum fecere, simulque ab exploratoribus conperit quanta socordia ac neglegentia
<span class="innerMarginNote right">11</span>apud hostes esset, silentio noctis ab urbe sine ullo tumultu egressus castra hostium adeo neglecta atque aperta intravit ut satis constaret prius mille hominum vallum intrasse quam quisquam sentiret, ac, si caede abstinuissent, pervenire ad tabernaculum
<span class="innerMarginNote right">12</span>regium potuisse. Caedes proximorum portae excitavit hostes. Inde tantus terror pavorque omnis occupavit ut non modo alius quisquam arma caperet
<span class="innerMarginNote right">13</span>aut castris pellere hostem conaretur, sed etiam ipse rex, sicut somno excitus erat, prope seminudus fugiens militi quoque, nedum regi, vix decoro habitu, ad flumen navisque perfugerit. Eodem et alia turba
<span class="innerMarginNote right">14</span>effusa est. Paulo minus tria milia militum in castris aut capta aut occisa; plus tamen hominum aliquanto
<span class="innerMarginNote right">15</span>captum quam caesum est. Castris direptis Apolloniatae catapultas, ballistas tormentaque alia quae


</p></section><notes></notes></section>