<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 539</span>tutores summovet Adranodorus, iuvenem iam esse dictitans Hieronymum ac regni potentem; deponendoque
tutelam ipse, quae cum pluribus communis
erat, in se unum omnium vires convertit.</p>
<p>V. Vix quidem ulli vel<a class="footnoteLink" href="#note_LCL355_188_1" id="target_note_LCL355_188_1"><sup>1</sup></a> bono moderatoque regi facilis erat favor apud Syracusanos, succedenti
<span class="innerMarginNote right">2</span>tantae caritati Hieronis; verum enimvero Hieronymus,
velut suis vitiis desiderabilem efficere vellet avum, primo statim conspectu omnia quam disparia
<span class="innerMarginNote right">3</span>essent ostendit. Nam qui per tot annos Hieronem filiumque eius Gelonem nec vestis habitu nec alio ullo insigni differentes a ceteris civibus vidissent, ei conspexere purpuram ac diadema ac satellites armatos,
<span class="innerMarginNote right">4</span>quadrigisque etiam alborum equorum interdum
<span class="innerMarginNote right">5</span>ex regia procedentem more Dionysi tyranni. Hunc tam superbum apparatum habitumque convenientes sequebantur contemptus omnium hominum, superbae aures, contumeliosa dicta, rari aditus non alienis modo sed tutoribus etiam, libidines novae, inhumana
<span class="innerMarginNote right">6</span>crudelitas. Itaque tantus omnis terror invaserat ut quidam ex tutoribus aut morte voluntaria aut fuga
<span class="innerMarginNote right">7</span>praeverterent metum suppliciorum. Tres ex iis, quibus solis aditus in domum familiarior erat, Adranodorus
et Zoippus, generi Hieronis, et Thraso quidam, de aliis quidem rebus haud magnopere audiebantur;
<span class="innerMarginNote right">8</span>tendendo autem duo ad Carthaginienses, Thraso ad societatem Romanam, certamine ac studiis interdum
<span class="innerMarginNote right">9</span>in se convertebant animum adulescentis, cum coniuratio




</p></section><notes><section class="footnotes"><ul><li class="note" id="note_LCL355_188_1"><a class="footnoteCrossrefLink" href="#target_note_LCL355_188_1" title="Click to highlight in text"><sup class="lineRef">1</sup>ulli vel <span class="italic">Conway:</span> ulli <span class="italic">PC</span><sup>3</sup>(11): vel <span class="italic">Madvig.</span></a></li><script type="text/javascript">document.getElementById('note_LCL355_188_1').style.display = "none";</script></ul></section></notes></section>