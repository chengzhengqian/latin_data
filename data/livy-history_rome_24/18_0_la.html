<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 540</span>hastam Martis Praeneste sua sponte promotam; bovem in Sicilia locutum; infantem in utero matris in Marrucinis “Io triumphe” clamasse; ex muliere Spoleti virum factum; Hadriae aram in caelo speciesque
hominum circum eam cum candida veste visas
<span class="innerMarginNote right">11</span>esse. Quin Romae quoque in ipsa urbe, secundum apum examen in foro visum—quod mirabile est, quia rarum—adfirmantes quidam legiones se armatas in Ianiculo videre concitaverunt civitatem ad arma,
<span class="innerMarginNote right">12</span>cum qui in Ianiculo essent negarent quemquam ibi praeter adsuetos collis eius cultores adparuisse.
<span class="innerMarginNote right">13</span>Haec prodigia hostiis maioribus procurata sunt ex haruspicum responso, et supplicatio omnibus deis quorum pulvinaria Romae essent indicta est.</p>
<p>XI. Perpetratis quae ad pacem deum pertinebant, de re publica belloque gerendo et quantum copiarum et ubi quaeque essent consules ad senatum rettulerunt.
<span class="innerMarginNote right">2</span>Duodeviginti legionibus bellum geri placuit: binas consules sibi sumere, binis Galliam Siciliamque
<span class="innerMarginNote right">3</span>ac Sardiniam obtineri; duabus Q. Fabium praetorem Apuliae, duabus volonum Ti. Gracchum circa Luceriam
praeesse; singulas C. Terentio proconsuli ad Picenum et M. Valerio ad classem circa Brundisium
<span class="innerMarginNote right">4</span>relinqui; duas urbi praesidio esse. Hic ut numerus legionum expleretur, sex novae legiones



</p></section><notes></notes></section>