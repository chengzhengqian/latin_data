<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 540</span><span class="innerMarginNote right">5</span>erant scribendae. Eas primo quoque tempore consules scribere iussi et classem parare, ut cum eis navibus quae pro Calabriae litoribus in statione essent, centum quinquaginta longarum classis navium eo
<span class="innerMarginNote right">6</span>anno expleretur. Dilectu habito et centum navibus novis deductis Q. Fabius comitia censoribus creandis habuit; creati M. Atilius Regulus et P. Furius Philus.</p>
<p>Cum increbresceret rumor bellum in Sicilia esse,
<span class="innerMarginNote right">7</span>T. Otacilius eo cum classe proficisci iussus est. Cum deessent nautae, consules ex senatus consulto edixerunt
ut, qui L. Aemilio C. Flaminio censoribus milibus aeris quinquaginta ipse aut pater eius census fuisset usque ad centum milia, aut cui postea tanta res<a class="footnoteLink" href="#note_LCL355_210_1" id="target_note_LCL355_210_1"><sup>1</sup></a> esset facta, nautam unum cum sex mensum stipendio daret; qui supra centum milia usque ad trecenta
<span class="innerMarginNote right">8</span>milia, tris nautas cum stipendio annuo; qui supra trecenta milia usque ad deciens aeris, quinque nautas; qui supra deciens, septem; senatores octo
<span class="innerMarginNote right">9</span>nautas cum annuo stipendio darent. Ex hoc edicto dati nautae, armati instructique ab dominis, cum triginta dierum coctis cibariis naves conscenderunt. Tum primum est factum ut classis Romana sociis navalibus privata inpensa paratis conpleretur.</p>
<p>XII. Hic maior solito adparatus praecipue conterruit
Campanos, ne ab obsidione Capuae bellum eius <span class="innerMarginNote right">2</span>anni Romani inciperent. Itaque legatos ad Hannibalem
oratum miserunt ut Capuam exercitum admoveret: ad eam oppugnandam novos exercitus



</p></section><notes><section class="footnotes"><ul><li class="note" id="note_LCL355_210_1"><a class="footnoteCrossrefLink" href="#target_note_LCL355_210_1" title="Click to highlight in text"><sup class="lineRef">1</sup>tanta res <span class="italic">Weissenborn</span>: res tanta <span class="italic">z:</span> tanta <span class="italic">P</span>(1).</a></li><script type="text/javascript">document.getElementById('note_LCL355_210_1').style.display = "none";</script></ul></section></notes></section>