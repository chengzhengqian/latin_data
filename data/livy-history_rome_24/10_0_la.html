<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 539</span>Carthagine sed oriundi ab Syracusis exule avo, Poeni
<span class="innerMarginNote right">3</span>ipsi materno genere. Per hos iuncta societas Hannibali ac Syracusano tyranno, nec invito Hannibale
<span class="innerMarginNote right">4</span>apud tyrannum manserunt. Appius Claudius praetor, cuius Sicilia provincia erat, ubi ea accepit extemplo legatos ad Hieronymum misit. Qui cum sese ad renovandam societatem quae cum avo fuisset venisse dicerent, per ludibrium auditi dimissique sunt ab quaerente per iocum Hieronymo quae
<span class="innerMarginNote right">5</span>fortuna eis pugnae ad Cannas fuisset; vix credibilia enim legatos Hannibalis narrare; velle quid veri sit scire, ut ex eo utram spem sequatur consilium capiat.
<span class="innerMarginNote right">6</span>Romani, cum serio legationes audire coepisset redituros
se ad eum dicentes esse, monito magis eo quam rogato ne fidem temere mutaret proficiscuntur.
<span class="innerMarginNote right">7</span>Hieronymus legatos Carthaginem misit ad foedus ex societate cum Hannibale pacta faciendum. Convenit ut, cum Romanos Sicilia expulissent—id autem brevi fore, si naves atque exercitum misissent—, Himera amnis, qui ferme mediam<a class="footnoteLink" href="#note_LCL355_192_1" id="target_note_LCL355_192_1"><sup>1</sup></a> dividit, finis regni Syracusani
<span class="innerMarginNote right">8</span>ac Punici imperii esset. Aliam deinde, inflatus adsentationibus eorum qui eum non Hieronis tantum sed Pyrrhi etiam regis, materni avi, iubebant meminisse,
legationem misit, qua aecum censebat Sicilia sibi omni cedi, Italiae imperium proprium quaeri
<span class="innerMarginNote right">9</span>Carthaginiensi populo. Hanc levitatem ac iactationem



</p></section><notes><section class="footnotes"><ul><li class="note" id="note_LCL355_192_1"><a class="footnoteCrossrefLink" href="#target_note_LCL355_192_1" title="Click to highlight in text"><sup class="lineRef">1</sup>mediam <span class="italic">Riemann: om. P</span>(l): insulam (<span class="italic">after</span> dividit) <span class="italic">z Weissenborn.</span></a></li><script type="text/javascript">document.getElementById('note_LCL355_192_1').style.display = "none";</script></ul></section></notes></section>