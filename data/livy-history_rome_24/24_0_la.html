<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 540</span><span class="innerMarginNote right">3</span>omnes Manrique. Pugnatum est et acriter et diu; quattuor horis neutro inclinata est pugna. Nec alia magis Romanum impediebat res quam capita hostium
<span class="innerMarginNote right">4</span>pretia libertatis facta; nam ut quisque hostem inpigre occiderat, primum capite aegre inter turbam tumultumque abscidendo terebat tempus; deinde occupata dextra tenendo caput fortissimus quisque pugnator esse desierat, segnibus ac timidis tradita
<span class="innerMarginNote right">5</span>pugna erat. Quod ubi tribuni militum Graccho nuntiaverunt,
neminem stantem iam vulnerari hostem, carnificari iacentes, et in dextris militum pro gladiis humana capita esse, signum dari propere iussit, proicerent
<span class="innerMarginNote right">6</span>capita invaderentque hostem: claram satis et insignem virtutem esse nec dubiam libertatem futuram
strenuis viris. Tum redintegrata pugna est,
<span class="innerMarginNote right">7</span>et eques etiam in hostes emissus. Quibus cum inpigre Numidae occurrissent,<a class="footnoteLink" href="#note_LCL355_220_1" id="target_note_LCL355_220_1"><sup>1</sup></a> nec segnior equitum quam peditum pugna esset, iterum in dubium adducta res. Cum utrimque duces, Romanus Bruttium
Lucanumque totiens a maioribus suis victos subactosque, Poenus mancipia Romana et ex ergastulo
<span class="innerMarginNote right">8</span>militem verbis obtereret, postremo pronuntiat Gracchus esse nihil quod de libertate sperarent, nisi eo die fusi fugatique hostes essent.</p>
<p>XVI. Ea demum vox ita animos accendit ut renovato clamore, velut alii repente facti, tanta vi se in hostem intulerint

</p></section><notes><section class="footnotes"><ul><li class="note" id="note_LCL355_220_1"><a class="footnoteCrossrefLink" href="#target_note_LCL355_220_1" title="Click to highlight in text"><sup class="lineRef">1</sup>occurrissent <span class="italic">xz:</span> concurrissent <span class="italic">P</span>(1).</a></li><script type="text/javascript">document.getElementById('note_LCL355_220_1').style.display = "none";</script></ul></section></notes></section>