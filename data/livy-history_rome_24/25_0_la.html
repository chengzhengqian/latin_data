<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 530</span><span class="innerMarginNote right">2</span>ut sustineri ultra non possent. Primo antesignani
Poenorum, dein signa perturbata, postremo tota inpulsa acies; inde haud dubie terga data, ruuntque fugientes in castra adeo pavidi trepidique ut ne in portis quidem aut vallo quisquam restiterit, ac prope continenti agmine Romani insecuti novum de integro proelium inclusi hostium vallo ediderint.
<span class="innerMarginNote right">3</span>Ibi sicut pugna inpeditior in angustiis, ita caedes atrocior fuit. Et adiuvere captivi, qui rapto inter tumultum ferro conglobati et ab tergo ceciderunt
<span class="innerMarginNote right">4</span>Poenos et fugam impedierunt. Itaque minus duo milia hominum ex tanto exercitu, et ea maior pars equitum, cum ipso duce effugerunt; alii omnes caesi aut capti; capta et signa duodequadraginta.
<span class="innerMarginNote right">5</span>Ex victoribus duo milia ferme cecidere. Praeda omnis praeterquam hominum captorum militi concessa
est; et pecus exceptum est quod intra dies triginta domini cognovissent.</p>
<p><span class="innerMarginNote right">6</span>Cum praeda onusti in castra redissent, quattuor milia ferme volonum militum, quae pugnaverant segnius nec in castra inruperant simul, metu poenae
<span class="innerMarginNote right">7</span>collem haud procul castris ceperunt. Postero die per tribunos militum inde deducti contione militum
<span class="innerMarginNote right">8</span>advocata a Graccho superveniunt. Ubi cum proconsul
veteres milites primum, prout cuiusque virtus atque opera in ea pugna fuerat, militaribus donis
<span class="innerMarginNote right">9</span>donasset, tunc quod
ad volones attineret, omnes ait


</p></section><notes></notes></section>