<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 540</span>eorum, extemplo praetores citatis equis ad prima <span class="innerMarginNote right">3</span>signa perrexerunt. Qui mos ille, quae licentia Cretensium esset rogitantes, conloquia serendi cum hoste iniussuque praetorum miscendi eos agmini suo, conprehendi inicique catenas iusserunt Hippocrati.
<span class="innerMarginNote right">4</span>Ad quam vocem tantus extemplo primum a Cretensibus clamor est ortus, deinde exceptus ab aliis, ut facile, si ultra tenderent, appareret eis timendum
<span class="innerMarginNote right">5</span>esse. Solliciti incertique rerum suarum Megara, unde profecti erant, referri signa iubent nuntiosque de statu praesenti Syracusas mittunt.</p>
<p><span class="innerMarginNote right">6</span>Fraudem quoque Hippocrates addit inclinatis ad omnem suspicionem animis et Cretensium quibusdam ad itinera insidenda missis velut interceptas litteras
<span class="innerMarginNote right">7</span>quas ipse composuerat, recitat: “Praetores Syracusani
consuli Marcello.” Secundum salutem, ut adsolet, scriptum erat recte eum atque ordine fecisse,
<span class="innerMarginNote right">8</span>quod in Leontinis nulli pepercisset. Sed omnium mercennariorum militum eandem esse causam, nec umquam Syracusas quieturas donec quicquam externorum
auxiliorum aut in urbe aut in exercitu suo
<span class="innerMarginNote right">9</span>esset. Itaque daret operam ut eos qui cum suis praetoribus castra ad Megara haberent in suam potestatem redigeret ac supplicio eorum liberaret
<span class="innerMarginNote right">10</span>tandem Syracusas. Haec cum recitata essent, cum tanto clamore ad arma discursum est ut praetores
<span class="innerMarginNote right">11</span>inter tumultum pavidi abequitaverint Syracusas. Et ne fuga quidem eorum seditio conpressa est, impetusque
in Syracusanos milites fiebant; nec ab ullo



</p></section><notes></notes></section>