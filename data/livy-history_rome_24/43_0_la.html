<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 540</span>addidit preces, nunc per deos, nunc<a class="footnoteLink" href="#note_LCL355_258_1" id="target_note_LCL355_258_1"><sup>1</sup></a> per memoriam Hieronis patris Gelonisque fratris, ne se innoxiam
<span class="innerMarginNote right">4</span>invidia Hieronymi conflagrare sinerent: nihil se ex regno illius praeter exilium viri habere; neque fortunam suam eandem vivo Hieronymo fuisse quam sororis, neque interfecto eo causam eandem esse.
<span class="innerMarginNote right">5</span>Quid quod si Adranodoro consilia processissent, illa cum viro fuerit regnatura, sibi cum ceteris serviendum?
<span class="innerMarginNote right">6</span>Si quis Zoippo nuntiet interfectum Hieronymum ac liberatas Syracusas, cui dubium esse quin extemplo conscensurus sit navem atque in patriam
<span class="innerMarginNote right">7</span>rediturus? Quantum spes hominum falli! in liberata patria coniugem eius ac liberos de vita dimicare,
<span class="innerMarginNote right">8</span>quid obstantes libertati aut legibus? Quod ab se cuiquam periculum, a sola ac prope vidua et puellis in orbitate degentibus esse? At enim periculi quidem nihil ab se timeri, invisam tamen stirpem regiam esse.
<span class="innerMarginNote right">9</span>Ablegarent ergo procul ab Syracusis Siciliaque et asportari Alexandriam iuberent, ad virum uxorem, ad
<span class="innerMarginNote right">10</span>patrem filias. Aversis auribus animisque cum conclamassent<a class="footnoteLink" href="#note_LCL355_258_2" id="target_note_LCL355_258_2"><sup>2</sup></a> ne tempus tereretur<a class="footnoteLink" href="#note_LCL355_258_3" id="target_note_LCL355_258_3"><sup>3</sup></a> ferrum quosdam
<span class="innerMarginNote right">11</span>expedientes cernebat; tum omissis pro se precibus, puellis ut saltem parcerent orare institit, a qua aetate etiam hostes iratos abstinere; ne tyrannos ulciscendo
<span class="innerMarginNote right">12</span>quae odissent scelera ipsi imitarentur. Inter haec abstractam a penetralibus iugulant; in virgines



</p></section><notes><section class="footnotes"><ul><li class="note" id="note_LCL355_258_1"><a class="footnoteCrossrefLink" href="#target_note_LCL355_258_1" title="Click to highlight in text"><sup class="lineRef">1</sup>per deos, nunc <span class="italic">Ruperti</span>: <span class="italic">om. P</span>(1).</a></li><script type="text/javascript">document.getElementById('note_LCL355_258_1').style.display = "none";</script><li class="note" id="note_LCL355_258_2"><a class="footnoteCrossrefLink" href="#target_note_LCL355_258_2" title="Click to highlight in text"><sup class="lineRef">2</sup>cum conclamassent <span class="italic">Nov√°k</span>: cassae <span class="italic">P</span>: cassae <span class="italic">or</span> casse (1): <span class="italic">variously emended</span>: adstare <span class="italic">Madvig</span>: questa est <span class="italic">Koch.</span></a></li><script type="text/javascript">document.getElementById('note_LCL355_258_2').style.display = "none";</script><li class="note" id="note_LCL355_258_3"><a class="footnoteCrossrefLink" href="#target_note_LCL355_258_3" title="Click to highlight in text"><sup class="lineRef">3</sup>tereretur <span class="italic">A</span><sup>2</sup>: terrerentur <span class="italic">P</span>(4): tererentur <span class="italic">A</span>: tererent <span class="italic">Madvig.</span></a></li><script type="text/javascript">document.getElementById('note_LCL355_258_3').style.display = "none";</script></ul></section></notes></section>