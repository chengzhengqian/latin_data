<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 539</span>rerum statu Ap. Claudius bellum oriens ex propinquo cum cerneret, senatum litteris certiorem fecit Siciliam
Carthaginiensi populo et Hannibali conciliari; <span class="innerMarginNote right">9</span>ipse adversus Syracusana consilia ad provinciae regnique fines omnia convertit praesidia.</p>
<p><span class="innerMarginNote right">10</span>Exitu anni eius Q. Fabius ex auctoritate senatus Puteolos, per bellum coeptum frequentari emporium,
<span class="innerMarginNote right">11</span>communiit praesidiumque inposuit. Inde Romam comitiorum causa veniens in eum quem primum diem comitialem habuit comitia edixit atque ex itinere
<span class="innerMarginNote right">12</span>praeter urbem in campum descendit. Eo die cum sors praerogativae Aniensi iuniorum exisset eaque T. Otacilium M. Aemilium Regillum consules diceret, tum Q. Fabius silentio facto tali oratione est usus:</p>
<p>VIII. “Si aut pacem in Italia aut id bellum eumque
hostem haberemus in quo neglegentiae laxior locus esset, qui vestris studiis, quae in campum ad mandandos quibus velitis honores adfertis, moram ullam offerret, is mihi parem meminisse videretur
<span class="innerMarginNote right">2</span>vestrae libertatis; sed cum in hoc bello, in hoc hoste numquam ab ullo duce sine ingenti nostra clade erratum sit, eadem vos cura qua in aciem armati descenditis inire suffragium ad creandos consules decet et sibi sic quemque dicere: ‘Hannibali
<span class="innerMarginNote right">3</span>imperatori parem consulem nomino.’ Hoc anno




</p></section><notes></notes></section>