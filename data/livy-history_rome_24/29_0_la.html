<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 540</span>dicere, cum purgari nequissent, pronuntiarunt verba orationemque eos adversus rem publicam habuisse, quo coniuratio deserendae Italiae causa fieret.
<span class="innerMarginNote right">5</span>Secundum eos citati nimis callidi exsolvendi iuris iurandi interpretes, qui captivorum ex itinere regressi
clam in castra Hannibalis solutum quod iuraverunt
<span class="innerMarginNote right">6</span>redituros rebantur. His superioribusque illis equi adempti qui publicum equom habebant, tribuque
<span class="innerMarginNote right">7</span>moti aerarii omnes facti. Neque senatu modo aut equestri ordine regendo cura se censorum tenuit; nomina
omnium ex iuniorum tabulis excerpserunt qui quadriennio non militassent, quibus neque vacatio
<span class="innerMarginNote right">8</span>iusta militiae neque morbus causa fuisset. Et ea supra duo milia nominum<a class="footnoteLink" href="#note_LCL355_230_1" id="target_note_LCL355_230_1"><sup>1</sup></a> in aerarios relata tribuque
<span class="innerMarginNote right">9</span>omnes moti; additumque tam truci censoriae notae triste senatus consultum, ut ei omnes quos censores notassent pedibus mererent mitterenturque in Siciliam ad Cannensis exercitus reliquias, cui militum generi non prius quam pulsus Italia hostis esset finitum stipendiorum tempus erat.</p>
<p><span class="innerMarginNote right">10</span>Cum censores ob inopiam aerarii se iam locationibus
abstinerent aedium sacrarum tuendarum curuliumque
equorum praebendorum ac similium his




</p></section><notes><section class="footnotes"><ul><li class="note" id="note_LCL355_230_1"><a class="footnoteCrossrefLink" href="#target_note_LCL355_230_1" title="Click to highlight in text"><sup class="lineRef">1</sup>nominum <span class="italic">P</span>(1) <span class="italic">Aldus</span>: hominum <span class="italic">xz Madvig.</span></a></li><script type="text/javascript">document.getElementById('note_LCL355_230_1').style.display = "none";</script></ul></section></notes></section>