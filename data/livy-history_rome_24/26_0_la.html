<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 540</span>malle laudatos a se, dignos indignosque, quam quemquam
eo die castigatum esse. Quod bonum faustum felixque rei publicae ipsisque esset, omnes eos
<span class="innerMarginNote right">10</span>liberos esse iubere. Ad quam vocem cum clamor ingenti alacritate sublatus esset, ac nunc conplexi inter se gratulantesque, nunc manus ad caelum tollentes bona omnia populo Romano Gracchoque
<span class="innerMarginNote right">11</span>ipsi precarentur, tum Gracchus “Priusquam omnes iure libertatis aequassem” inquit, “neminem nota
<span class="innerMarginNote right">12</span>strenui aut ignavi militis notasse volui; nunc exsoluta iam fide publica, ne discrimen omne virtutis ignaviaeque
pereat, nomina eorum qui detractatae pugnae memores secessionem paulo ante fecerunt referri ad me iubebo, citatosque singulos iure iurando adigam,
<span class="innerMarginNote right">13</span>nisi quibus<a class="footnoteLink" href="#note_LCL355_224_1" id="target_note_LCL355_224_1"><sup>1</sup></a> morbus causa erit, non aliter quam stantes cibum potionemque, quoad stipendia facient, capturos esse. Hanc multam ita aequo animo feretis, si reputabitis nulla ignaviae nota leviore vos
<span class="innerMarginNote right">14</span>designari potuisse.” Signum deinde colligendi vasa dedit; militesque praedam portantes agentesque per lasciviam ac iocum ita ludibundi Beneventum
<span class="innerMarginNote right">15</span>rediere ut ab epulis per celebrem festumque diem
<span class="innerMarginNote right">16</span>actis, non ex acie reverti viderentur. Beneventani omnes turba effusa cum obviam ad portas exissent, complecti milites, gratulari, vocare in hospitium.
<span class="innerMarginNote right">17</span>Adparata convivia omnibus in propatulo aedium



</p></section><notes><section class="footnotes"><ul><li class="note" id="note_LCL355_224_1"><a class="footnoteCrossrefLink" href="#target_note_LCL355_224_1" title="Click to highlight in text"><sup class="lineRef">1</sup>quibus <span class="italic">C</span><sup>2</sup><span class="italic">M</span><sup>2</sup>: quis <span class="italic">A</span>: que <span class="italic">P</span>(2): cui <span class="italic">Weissenborn:</span> queis <span class="italic">Gronovius.</span></a></li><script type="text/javascript">document.getElementById('note_LCL355_224_1').style.display = "none";</script></ul></section></notes></section>