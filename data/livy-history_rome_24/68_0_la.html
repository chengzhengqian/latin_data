<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 540</span>advenit, contraque castra Romana trans fluvium <span class="innerMarginNote right">6</span>omnes consedere. P. Scipio cum expeditis clam profectus ad loca circa visenda haud fefellit hostes, oppressissentque eum in patentibus campis, ni tumulum in propinquo cepisset. Ibi quoque circumsessus
<span class="innerMarginNote right">7</span>adventu fratris obsidione eximitur. Castulo, urbs Hispaniae valida ac nobilis et adeo coniuncta societate Poenis ut uxor inde Hannibali esset,
<span class="innerMarginNote right">8</span>ad Romanos defecit. Carthaginienses Iliturgim oppugnare adorti, quia praesidium ibi Romanum erat, videbanturque inopia maxime eum locum
<span class="innerMarginNote right">9</span>expugnaturi. Cn. Scipio, ut sociis praesidioque ferret opem, cum legione expedita profectus inter bina castra
cum magna caede hostium urbem est ingressus et
<span class="innerMarginNote right">10</span>postero die eruptione aeque felici pugnavit. Supra duodecim milia hominum caesa duobus proeliis, plus mille hominum captum cum sex et triginta militaribus
<span class="innerMarginNote right">11</span>signis. Ita ab Iliturgi recessum est. Bigerra inde urbs—socii<a class="footnoteLink" href="#note_LCL355_308_1" id="target_note_LCL355_308_1"><sup>1</sup></a> et hi<a class="footnoteLink" href="#note_LCL355_308_2" id="target_note_LCL355_308_2"><sup>2</sup></a> Romanorum erant<a class="footnoteLink" href="#note_LCL355_308_3" id="target_note_LCL355_308_3"><sup>3</sup></a>—a Carthaginiensibus oppugnari coepta est. Eam obsidionem sine certamine adveniens Cn. Scipio solvit.</p>
<p>XLII. Ad Mundam exinde castra Punica mota et <span class="innerMarginNote right">2</span>Romani eo confestim secuti sunt. Ibi signis conlatis pugnatum per quattuor ferme horas; egregieque vincentibus Romanis signum receptui est datum, quod Cn. Scipionis femur tragula confixum erat







</p></section><notes><section class="footnotes"><ul><li class="note" id="note_LCL355_308_1"><a class="footnoteCrossrefLink" href="#target_note_LCL355_308_1" title="Click to highlight in text"><sup class="lineRef">1</sup>socii <span class="italic">Hertz</span>: socie <span class="italic">P</span>: socia <span class="italic">P</span><sup>1</sup>(1) <span class="italic">Walters.</span></a></li><script type="text/javascript">document.getElementById('note_LCL355_308_1').style.display = "none";</script><li class="note" id="note_LCL355_308_2"><a class="footnoteCrossrefLink" href="#target_note_LCL355_308_2" title="Click to highlight in text"><sup class="lineRef">2</sup>hi <span class="italic">P Hertz</span>: hec <span class="italic">or</span> haec <span class="italic">P</span><sup>1</sup>(1) <span class="italic">Walters.</span></a></li><script type="text/javascript">document.getElementById('note_LCL355_308_2').style.display = "none";</script><li class="note" id="note_LCL355_308_3"><a class="footnoteCrossrefLink" href="#target_note_LCL355_308_3" title="Click to highlight in text"><sup class="lineRef">3</sup>erant <span class="italic">PCR</span><sup>1</sup><span class="italic">M</span>: erat <span class="italic">C</span><sup>2</sup>(13).</a></li><script type="text/javascript">document.getElementById('note_LCL355_308_3').style.display = "none";</script></ul></section></notes></section>