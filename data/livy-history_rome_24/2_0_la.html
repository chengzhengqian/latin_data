<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 539</span>principes Locrensium ad conloquium iussit et pollicentes
amicitiam Hannibalis adhortari ad urbem tradendam.
<span class="innerMarginNote right">6</span>Bruttiis in conloquio nullius rei primo fides est; deinde, ut Poenus apparuit in collibus et refugientes
pauci aliam omnem multitudinem in potestate hostium esse adferebant, tum metu victi consulturos
<span class="innerMarginNote right">7</span>se populum responderunt. Advocataque extemplo contione, cum et levissimus quisque novas res novamque societatem mallent et, quorum propinqui extra urbem interclusi ab hostibus erant, velut
<span class="innerMarginNote right">8</span>obsidibus datis pigneratos haberent animos, pauci magis taciti probarent constantem fidem quam prolatam<a class="footnoteLink" href="#note_LCL355_176_1" id="target_note_LCL355_176_1"><sup>1</sup></a> tueri auderent, haud dubio in speciem
<span class="innerMarginNote right">9</span>consensu fit ad Poenos deditio. L. Atilio praefecto praesidii quique cum eo milites Romani erant clam in portum deductis atque impositis in navis, ut Regium deveherentur, Hamilcarem Poenosque ea condicione ut foedus extemplo aequis legibus fieret in
<span class="innerMarginNote right">10</span>urbem acceperunt. Cuius rei prope non servata fides deditis est, cum Poenus dolo dimissum Romanum
incusaret, Locrenses profugisse ipsum causarentur.
<span class="innerMarginNote right">11</span>Insecuti etiam equites sunt, si quo casu in freto aestus morari aut deferre naves in terram posset. Et eos quidem quos sequebantur non sunt adepti: alias a Messana traicientis freto Regium
<span class="innerMarginNote right">12</span>naves conspexerunt. Milites erant Romani a



</p></section><notes><section class="footnotes"><ul><li class="note" id="note_LCL355_176_1"><a class="footnoteCrossrefLink" href="#target_note_LCL355_176_1" title="Click to highlight in text"><sup class="lineRef">1</sup>prolatam <span class="italic">P</span>(4) <span class="italic">Conway:</span> probatam <span class="italic">DA</span>: propalam <span class="italic">Walch.</span></a></li><script type="text/javascript">document.getElementById('note_LCL355_176_1').style.display = "none";</script></ul></section></notes></section>