<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 540</span>Leontinos, Appio quoque accito ut altera parte adgrederetur,
tanto ardore militum est usus ab ira inter condiciones pacis interfectae stationis ut primo impetu
<span class="innerMarginNote right">2</span>urbem expugnarent. Hippocrates atque Epicydes, postquam capi muros refringique portas videre, in arcem sese cum paucis recepere; inde clam nocte
<span class="innerMarginNote right">3</span>Herbesum perfugiunt. Syracusanis octo milium armatorum agmine profectis domo ad Mylan flumen nuntius occurrit captam urbem esse, cetera falsa
<span class="innerMarginNote right">4</span>mixta veris ferens: caedem promiscuam militum atque oppidanorum factam, nec quicquam puberum arbitrari superesse; direptam urbem, bona locupletium
<span class="innerMarginNote right">5</span>donata. Ad nuntium tam atrocem constitit agmen, concitatisque omnibus duces—erant autem Sosis ac Dinomenes—quid agerent consultabant.
<span class="innerMarginNote right">6</span>Terroris speciem haud vanam mendacio praebuerant verberati ac securi percussi transfugae ad duo milia
<span class="innerMarginNote right">7</span>hominum; ceterum Leontinorum militumque aliorum
nemo post captam urbem violatus fuerat, suaque omnia eis, nisi quae primus tumultus captae urbis
<span class="innerMarginNote right">8</span>absumpserat, restituebantur. Nec ut Leontinos irent, proditos ad caedem commilitones querentes, perpelli potuere, nec ut eodem loco certiorem nuntium
<span class="innerMarginNote right">9</span>expectarent. Cum ad defectionem inclinatos animos cernerent praetores, sed eum motum haud diuturnum fore, si duces amentiae sublati essent,
<span class="innerMarginNote right">10</span>exercitum ducunt Megara, ipsi cum paucis equitibus





</p></section><notes></notes></section>