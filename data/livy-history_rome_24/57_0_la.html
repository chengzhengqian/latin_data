<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 540</span><span class="innerMarginNote right">13</span>Sed ea quoque pars eodem omni apparatu tormentorum instructa erat Hieronis inpensis curaque per
<span class="innerMarginNote right">14</span>multos annos, Archimedis unica arte. Natura etiam adiuvabat loci, quod saxum, cui inposita muri fundamenta sunt, magna parte ita proclive est ut non solum missa tormento, sed etiam quae pondere suo provoluta essent, graviter in hostem inciderent.
<span class="innerMarginNote right">15</span>Eadem causa ad subeundum arduum aditum instabilemque
<span class="innerMarginNote right">16</span>ingressum praebebat. Ita consilio habito, quoniam<a class="footnoteLink" href="#note_LCL355_286_1" id="target_note_LCL355_286_1"><sup>1</sup></a> omnis conatus ludibrio esset, absistere oppugnatione atque obsidendo tantum arcere terra marique commeatibus hostem placuit.</p>
<p>XXXV. Interim Marcellus cum tertia fere parte exercitus ad recipiendas urbes profectus quae in motu rerum ad Carthaginienses defecerant, Helorum atque
<span class="innerMarginNote right">2</span>Herbesum dedentibus ipsis recipit, Megara vi capta diruit ac diripuit ad reliquorum ac maxime Syracusanorum
<span class="innerMarginNote right">3</span>terrorem. Per idem fere tempus et Himilco, qui ad Pachyni promunturium classem diu tenuerat, ad Heracleam, quam vocant Minoam, quinque et viginti
milia peditum, tria equitum, duodecim elephantos exposuit, nequaquam cum quantis copiis ante tenuerat
<span class="innerMarginNote right">4</span>ad Pachynum classem; sed, postquam ab Hippocrate occupatae Syracusae erant, profectus Carthaginem adiutusque ibi et ab legatis Hippocratis et litteris
Hannibalis, qui venisse tempus aiebat Siciliae
<span class="innerMarginNote right">5</span>per summum decus repetendae, et ipse haud vanus

</p></section><notes><section class="footnotes"><ul><li class="note" id="note_LCL355_286_1"><a class="footnoteCrossrefLink" href="#target_note_LCL355_286_1" title="Click to highlight in text"><sup class="lineRef">1</sup>quoniam <span class="italic">Alschefski</span>: quo (<span class="italic">for</span> quom?) <span class="italic">P</span>(1): quod <span class="italic">A</span><sup>2</sup><span class="italic">x</span>: quando <span class="italic">Luchs.</span></a></li><script type="text/javascript">document.getElementById('note_LCL355_286_1').style.display = "none";</script></ul></section></notes></section>