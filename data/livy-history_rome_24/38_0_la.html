<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 540</span>propinquitate aut adfinitate aut aliquis ministeriis regiam contigissent alienae culpae rei trucidarentur.
<span class="innerMarginNote right">15</span>Postquam animadverterit eos qui liberassent patriam servare etiam liberatam velle atque undique consuli in medium, non dubitasse quin et corpus suum et cetera omnia quae suae fidei tutelaeque essent, quoniam eum qui mandasset suus furor absumpsisset,
<span class="innerMarginNote right">16</span>patriae restitueret. Conversus deinde ad interfectores
tyranni ac nomine appellans Theodotum ac
<span class="innerMarginNote right">17</span>Sosin, “Facinus” inquit “memorabile fecistis; sed mihi credite, incohata vestra gloria, nondum perfecta est periculumque ingens manet, nisi paci et concordiae
consulitis, ne libera efferatur res publica.”</p>
<p>XXIII. Post hanc orationem claves portarum pecuniaeque
regiae ante pedes eorum posuit. Atque illo quidem die dimissi ex contione laeti circa fana omnia deum supplicaverunt cum coniugibus ac liberis; postero die comitia praetoribus creandis habita.
<span class="innerMarginNote right">2</span>Creatus in primis Adranodorus, ceteri magna ex parte interfectores tyranni; duos etiam absentes,
<span class="innerMarginNote right">3</span>Sopatrum ac Dinomenen, fecerunt. Qui auditis<a class="footnoteLink" href="#note_LCL355_248_1" id="target_note_LCL355_248_1"><sup>1</sup></a> quae Syracusis acta erant pecuniam regiam quae in Leontinis erat Syracusas devectam quaestoribus ad
<span class="innerMarginNote right">4</span>id ipsum creatis tradiderunt. Et ea quae in Insula erat Achradinam tralata est; murique ea pars quae ab cetera urbe nimis firmo munimento intersaepiebat Insulam consensu omnium deiecta est. Secutae

</p></section><notes><section class="footnotes"><ul><li class="note" id="note_LCL355_248_1"><a class="footnoteCrossrefLink" href="#target_note_LCL355_248_1" title="Click to highlight in text"><sup class="lineRef">1</sup>auditis <span class="italic">Gronovius</span>: -tiis <span class="italic">P</span>: -tis iis <span class="italic">P</span><sup>1</sup><span class="italic">?</span>(3) <span class="italic">Madvig</span>: -tis his <span class="italic">D.</span></a></li><script type="text/javascript">document.getElementById('note_LCL355_248_1').style.display = "none";</script></ul></section></notes></section>