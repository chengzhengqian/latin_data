<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 541</span>ad Galam in parte altera Numidiae—Maesuli ea gens
vocatur—regnantem
legatos mittunt.</p>
<p>XLIX. Filium
Gala Masinissam habebat septem decem annos natum,
ceterum iuvenem ea indole ut iam tum appareret
maius regnum opulentiusque quam quod accepisset
<span class="innerMarginNote right">2</span>facturum. Legati, quoniam Syphax se Romanis iunxisset, ut potentior societate eorum adversus
<span class="innerMarginNote right">3</span>reges populosque Africae esset, docent melius fore Galae quoque Carthaginiensibus iungi quam primum, antequam Syphax in Hispaniam aut Romani in Africam transeant; opprimi Syphacem nihildum praeter nomen ex foedere Romano habentem posse.
<span class="innerMarginNote right">4</span>Facile persuasum Galae, filio deposcente id bellum, ut mitteret exercitum; qui Carthaginiensibus legionibus coniunctus<a class="footnoteLink" href="#note_LCL355_332_1" id="target_note_LCL355_332_1"><sup>1</sup></a> magno proelio Syphacem devicit. Triginta milia eo proelio hominum caesa dicuntur.
<span class="innerMarginNote right">5</span>Syphax cum paucis equitibus in Maurusios ex acie Numidas—extremi prope Oceanum adversus Gadis colunt—refugit, adfluentibusque ad famam eius undique
<span class="innerMarginNote right">6</span>barbaris ingentis brevi copias armavit cum quibus in Hispaniam angusto diremptam freto traiceret. Sed<a class="footnoteLink" href="#note_LCL355_332_2" id="target_note_LCL355_332_2"><sup>2</sup></a> Masinissa cum victore exercitu advenit; isque ibi cum Syphace ingenti gloria per se sine ullis Carthaginiensium opibus gessit bellum.</p>
</section><notes><section class="footnotes"><ul><li class="note" id="note_LCL355_332_1"><a class="footnoteCrossrefLink" href="#target_note_LCL355_332_1" title="Click to highlight in text"><sup class="lineRef">1</sup>coniunctus <span class="italic">Madvig</span>: -iis <span class="italic">P</span>: -i <span class="italic">P</span><sup>2</sup><span class="italic">?</span>: -is (1).</a></li><script type="text/javascript">document.getElementById('note_LCL355_332_1').style.display = "none";</script><li class="note" id="note_LCL355_332_2"><a class="footnoteCrossrefLink" href="#target_note_LCL355_332_2" title="Click to highlight in text"><sup class="lineRef">2</sup>Sed <span class="italic">H. J. Müller: om. P</span>(1): eo <span class="italic">or</span> et <span class="italic">Madvig</span>: ceterum <span class="italic">Luchs</span>: interim <span class="italic">Weissenborn.</span></a></li><script type="text/javascript">document.getElementById('note_LCL355_332_2').style.display = "none";</script></ul></section></notes></section>