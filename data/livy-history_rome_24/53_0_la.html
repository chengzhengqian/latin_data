<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 540</span>atque Epicydes, serebanturque conloquia per propinquos popularium qui in exercitu erant, ut portas aperirent sinerentque communem patriam defendi ab <span class="innerMarginNote right">5</span>impetu Romanorum. Iam unis foribus Hexapyli apertis coepti erant recipi, cum praetores intervenerunt. Et primo imperio minisque, deinde auctoritate deterrendo, postremo, ut omnia vana erant, obliti maiestatis precibus agebant ne proderent patriam tyranni ante satellitibus et tum corruptoribus
<span class="innerMarginNote right">6</span>exercitus. Sed surdae ad ea omnia<a class="footnoteLink" href="#note_LCL355_278_1" id="target_note_LCL355_278_1"><sup>1</sup></a> aures concitatae multitudinis erant, nec minore intus vi quam foris portae effringebantur, effractisque omnibus toto
<span class="innerMarginNote right">7</span>Hexapylo agmen receptum est. Praetores in Achradinam cum iuventute popularium confugiunt. Mercennarii milites perfugaeque et quidquid regiorum
militum Syracusis erat agmen hostium augent.
<span class="innerMarginNote right">8</span>Ita Achradina quoque primo impetu capitur, praetorumque
nisi qui inter tumultum effugerunt omnes
<span class="innerMarginNote right">9</span>interficiuntur. Nox caedibus finem fecit. Postero die servi ad pilleum vocati et carcere vincti emissi; confusaque haec omnis multitudo Hippocraten atque Epicyden creant praetores; Syracusaeque, cum breve tempus libertas adfulsisset, in antiquam servitutem reciderant.</p>
<p>XXXIII. Haec nuntiata cum essent Romanis, ex Leontinis mota sunt extemplo castra ad Syracusas.



</p></section><notes><section class="footnotes"><ul><li class="note" id="note_LCL355_278_1"><a class="footnoteCrossrefLink" href="#target_note_LCL355_278_1" title="Click to highlight in text"><sup class="lineRef">1</sup>ad ea omnia <span class="italic">BÃ¶ttcher</span>: ad omnia <span class="italic">Madvig</span>: aditomnium <span class="italic">P</span>: adeo omnium <span class="italic">P</span><sup>2</sup><span class="italic">?</span>(1).</a></li><script type="text/javascript">document.getElementById('note_LCL355_278_1').style.display = "none";</script></ul></section></notes></section>