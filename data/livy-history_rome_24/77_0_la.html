<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 541</span>pro Romanis adversus Carthaginiensem arma verterunt.
<span class="innerMarginNote right">8</span>Hispani quoque, paulo minus mille homines, nihil praeterea cum consule pacti quam ut sine fraude Punicum emitteretur praesidium, ad consulem
<span class="innerMarginNote right">9</span>transtulerunt signa. Carthaginiensibus portae pater factae emissique cum fide incolumes ad Hannibalem
<span class="innerMarginNote right">10</span>Salapiam venerunt. Arpi sine clade ullius praeterquam unius veteris proditoris, novi perfugae, restituti
<span class="innerMarginNote right">11</span>ad Romanos. Hispanis duplicia cibaria dari iussa; operaque eorum forti ac fideli persaepe res publica usa est.</p>
<p><span class="innerMarginNote right">12</span>Cum consul alter in Apulia, alter in Lucanis esset, equites centum duodecim nobiles Campani per speciem praedandi ex hostium agro permissu magistratuum ab Capua profecti ad castra Romana, quae super Suessulam erant, venerunt; stationi militum qui essent dixerunt: conloqui sese cum praetore velle.
<span class="innerMarginNote right">13</span>Cn. Fulvius castris praeerat; cui ubi nuntiatum est, decem ex eo numero iussis inermibus deduci ad se, ubi quae postularent audivit—nihil autem aliud petebant quam ut Capua recepta bona sibi restituerentur—,
<span class="innerMarginNote right">14</span>in fidem omnes accepti. Et ab altero praetore Sempronio Tuditano oppidum Atrinum expugnatum. Amplius septem milia<a class="footnoteLink" href="#note_LCL355_326_1" id="target_note_LCL355_326_1"><sup>1</sup></a> hominum capta et
<span class="innerMarginNote right">15</span>aeris argentique signati aliquantum. Romae foedum incendium per duas noctes ac diem unum tenuit. Solo aequata omnia inter Salinas ac portam Carmentalem




</p></section><notes><section class="footnotes"><ul><li class="note" id="note_LCL355_326_1"><a class="footnoteCrossrefLink" href="#target_note_LCL355_326_1" title="Click to highlight in text"><sup class="lineRef">1</sup>septem milia <span class="italic">P</span>(4) <span class="italic">in numerals</span>(∞ ∞ ∞): <span class="sc">lxx</span> <span class="italic">A.</span></a></li><script type="text/javascript">document.getElementById('note_LCL355_326_1').style.display = "none";</script></ul></section></notes></section>