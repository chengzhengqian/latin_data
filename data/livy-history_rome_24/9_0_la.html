<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 539</span>in tyranni caput facta indicatur per Callonem quendam, aequalem Hieronymi et iam inde a puero
<span class="innerMarginNote right">10</span>in omnia familiaria iura adsuetum. Index unum ex coniuratis Theodotum, a quo ipse appellatus erat, nominare potuit. Qui conprensus extemplo traditusque
Adranodoro torquendus, de se ipse haud
<span class="innerMarginNote right">11</span>cunctanter fassus conscios celabat. Postremo, cum omnibus intolerandis patientiae humanae cruciatibus
laceraretur, victum malis se simulans avertit
<span class="innerMarginNote right">12</span>ab consciis in insontes indicium, Thrasonem esse auctorem consilii mentitus, nec nisi
tam potenti duce
<span class="innerMarginNote right">13</span>confisos rem tantam ausuros fuisse; addit socios<a class="footnoteLink" href="#note_LCL355_190_1" id="target_note_LCL355_190_1"><sup>1</sup></a> ab latere tyranni quorum capita vilissima fingenti inter dolores gemitusque occurrere. Maxime animo tyranni credibile indicium Thraso nominatus fecit; itaque extemplo traditur ad supplicium, adiectique
<span class="innerMarginNote right">14</span>poenae ceteri iuxta insontes. Consciorum nemo, cum diu socius consilii torqueretur, aut latuit aut fugit; tantum illis in virtute ac fide Theodoti fiduciae fuit tantumque ipsi Theodoto virium ad arcana occultanda.</p>
<p>VI. Ita, quod unum vinculum cum Romanis societatis
erat, Thrasone sublato e medio extemplo haud <span class="innerMarginNote right">2</span>dubie ad defectionem res spectabat; legatique ad Hannibalem missi ac remissi ab eo cum Hannibale, nobili adulescente, Hippocrates et Epicydes, nati





</p></section><notes><section class="footnotes"><ul><li class="note" id="note_LCL355_190_1"><a class="footnoteCrossrefLink" href="#target_note_LCL355_190_1" title="Click to highlight in text"><sup class="lineRef">1</sup>fuisse; addit socios <span class="italic">Madvig</span> (<span class="italic">a line</span>): <span class="italic">om. P</span>(1).</a></li><script type="text/javascript">document.getElementById('note_LCL355_190_1').style.display = "none";</script></ul></section></notes></section>