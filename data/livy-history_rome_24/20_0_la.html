<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 540</span>scribi Romae, nec ullius urbis defectioni
magis infensos
<span class="innerMarginNote right">3</span>eorum animos esse. Id quia tam trepide nuntiabant, maturandum Hannibal ratus, ne praevenirent Romani,
profectus Arpis ad Tifata in veteribus castris
<span class="innerMarginNote right">4</span>super Capuam consedit. Inde Numidis Hispanisque ad praesidium simul castrorum simul Capuae relictis cum cetero exercitu ad lacum Averni per speciem sacrificandi, re ipsa ut temptaret Puteolos quodque
<span class="innerMarginNote right">5</span>ibi praesidium erat, descendit. Maximus, postquam Hannibalem Arpis profectum et regredi in Campaniam
adlatum est, nec die nec nocte intermisso
<span class="innerMarginNote right">6</span>itinere ad exercitum redit, et Ti. Gracchum ab Luceria Beneventum copias admovere, Q. Fabium praetorem—is filius consulis erat—ad Luceriam Graccho succedere iubet.</p>
<p><span class="innerMarginNote right">7</span>In Siciliam eodem tempore duo praetores profecti, P. Cornelius ad exercitum, T. Otacilius qui maritimae
<span class="innerMarginNote right">8</span>orae reique navali praeesset. Et ceteri in suas quisque provincias profecti, et quibus prorogatum
imperium erat easdem quas priori anno regiones obtinuerunt.</p>
<p>XIII. Ad Hannibalem, cum ad lacum Averni esset, quinque nobiles iuvenes ab Tarento venerunt, partim ad Trasumennum lacum, partim ad Cannas capti dimissique
domos cum eadem comitate qua usus adversus
<span class="innerMarginNote right">2</span>omnes Romanorum socios Poenus fuerat. Ei memores beneficiorum eius perpulisse magnam partem
se iuventutis Tarentinae referunt ut Hannibalis


</p></section><notes></notes></section>