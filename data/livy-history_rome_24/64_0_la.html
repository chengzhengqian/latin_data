<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 540</span>turbam inermem caedebant quam si periculum par et
<span class="innerMarginNote right">7</span>ardor certaminis eos inritaret. Ita Henna aut malo aut necessario facinore retenta.</p>
<p>Marcellus nec factum inprobavit et praedam Hennensium militibus concessit, ratus timore deterritos
<span class="innerMarginNote right">8</span>proditionibus praesidiorum Siculos. Atque ea clades, ut urbis in media Sicilia sitae claraeque vel ob insignem munimento naturali locum vel ob sacrata omnia
vestigiis raptae quondam Proserpinae, prope uno
<span class="innerMarginNote right">9</span>die omnem Siciliam pervasit; et quia caede infanda rebantur non hominum tantum sed etiam deorum sedem violatam esse, tum vero etiam qui<a class="footnoteLink" href="#note_LCL355_300_1" id="target_note_LCL355_300_1"><sup>1</sup></a> ante dubii
<span class="innerMarginNote right">10</span>fuerant defecere ad Poenos. Hippocrates inde Murgantiam, Himilco Agrigentum sese recepit, cum acciti a proditoribus nequiquam ad Hennam exercitum
<span class="innerMarginNote right">11</span>admovissent.
Marcellus retro in Leontinos redit frumentoque et commeatibus aliis in castra convectis, praesidio modico ibi relicto ad Syracusas obsidendas
<span class="innerMarginNote right">12</span>venit. Inde Appio Claudio Romam ad consulatum petendum misso T. Quinctium Crispinum in eius
<span class="innerMarginNote right">13</span>locum classi castrisque praeficit veteribus; ipse hibernacula quinque milia passuum ab Hexapylo—Leonta vocant locum—communiit aedificavitque. Haec in Sicilia usque ad principium hiemis gesta.</p>
<p>XL. Eadem aestate et cum Philippo rege quod <span class="innerMarginNote right">2</span>iam ante suspectum fuerat motum bellum est. Legati



</p></section><notes><section class="footnotes"><ul><li class="note" id="note_LCL355_300_1"><a class="footnoteCrossrefLink" href="#target_note_LCL355_300_1" title="Click to highlight in text"><sup class="lineRef">1</sup>etiam qui <span class="italic">Madvig</span>: qui etiam <span class="italic">P</span>(1).</a></li><script type="text/javascript">document.getElementById('note_LCL355_300_1').style.display = "none";</script></ul></section></notes></section>