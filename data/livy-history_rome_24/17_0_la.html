<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 540</span>deinde imperium omnibus qui ad exercitus erant iussique in provinciis manere, Ti. Gracchus Luceriae, ubi cum volonum exercitu erat, C. Terentius Varro
<span class="innerMarginNote right">4</span>in agro Piceno, M. Pomponius in Gallico; et praetores<a class="footnoteLink" href="#note_LCL355_206_1" id="target_note_LCL355_206_1"><sup>1</sup></a>
prioris anni pro praetoribus, Q. Mucius obtineret Sardiniam, M. Valerius ad Brundisium orae maritimae, intentus adversus omnes motus
<span class="innerMarginNote right">5</span>Philippi Macedonum regis, praeesset. P. Cornelio Lentulo praetori Sicilia decreta provincia, T. Otacilio classis eadem quam adversus Carthaginienses priore anno habuisset.</p>
<p><span class="innerMarginNote right">6</span>Prodigia eo anno multa nuntiata sunt, quae quo magis credebant simplices ac religiosi homines, eo plura nuntiabantur: Lanuvi in aede intus Sospitac
<span class="innerMarginNote right">7</span>Iunonis corvos nidum fecisse; in Apulia palmam viridem arsisse; Mantuae stagnum effusum Mincio amni cruentum visum; et Calibus creta et Romae in
<span class="innerMarginNote right">8</span>foro bovario sanguine pluvisse; et in vico Insteio fontem sub terra tanta vi aquarum fluxisse ut serias doliaque quae in eo loco erant provoluta velut
<span class="innerMarginNote right">9</span>impetus<a class="footnoteLink" href="#note_LCL355_206_2" id="target_note_LCL355_206_2"><sup>2</sup></a> torrentis tulerit; tacta de caelo atrium publicum in Capitolio, aedem in campo Volcani, Vacunae<a class="footnoteLink" href="#note_LCL355_206_3" id="target_note_LCL355_206_3"><sup>3</sup></a> in Sabinis publicamque viam, murum ac
<span class="innerMarginNote right">10</span>portam Gabiis. Iam alia vulgata miracula erant:







</p></section><notes><section class="footnotes"><ul><li class="note" id="note_LCL355_206_1"><a class="footnoteCrossrefLink" href="#target_note_LCL355_206_1" title="Click to highlight in text"><sup class="lineRef">1</sup>praetores <span class="italic">Gronovius:</span> praetorum <span class="italic">Drakenborch:</span> p͞r͞ <span class="italic">P</span>(2).</a></li><script type="text/javascript">document.getElementById('note_LCL355_206_1').style.display = "none";</script><li class="note" id="note_LCL355_206_2"><a class="footnoteCrossrefLink" href="#target_note_LCL355_206_2" title="Click to highlight in text"><sup class="lineRef">2</sup>impetus <span class="italic">P</span>(1): impetu <span class="italic">x Gronovius.</span></a></li><script type="text/javascript">document.getElementById('note_LCL355_206_2').style.display = "none";</script><li class="note" id="note_LCL355_206_3"><a class="footnoteCrossrefLink" href="#target_note_LCL355_206_3" title="Click to highlight in text"><sup class="lineRef">3</sup>Vacunae <span class="italic">Hertz:</span> vocem <span class="italic">P</span>(1): arcem <span class="italic">z.</span></a></li><script type="text/javascript">document.getElementById('note_LCL355_206_3').style.display = "none";</script></ul></section></notes></section>