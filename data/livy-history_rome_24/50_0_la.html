<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 540</span>Herbesum proficiscuntur spe territis omnibus per
<span class="innerMarginNote right">11</span>proditionem urbis potiundae. Quod ubi frustra eis fuit inceptum, vi agendum rati postero die Megaris castra movent, ut Herbesum omnibus copiis oppugnarent.
<span class="innerMarginNote right">12</span>Hippocrates et Epicydes non tam tutum prima specie quam unum spe undique abscisa consilium
esse rati, ut se militibus permitterent et adsuetis magna ex parte sibi et tum fama caedis commilitonum accensis, obviam agmini procedunt.
<span class="innerMarginNote right">13</span>Prima forte signa sescentorum Cretensium erant, qui apud Hieronymum meruerant sub eis et Hannibalis
beneficium habebant, capti ad Trasumennum
<span class="innerMarginNote right">14</span>inter Romanorum auxilia dimissique. Quos ubi ex signis armorumque habitu cognovere, Hippocrates atque Epicydes ramos oleae ac velamenta alia supplicum porrigentes orare ut reciperent sese, receptos tutarentur, neu proderent Syracusanis, a quibus ipsi mox trucidandi populo Romano dederentur.</p>
<p>XXXI. Enimvero conclamant bonum ut animum haberent; omnem se cum illis fortunam
<span class="innerMarginNote right">2</span>subituros. Inter hoc conloquium signa constiterant tenebaturque agmen, necdum quae morae causa foret pervenerat ad duces. Postquam Hippocraten atque Epicyden adesse<a class="footnoteLink" href="#note_LCL355_272_1" id="target_note_LCL355_272_1"><sup>1</sup></a> pervasit rumor, fremitusque toto agmine erat haud dubie adprobantium adventum



</p></section><notes><section class="footnotes"><ul><li class="note" id="note_LCL355_272_1"><a class="footnoteCrossrefLink" href="#target_note_LCL355_272_1" title="Click to highlight in text"><sup class="lineRef">1</sup>adesse <span class="italic">z Madvig</span>: esse <span class="italic">A</span><sup>x</sup><span class="italic">x</span>: <span class="italic">om. P</span>(1): adesse ordines <span class="italic">Weissenborn.</span></a></li><script type="text/javascript">document.getElementById('note_LCL355_272_1').style.display = "none";</script></ul></section></notes></section>