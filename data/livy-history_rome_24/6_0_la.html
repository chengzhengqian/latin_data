<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 539</span>conatus ut coloniam Bruttiorum eo deduci antiquamque
frequentiam recipere vastam ac desertam bellis urbem paterentur, omnium neminem praeter
<span class="innerMarginNote right">12</span>Aristomachum movit. Morituros se adfirmabant citius quam inmixti Bruttiis in alienos ritus mores
<span class="innerMarginNote right">13</span>legesque ac mox linguam etiam verterentur. Aristomachus
unus, quando nec suadendo ad deditionem satis valebat nec, sicut urbem prodiderat, locum prodendae
arcis inveniebat, transfugit ad Hannonem.
<span class="innerMarginNote right">14</span>Locrenses brevi post legati, cum permissu Hannonis arcem intrassent, persuadent ut traduci se in Locros
<span class="innerMarginNote right">15</span>paterentur nec ultima experiri vellent. Iam hoc ut sibi liceret impetraverant et ab Hannibale missis ad id ipsum legatis. Ita Crotone excessum est deductique Crotoniatae ad mare naves conscendunt. Locros omnis multitudo abeunt.</p>
<p><span class="innerMarginNote right">16</span>In Apulia ne hiems quidem quieta inter Romanos atque Hannibalem erat. Luceriae Sempronius consul,
<span class="innerMarginNote right">17</span>Hannibal haud procul Arpis hibernabat. Inter eos levia proelia ex occasione aut opportunitate huius aut illius partis oriebantur, meliorque eis Romanus
et in dies cautior tutiorque ab insidiis fiebat.</p>
<p>IV. In Sicilia Romanis omnia mutaverat mors Hieronis regnumque ad Hieronymum nepotem eius translatum, puerum vixdum libertatem, nedum dominationem
<span class="innerMarginNote right">2</span>modice laturum. Eam aetatem, id ingenium



</p></section><notes></notes></section>