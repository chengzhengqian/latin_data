<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 540</span>oppugnandae urbi conparata erant ad tuenda moenia, si quando similis fortuna venisset, Apolloniam devexere; cetera omnis praeda castrorum Romanis
<span class="innerMarginNote right">16</span>concessa est. Haec cum Oricum essent nuntiata, M. Valerius classem extemplo ad ostium fluminis duxit,
<span class="innerMarginNote right">17</span>ne navibus capessere fugam rex posset. Itaque Philippus,neque terrestri neque navali certamini satis fore parem se fidens, subductis navibus atque incensis terra Macedoniam petiit magna ex parte inermi exercitu spoliatoque. Romana classis cum M. Valerio Orici hibernavit.</p>
<p>XLI. Eodem anno in Hispania varie res gestae. Nam priusquam Romani amnem Hiberum transirent, ingentes copias Hispanorum Mago et Hasdrubal fuderunt;
<span class="innerMarginNote right">2</span>defecissetque ab Romanis ulterior Hispania, ni P. Cornelius raptim traducto exercitu Hiberum dubiis
<span class="innerMarginNote right">3</span>sociorum animis in tempore advenisset. Primo ad Castrum Album—locus est insignis caede magni
<span class="innerMarginNote right">4</span>Hamilcaris—castra Romani habuere. Arx erat munita
et convexerant ante frumentum; tamen, quia omnia circa hostium plena erant, agmenque Romanum
inpune incursatum ab equitibus hostium fuerat et ad duo milia aut moratorum aut palantium per agros interfecta, cessere inde Romani propius pacata loca et
<span class="innerMarginNote right">5</span>ad montem Victoriae castra communivere. Eo Cn. Scipio cum omnibus copiis et Hasdrubal Gisgonis filius, tertius Carthaginiensium dux, cum exercitu iusto



</p></section><notes></notes></section>