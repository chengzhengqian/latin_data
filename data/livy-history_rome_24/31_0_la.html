<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 540</span>et plebem promiscue armarat, ut castra Romana invaderet intento consule ad Casilinum oppugnandum.
<span class="innerMarginNote right">3</span>Nihil eorum Fabium fefellit. Itaque Nolam ad collegam mittit: altero exercitu, dum Casilinum oppugnatur, opus esse qui Campanis opponatur;
<span class="innerMarginNote right">4</span>vel ipse relicto Nolae praesidio modico veniret, vel, si eum Nola teneret necdum securae res ab Hannibale
essent, se Ti. Gracchum proconsulem a Benevento
<span class="innerMarginNote right">5</span>acciturum. Hoc nuntio Marcellus duobus militum milibus Nolae in praesidio relictis cum cetero exercitu Casilinum venit, adventuque eius Campani
<span class="innerMarginNote right">6</span>iam moventes sese quieverunt.
Ita ab duobus consulibus
Casilinum oppugnari coepit. Ubi cum multa succedentes temere moenibus Romani milites acciperent
vulnera neque satis inceptu<a class="footnoteLink" href="#note_LCL355_234_1" id="target_note_LCL355_234_1"><sup>1</sup></a> succederet, Fabius omittendam rem parvam ac iuxta magnis difficilem abscedendumque inde censebat, cum res
<span class="innerMarginNote right">7</span>maiores instarent; Marcellus multa magnis ducibus sicut non adgredienda, ita semel adgressis non dimittenda esse dicendo, quia magna famae momenta in utramque partem fierent, tenuit ne inrito incepto
<span class="innerMarginNote right">8</span>abiretur. Vineae inde omniaque alia operum machinationumque
genera cum admoverentur, Campanique
Fabium orarent ut abire Capuam tuto liceret,
<span class="innerMarginNote right">9</span>paucis egressis Marcellus portam qua egrediebantur
occupavit, caedesque promiscue omnium circa portam primo, deinde inruptione facta etiam in urbe




</p></section><notes><section class="footnotes"><ul><li class="note" id="note_LCL355_234_1"><a class="footnoteCrossrefLink" href="#target_note_LCL355_234_1" title="Click to highlight in text"><sup class="lineRef">1</sup>inceptu (<span class="italic">dative</span>) <span class="italic">P</span>(6): -tus <span class="italic">M</span>: -tis <span class="italic">A</span>: -tum <span class="italic">x Gronovius</span>: -to <span class="italic">Luchs.</span></a></li><script type="text/javascript">document.getElementById('note_LCL355_234_1').style.display = "none";</script></ul></section></notes></section>