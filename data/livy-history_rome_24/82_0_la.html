<section class="div1 language" lang="la"><header><hgroup><h1>Livy</h1></hgroup></header><section class="div2">
<h3><span class="ac">Libri XXIV Periocha</span></h3>
<p><span class="sc">Hieronymus</span> Syracusanorum rex, cuius pater Hiero amicus populi Romani fuerat, ad Carthaginienses defecit et propter crudelitatem superbiamque a suis interfectus est. Tib. Sempronius Gracchus proconsul prospere adversus Poenos et Hannonem ducem ad Beneventum pugnavit servorum maxime opera, quos liberos esse iussit. Claudius Marcellus consul in Sicilia, quae prope tota ad Poenos defecerat, Syracusas obsedit. Philippo Macedonum regi bellum indictum est, qui ad Apolloniam nocturno proelio oppressus fugatusque in Macedoniam cum prope inermi exercitu profugit. Ad id bellum gerendum M. Valerius praetor missus. Res praeterea in Hispania a P. et Cn. Scipionibus adversus Carthaginienses gestas continet;<a class="footnoteLink" href="#note_LCL355_336_1" id="target_note_LCL355_336_1"><sup>1</sup></a> a quibus Syphax rex Numidiae in amicitiam adscitus, qui a Masinissa Massyliorum rege pro Carthaginiensibus pugnante victus in Hispaniam ad Scipionem cum magna manu transiit contra Gades, ubi angusto freto Africa et Hispania dirimuntur. Celtiberi quoque in amicitiam recepti sunt, quorum auxiliis adscitis tunc primum mercennarium militem Romana castra habuerunt.</p>
</section><notes><section class="footnotes"><ul><li class="note" id="note_LCL355_336_1"><a class="footnoteCrossrefLink" href="#target_note_LCL355_336_1" title="Click to highlight in text"><sup class="lineRef">1</sup><span class="italic">The following lines</span> (<span class="italic">to the end</span>) <span class="italic">appear to be a later addition, Zangemeister, W≈çlfflin.</span></a></li><script type="text/javascript">document.getElementById('note_LCL355_336_1').style.display = "none";</script></ul></section></notes></section>