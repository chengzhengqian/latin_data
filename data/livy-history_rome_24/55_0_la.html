<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 540</span>Leontinos oppugnare. Ita legatis relictis portas clausit.</p>
<p><span class="innerMarginNote right">9</span>Inde terra marique simul coeptae oppugnari Syracusae,
terra ab Hexapylo, mari ab Achradina, cuius murus fluctu adluitur. Et quia, sicut Leontinos terrore ac primo impetu ceperant, non diffidebant vastam disiectamque spatio urbem parte aliqua se invasuros,omnem apparatum oppugnandarum urbium muris admoverunt.</p>
<p>XXXIV. Et habuisset tanto impetu coepta res fortunam, nisi unus homo Syracusis
<span class="innerMarginNote right">2</span>ea tempestate fuisset. Archimedes is erat, unicus spectator caeli siderumque, mirabilior tamen inventor ac machinator bellicorum tormentorum operumque quibus quicquid<a class="footnoteLink" href="#note_LCL355_282_1" id="target_note_LCL355_282_1"><sup>1</sup></a> hostes ingenti mole
<span class="innerMarginNote right">3</span>agerent ipse perlevi momento ludificaretur. Muros per inaequalis ductos<a class="footnoteLink" href="#note_LCL355_282_2" id="target_note_LCL355_282_2"><sup>2</sup></a> colles, pleraque alta et difficilia
aditu, submissa quaedam et quae planis vallibus adiri possent, ut cuique aptum visum est loco, ita
<span class="innerMarginNote right">4</span>genere omni tormentorum instruxit. Achradinae murum, qui, ut ante dictum est, mari adluitur, segaginta<a class="footnoteLink" href="#note_LCL355_282_3" id="target_note_LCL355_282_3"><sup>3</sup></a> quinqueremibus Marcellus oppugnabat.
<span class="innerMarginNote right">5</span>Ex ceteris navibus sagittarii funditoresque et velites etiam, quorum telum ad remittendum inhabile imperitis est, vix quemquam sine vulnere consistere
<span class="innerMarginNote right">6</span>in muro patiebantur; hi, quia spatio missilibus opus est, procul muro tenebant naves: iunctae aliae binae






</p></section><notes><section class="footnotes"><ul><li class="note" id="note_LCL355_282_1"><a class="footnoteCrossrefLink" href="#target_note_LCL355_282_1" title="Click to highlight in text"><sup class="lineRef">1</sup>quicquid <span class="italic">Madvig</span>: <span class="italic">om. P</span>(1): si quid <span class="italic">Weissenborn.</span></a></li><script type="text/javascript">document.getElementById('note_LCL355_282_1').style.display = "none";</script><li class="note" id="note_LCL355_282_2"><a class="footnoteCrossrefLink" href="#target_note_LCL355_282_2" title="Click to highlight in text"><sup class="lineRef">2</sup>muros . . . ductos <span class="italic">Weissenborn</span>: murus . . . ductus <span class="italic">P</span>(1): murum . . . ductum <span class="italic">z Madvig.</span></a></li><script type="text/javascript">document.getElementById('note_LCL355_282_2').style.display = "none";</script><li class="note" id="note_LCL355_282_3"><a class="footnoteCrossrefLink" href="#target_note_LCL355_282_3" title="Click to highlight in text"><sup class="lineRef">3</sup>sexaginta <span class="italic">B≈çttcher</span>: ex (<span class="italic">for</span> <span class="sc">lx</span> <span class="italic">or</span> ex <span class="sc">lx</span>) <span class="italic">P</span>(1).</a></li><script type="text/javascript">document.getElementById('note_LCL355_282_3').style.display = "none";</script></ul></section></notes></section>