<section class="div1 language" lang="la"><header><hgroup><h1>Lives of The Caesars, VII</h1></hgroup></header><section class="div2">
<p>Deinde liberto adesse architectos nuntiante, quod signum convenerat, quasi venalem domum inspecturus abscessit proripuitque se postica parte Palati ad constitutum. Alii febrem simulasse aiunt eamque excusationem <span class="br"></span><span class="lineNumber">3</span><span class="br"></span>
 proximis mandasse, si quaereretur. Tunc abditus propere muliebri sella in castra contendit ac deficientibus lecticariis<a class="footnoteLink" href="#note_LCL038_226_26" id="target_note_LCL038_226_26"><sup>26</sup></a> cum descendisset cursumque cepisset, laxato calceo restitit, donec omissa mora succollatus et a praesente comitatu imperator consalutatus inter faustas adclamationes strictosque gladios ad principia devenit, obvio quoque non aliter ac si conscius et particeps foret adhaerente. Ibi missis qui Galbam et Pisonem trucidarent, ad conciliandos pollicitationibus militum animos nihil magis pro contione testatus est, quam id demum se habiturum, quod sibi illi reliquissent.</p>
</section>
<section class="div2">
<p>VII. Dein vergente iam die ingressus senatum positaque brevi ratione<a class="footnoteLink" href="#note_LCL038_226_27" id="target_note_LCL038_226_27"><sup>27</sup></a> quasi raptus de publico et suscipere imperium vi coactus gesturusque communi omnium arbitrio, Palatium petit. Ac super ceteras gratulantium adulantiumque blanditias ab infima plebe appellatus Nero nullum indicium recusantis dedit, immo, ut quidam tradiderunt, etiam diplomatibus primisque epistulis suis ad quosdam provinciarum praesides Neronis cognomen adiecit. Certe et imagines statuasque eius reponi passus est et</p>
</section><notes><section class="footnotes"><ul><li class="note" id="note_LCL038_226_26"><a class="footnoteCrossrefLink" href="#target_note_LCL038_226_26" title="Click to highlight in text"><sup class="lineRef">26</sup>lecticariis, <span class="italic">X</span>; lecticaris, <span class="italic">Roth</span>; lecticaribus, <span class="italic">MG</span>Î¥.</a></li><script type="text/javascript">document.getElementById('note_LCL038_226_26').style.display = "none";</script><li class="note" id="note_LCL038_226_27"><a class="footnoteCrossrefLink" href="#target_note_LCL038_226_27" title="Click to highlight in text"><sup class="lineRef">27</sup>ratione, <span class="italic">Erasmus</span>; oratione, <span class="italic">mss.</span></a></li><script type="text/javascript">document.getElementById('note_LCL038_226_27').style.display = "none";</script></ul></section></notes></section>