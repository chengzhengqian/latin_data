<section class="div1 language" lang="la"><header><hgroup><h1>Lives of The Caesars, VII</h1></hgroup></header><section class="div2">
<p>sed ipsum etiam exclusisse quondam pro foribus astantem miscentemque frustra minas et preces ac depositum reposcentem. Quare diducto matrimonio sepositus est per causam legationis in Lusitaniam. Et<a class="footnoteLink" href="#note_LCL038_222_25" id="target_note_LCL038_222_25"><sup>25</sup></a> satis visum, ne poena acrior mimum omnem divulgaret, qui tamen sic quoque hoc disticho enotuit:</p>
<blockquote><p>
<span class="line">Cur Otho mentito sit, quaeritis, exsul honore?</span><span class="linebreak"></span>
<span class="line">Uxoris moechus coeperat esse suae.</span><span class="linebreak"></span>
</p></blockquote>
<p>Provinciam administavit quaestorius per decem annos, moderatione atque abstinentia singulari.</p>
</section>
<section class="div2">
<p>IV. Ut tandem occasio ultionis data est, conatibus Galbae primus accessit; eodemque momento et ipse spem imperii cepit magnam quidem et ex condicione temporum, sed aliquanto maiorem ex affirmatione Seleuci mathematici. Qui cum eum olim superstitem Neroni fore spopondisset, tunc ultro inopinatus advenerat imperaturum quoque brevi repromittens.</p>
<span class="br"></span><span class="lineNumber">2</span><span class="br"></span>
<p>Nullo igitur officii aut ambitionis in quemquam genere omisso, quotiens cena principem acciperet, aureos excubanti cohorti viritim dividebat, nec minus alium alia via militum demerebatur; cuidam etiam de parte finium cum vicino litiganti adhibitus arbiter totum agrum redemit emancipavitque, ut iam vix ullus esset, qui non et sentiret et praedicaret solum successione imperii dignum.</p>
</section><notes><section class="footnotes"><ul><li class="note" id="note_LCL038_222_25"><a class="footnoteCrossrefLink" href="#target_note_LCL038_222_25" title="Click to highlight in text"><sup class="lineRef">25</sup>et, Î©; id, <span class="italic">Casaubon.</span></a></li><script type="text/javascript">document.getElementById('note_LCL038_222_25').style.display = "none";</script><li class="note" id="note_LCL038_222_72"><a class="footnoteCrossrefLink" href="#target_note_LCL038_222_72" title="Click to highlight in text"><sup class="lineRef">72</sup>See note <span class="italic">71</span> above.</a></li><script type="text/javascript">document.getElementById('note_LCL038_222_72').style.display = "none";</script><li class="note" id="note_LCL038_222_73"><a class="footnoteCrossrefLink" href="#target_note_LCL038_222_73" title="Click to highlight in text"><sup class="lineRef">73</sup>Tacitus and Plutarch give Ptolemaeus as the name of the astrologer.</a></li><script type="text/javascript">document.getElementById('note_LCL038_222_73').style.display = "none";</script></ul></section></notes></section>