<section class="div1 language" lang="la"><header><hgroup><h1>Lives of The Caesars, VII</h1></hgroup></header><section class="div2">
</section>
<section class="div2">
<p>V. Speraverat autem fore ut adoptaretur a Galba, idque in dies exspectabat. Sed postquam Pisone praelato spe decidit, ad vim conversus est instigante super animi dolorem etiam magnitudine aeris alieni. Neque enim dissimulabat, nisi principem se stare non posse, nihilque referre ab hoste in acie an in Foro sub creditoribus caderet.</p>
<span class="br"></span><span class="lineNumber">2</span><span class="br"></span>
<p>Ante paucos dies servo Caesaris pro impetrata dispensatione decies sestertium expresserat; hoc subsidium tanti coepti fuit. Ac primo quinque speculatoribus commissa res est, deinde decem aliis, quos singuli binos produxerant; omnibus dena sestertia repraesentata et quinquagena promissa. Per hos sollicitati reliqui, nec adeo multi, haud dubia fiducia in ipso negotio pluris adfuturos.</p>
</section>
<section class="div2">
<p>VI. Tulerat animus post adoptionem statim castra occupare cenantemque in Palatio Galbam adgredi, sed obstitit respectus cohortis, quae tunc excubabat, ne oneraretur invidia, quod eiusdem statione et Gaius fuerat occisus et desertus Nero. Medium quoque tempus religio et Seleucus exemit.</p>
<span class="br"></span><span class="lineNumber">2</span><span class="br"></span>
<p>Ergo destinata die praemonitis consciis, ut se in Foro sub aede Saturni ad miliarium aureum opperirentur, mane Galbam salutavit, utque consueverat osculo exceptus, etiam sacrificanti interfuit audivitque praedicta haruspicis.</p>
</section><notes><section class="footnotes"><ul><li class="note" id="note_LCL038_224_74"><a class="footnoteCrossrefLink" href="#target_note_LCL038_224_74" title="Click to highlight in text"><sup class="lineRef">74</sup>Between the adoption and the death of Galba, a space of five days.</a></li><script type="text/javascript">document.getElementById('note_LCL038_224_74').style.display = "none";</script><li class="note" id="note_LCL038_224_75"><a class="footnoteCrossrefLink" href="#target_note_LCL038_224_75" title="Click to highlight in text"><sup class="lineRef">75</sup>A pillar covered with gilded bronze, erected by Augustus, in 20 <span class="sc">b.c.</span>, on which were engraved the names of the principal cities of the empire and their distance from Rome. The Roman roads were supposed to converge at that point, but the distances on them were reckoned from the gates.</a></li><script type="text/javascript">document.getElementById('note_LCL038_224_75').style.display = "none";</script></ul></section></notes></section>