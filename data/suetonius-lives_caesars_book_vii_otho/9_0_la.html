<section class="div1 language" lang="la"><header><hgroup><h1>Lives of The Caesars, VII</h1></hgroup></header><section class="div2">
<p>impar militum ardori pugnam deposcentium. Nec ulli pugnae affuit substititque Brixelli.</p>
<span class="br"></span><span class="lineNumber">2</span><span class="br"></span>
<p>Et tribus quidem, verum mediocribus proeliis apud Alpes circaque Placentiam et ad Castoris, quod loco nomen est, vicit; novissimo maximoque apud Betriacum<a class="footnoteLink" href="#note_LCL038_232_31" id="target_note_LCL038_232_31"><sup>31</sup></a> fraude superatus est, cum spe conloquii facta, quasi ad condicionem pacis militibus eductis, ex inproviso atque <span class="br"></span><span class="lineNumber">3</span><span class="br"></span>
 in ipsa consalutatione<a class="footnoteLink" href="#note_LCL038_232_32" id="target_note_LCL038_232_32"><sup>32</sup></a> dimicandum fuisset. Ac statim moriendi impetum cepit, ut multi nec frustra opinantur, magis pudore, ne tanto rerum hominumque periculo dominationem sibi asserere perseveraret, quam desperatione ulla aut diffidentia copiarum; quippe residuis integrisque etiam nunc quas secum ad secundos casus detinuerat, et supervenientibus aliis e Dalmatia Pannoniaque et Moesia, ne victis quidem adeo afflictis ut non in ultionem ignominiae quidvis discriminis ultro et vel solae subirent.</p>
</section>
<section class="div2">
<p>X. Interfuit huic bello pater meus Suetonius Laetus, tertiae decimae legionis tribunus angusticlavius. Is mox referre crebro solebat Othonem etiam privatum usque adeo detestatum civilia arma, ut memorante quodam inter epulas de Cassi Brutique exitu cohorruerit; nec concursurum cum Galba fuisse, nisi confideret sine bello rem transigi posse; tunc ad despiciendam vitam exemplo manipularis militis concitatum, qui cum cladem exercitus nuntiaret</p>
</section><notes><section class="footnotes"><ul><li class="note" id="note_LCL038_232_31"><a class="footnoteCrossrefLink" href="#target_note_LCL038_232_31" title="Click to highlight in text"><sup class="lineRef">31</sup>Betriacum] Bretiacum, Ω.</a></li><script type="text/javascript">document.getElementById('note_LCL038_232_31').style.display = "none";</script><li class="note" id="note_LCL038_232_32"><a class="footnoteCrossrefLink" href="#target_note_LCL038_232_32" title="Click to highlight in text"><sup class="lineRef">32</sup>consalutatione, Π<sup>1</sup><span class="italic">Q (cf. Tac. Hist.</span> 2. 42); <span class="italic">the other mss. have</span> consultatione.</a></li><script type="text/javascript">document.getElementById('note_LCL038_232_32').style.display = "none";</script><li class="note" id="note_LCL038_232_82"><a class="footnoteCrossrefLink" href="#target_note_LCL038_232_82" title="Click to highlight in text"><sup class="lineRef">82</sup>Tacitus, <span class="italic">Hist.</span> 2. 24, says <span class="italic">locus Castorum</span> (= <span class="italic">Castoris et Pollucis) vocatur,</span> and that it was twelve miles from Cremona. There was probably a temple there to the Twin Brethren.</a></li><script type="text/javascript">document.getElementById('note_LCL038_232_82').style.display = "none";</script></ul></section></notes></section>