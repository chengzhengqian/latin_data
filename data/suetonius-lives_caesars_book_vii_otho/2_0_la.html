<section class="div1 language" lang="la"><header><hgroup><h1>Lives of The Caesars, VII</h1></hgroup></header><section class="div2">
<p>Salvius<a class="footnoteLink" href="#note_LCL038_218_24" id="target_note_LCL038_218_24"><sup>24</sup></a> Otho, patre equite R., matre humili incertum an ingenua, per gratiam Liviae Augustae, in cuius domo creverat, senator est factus nec praeturae gradum excessit.</p>
<span class="br"></span><span class="lineNumber">2</span><span class="br"></span>
<p>Pater L. Otho, materno genere praeclaro multarumque et magnarum propinquitatium, tam carus tamque non absimilis facie Tiberio principi fuit, ut plerique procreatum ex eo crederent. Urbanos honores, proconsulatum Africae et extraordinaria imperia severissime administravit. Ausus etiam est in Illyrico milites quosdam, quod motu Camilli ex paenitentia praepositos suos quasi defectionis adversus Claudium auctores occiderant, capite punire et quidem ante principia se coram, quamvis ob id ipsum promotos in <span class="br"></span><span class="lineNumber">3</span><span class="br"></span>
ampliorem gradum a Claudio sciret. Quo facto sicut gloriam auxit, ita gratiam minuit; quam tamen mature reciperavit detecta equitis R. fraude, quem prodentibus servis necem Claudio parare compererat. Namque et senatus honore rarissimo, statua in Palatio posita, prosecutus est eum et Claudius adlectum inter patricios conlaudans amplissimis verbis hoc quoque adiecit: “Vir, quo meliores liberos habere ne opto quidem.” Ex Albia Terentia splendida femina duos filios tulit, L. Titianum et minorem M.</p>
</section><notes><section class="footnotes"><ul><li class="note" id="note_LCL038_218_24"><a class="footnoteCrossrefLink" href="#target_note_LCL038_218_24" title="Click to highlight in text"><sup class="lineRef">24</sup>Salvius, <span class="italic">Stephanus</span>; Silvius, Ω.</a></li><script type="text/javascript">document.getElementById('note_LCL038_218_24').style.display = "none";</script><li class="note" id="note_LCL038_218_64"><a class="footnoteCrossrefLink" href="#target_note_LCL038_218_64" title="Click to highlight in text"><sup class="lineRef">64</sup>Like Maecenas, Otho was <span class="italic">Tyrrhena regum progenies</span>; Hor. <span class="italic">Odes,</span> 3. 29. 1.</a></li><script type="text/javascript">document.getElementById('note_LCL038_218_64').style.display = "none";</script><li class="note" id="note_LCL038_218_65"><a class="footnoteCrossrefLink" href="#target_note_LCL038_218_65" title="Click to highlight in text"><sup class="lineRef">65</sup>See <span class="italic">Claud.</span> xiii and xxxv. 2.</a></li><script type="text/javascript">document.getElementById('note_LCL038_218_65').style.display = "none";</script><li class="note" id="note_LCL038_218_66"><a class="footnoteCrossrefLink" href="#target_note_LCL038_218_66" title="Click to highlight in text"><sup class="lineRef">66</sup>Suetonius does not mention this among the conspiracies against Claudius; see <span class="italic">Claud.</span> xiii.</a></li><script type="text/javascript">document.getElementById('note_LCL038_218_66').style.display = "none";</script></ul></section></notes></section>