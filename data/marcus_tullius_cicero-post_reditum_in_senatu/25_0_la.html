<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

esse videatis? Nam importata est, quia defenderam civitatem, et mea voluntate suscepta est, ne a me defensa res publica per eumdem me extremum in <span class="br"></span><span class="lineNumber">37</span><span class="br"></span> discrimen vocaretur. Pro me non, ut pro P. Popilio, nobilissimo homine, adolescentes filii, non propinquorum multitudo populum Romanum est deprecata, non, ut pro Q. Metello, summo et clarissimo viro, spectata iam adolescentia filius, non L. et C. Metelli, consulares, non eorum liberi, non Q. Metellus Nepos, qui tum consulatum petebat, non Luculli, Servilii, Scipiones, Metellarum filii, flentes ac sordidati populo Romano supplicaverunt, sed unus frater, qui in me pietate filius, consiliis parens, amore, ut erat, frater inventus est, squalore et lacrimis et cotidianis precibus desiderium mei nominis renovari et rerum gestarum memoriam usurpari coÃ«git. Qui cum statuisset, nisi me per vos recuperasset, eamdem subire fortunam atque idem sibi domicilium et vitae et mortis deposcere, tamen numquam nec magnitudinem negotii nec solitudinem suam nec vim inimicorum <span class="br"></span><span class="lineNumber">38</span><span class="br"></span> ac tela pertimuit. Alter fuit propugnator mearum fortunarum et defensor adsiduus, summa virtute et pietate, C. Piso, gener, qui minas inimicorum meorum, qui inimicitias adfinis mei, propinqui



</p></section><notes></notes></section>