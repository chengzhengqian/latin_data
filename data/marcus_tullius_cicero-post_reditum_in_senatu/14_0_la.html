<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

efficere curavit, qui docuit neque tecta neque templa neque forum neque curiam sine summa virtute ac maximis opibus et copiis ab intestino latrocinio posse defendi, qui primus post meum discessum metum bonis, spem audacibus, timorem <span class="br"></span><span class="lineNumber">20</span><span class="br"></span> huic ordini, servitutem depulit civitati. Quam rationem pari virtute, animo, fide P. Sestius secutus, pro mea salute, pro vestra auctoritate, pro statu civitatis nullas sibi inimicitias, nullam vim, nullos impetus, nullum vitae discrimen vitandum umquam putavit: qui causam senatus exagitatam contionibus improborum sic sua diligentia multitudini commendavit, ut nihil tam populare quam vestrum nomen, nihil tam omnibus carum aliquando quam vestra auctoritas videretur: qui me quum omnibus rebus, quibus tribunus plebis potuit, defendit, tum reliquis officiis, iuxta ac si meus frater esset, sustentavit: cuius ego clientibus, libertis, familia, copiis, litteris ita sum sustentatus, ut meae calamitatis non adiutor <span class="br"></span><span class="lineNumber">21</span><span class="br"></span> solum, verum etiam socius videretur. Iam ceterorum officia ac<a class="footnoteLink" href="#note_LCL158_74_1" id="target_note_LCL158_74_1"><sup>1</sup></a> studia vidistis: quam cupidus mei C. Cestilius, quam studiosus vestri, quam non varius fuerit in causa. Quid M. Cispius? cui ego ipsi,




</p></section><notes><section class="footnotes"><ul><li class="note" id="note_LCL158_74_1"><a class="footnoteCrossrefLink" href="#target_note_LCL158_74_1" title="Click to highlight in text"><sup class="lineRef">1</sup>ac <span class="italic">supplied by Halm.</span></a></li><script type="text/javascript">document.getElementById('note_LCL158_74_1').style.display = "none";</script></ul></section></notes></section>