<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>rogationem de piratico bello tulisset, profecto egestate et improbitate coactus piraticam ipse fecisset, ac minore quidem cum rei publicae detrimento quam quod intra moenia nefarius hostis praedoque versatus est: quo inspectante ac sedente legem tribunus plebis tulit, <span class="sc">ne auspiciis optemperaretur, ne obnuntiare concilio aut comitiis, ne legi intercedere liceret: ut lex Aelia et Fufia ne valeret</span>: quae nostri maiores certissima subsidia rei publicae contra tribunicios furores esse voluerunt. <span class="br"></span><span class="lineNumber">12</span><span class="br"></span> Idemque postea, cum innumerabilis multitudo bonorum de Capitolio supplex ad eum sordidata venisset cumque adolescentes nobilissimi cunctique equites Romani se ad lenonis impudicissimi pedes abiecissent, quo vultu cincinnatus ganeo non solum civium lacrimas, verum etiam patriae preces repudiavit! Neque eo contentus fuit, sed etiam in contionem escendit<a class="footnoteLink" href="#note_LCL158_62_1" id="target_note_LCL158_62_1"><sup>1</sup></a> eaque dixit, quae, si eius vir Catilina revixisset, dicere non esset ausus: se Nonarum Decembrium, quae me consule fuissent, clivique Capitolini poenas ab equitibus Romanis esse repetiturum, neque solum id dixit, sed quos ei</p>
</section><notes><section class="footnotes"><ul><li class="note" id="note_LCL158_62_1"><a class="footnoteCrossrefLink" href="#target_note_LCL158_62_1" title="Click to highlight in text"><sup class="lineRef">1</sup>escendit <span class="italic">P:</span> descendit <span class="italic">B</span>: ascendit <span class="italic">H.</span></a></li><script type="text/javascript">document.getElementById('note_LCL158_62_1').style.display = "none";</script></ul></section></notes></section>