<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

pericula non modo suo praesidio, sed etiam vestra deprecatione nudarunt.</p>
<span class="br"></span><span class="lineNumber">32</span><span class="br"></span><p>Quibus ego rebus obiectis, cum mihi privato confligendum viderem cum eodem exercitu, quem consul non armis, sed vestra auctoritate superaram, multa mecum ipse reputavi.</p>
</section>
<section class="div2">
<p>XIII. Dixerat in contione consul se clivi Capitolini poenas ab equitibus Romanis repetiturum: nominatim alii compellabantur, alii citabantur, alii relegabantur: aditus templorum erant non solum praesidiis et manu, verum etiam demolitione sublati. Alter consul, ut me et rem publicam non modo desereret, sed etiam hostibus rei publicae proderet, pactionibus se suorum praemiorum obligarat. Erat alius ad portas cum imperio in multos annos magnoque exercitu, quem ego inimicum mihi fuisse non dico, tacuisse, cum <span class="br"></span><span class="lineNumber">33</span><span class="br"></span> diceretur esse inimicus, scio. Duae partes esse in re publica cum putarentur, altera me deposcere propter inimicitias, altera timide defendere propter suspitionem caedis putabatur. Qui autem me deposcere videbantur, ii hoc auxerunt dimicationis metum, quod numquam infitiando suspitionem hominum curamque minuerunt. Qua re cum viderem senatum ducibus orbatum, me a magistratibus partim oppugnatum, partim proditum, partim



</p></section><notes></notes></section>