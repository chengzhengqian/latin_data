<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

publicam ex hac urbe afuturum, neque ego illa exterminata mihi remanendum putavi et illa, simul atque revocata est, me secum pariter reportavit. Mecum leges, mecum quaestiones, mecum iura magistratuum, mecum senatus auctoritas, mecum libertas, mecum etiam frugum ubertas, mecum deorum et hominum sanctitates omnes et religiones afuerunt. Quae si semper abessent, magis vestras fortunas lugerem quam desiderarem meas: sin aliquando revocarentur, intelligebam mihi cum illis <span class="br"></span><span class="lineNumber">35</span><span class="br"></span> una esse redeundum. Cuius mei sensus certissimus testis est hic idem, qui custos capitis fuit, Cn. Plancius, qui omnibus provincialibus ornamentis commodisque depositis totam suam quaesturam in me sustentando et conservando collocavit. Qui si mihi quaestor imperatori fuisset, in filii loco fuisset: nunc certe erit in parentis, cum fuerit consors<a class="footnoteLink" href="#note_LCL158_94_1" id="target_note_LCL158_94_1"><sup>1</sup></a> non imperii, sed doloris mei.</p>
<span class="br"></span><span class="lineNumber">36</span><span class="br"></span><p>Quapropter, patres conscripti, quoniam in rem publicam sum pariter cum re publica restitutus, non modo in ea defendenda nihil imminuam de libertate mea pristina, sed etiam adaugebo.</p>
</section>
<section class="div2">
<p>XV. Etenim si eam tum defendebam, cum mihi aliquid illa debebat, quid nunc me facere oportet, cum ego illi plurimum debeo? Nam quid est quod animum meum frangere aut debilitare possit, cuius ipsam calamitatem non modo nullius delicti, sed etiam binorum in rem publicam beneficiorum testem



</p></section><notes><section class="footnotes"><ul><li class="note" id="note_LCL158_94_1"><a class="footnoteCrossrefLink" href="#target_note_LCL158_94_1" title="Click to highlight in text"><sup class="lineRef">1</sup>consors <span class="italic">Pet.</span>: quaestor <span class="italic"><span class="sc">mss.</span></span></a></li><script type="text/javascript">document.getElementById('note_LCL158_94_1').style.display = "none";</script></ul></section></notes></section>