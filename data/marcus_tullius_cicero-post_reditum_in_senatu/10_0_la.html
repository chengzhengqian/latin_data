<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>simulatam versutamque<a class="footnoteLink" href="#note_LCL158_66_1" id="target_note_LCL158_66_1"><sup>1</sup></a> tristitiam nulla res commendaret, non consilium, non dicendi facultas, non rei militaris, non cognoscendorum hominum studium, non liberalitas: quem praeteriens cum incultum, horridum maestumque vidisses, etiam si agrestem et inhumanum existimares, tamen libidinosum et <span class="br"></span><span class="lineNumber">14</span><span class="br"></span> perditum non putares. Cum hoc homine an cum stipite<a class="footnoteLink" href="#note_LCL158_66_2" id="target_note_LCL158_66_2"><sup>2</sup></a> in foro constitisses, nihil crederes interesse: sine sensu, sine sapore, elinguem, tardum, inhumanum negotium, Cappadocem modo abreptum de grege venalium diceres. Idem domi quam libidinosus, quam impurus, quam intemperans non ianua receptis, sed pseudothyro intromissis voluptatibus! Cum vero etiam litteris studere incipit et belua immanis cum Graeculis philosophari, tum est Epicureus, non penitus illi disciplinae quaecumque est deditus, sed captus uno verbo voluptatis. Habet autem magistros non ex istis ineptis, qui dies totos de officio ac de virtute disserunt, qui ad laborem, ad industriam, ad pericula pro patria subeunda adhortantur, sed eos, qui disputent horam nullam vacuam voluptate esse debere: in omni parte corporis semper oportere aliquod <span class="br"></span><span class="lineNumber">15</span><span class="br"></span> gaudium delectationemque versari. His utitur quasi praefectis libidinum suarum: hi voluptates omnes vestigant atque odorantur: hi sunt conditores instructoresque convivii: iidem expendunt atque aestimant voluptates sententiamque dicunt et iudiÂ­cant





</p></section><notes><section class="footnotes"><ul><li class="note" id="note_LCL158_66_1"><a class="footnoteCrossrefLink" href="#target_note_LCL158_66_1" title="Click to highlight in text"><sup class="lineRef">1</sup>versutamque <span class="italic">PB:</span> irritamque <span class="italic">H.</span></a></li><script type="text/javascript">document.getElementById('note_LCL158_66_1').style.display = "none";</script><li class="note" id="note_LCL158_66_2"><a class="footnoteCrossrefLink" href="#target_note_LCL158_66_2" title="Click to highlight in text"><sup class="lineRef">2</sup>stipite <span class="italic">Er.:</span> ethiope <span class="italic">B.</span></a></li><script type="text/javascript">document.getElementById('note_LCL158_66_2').style.display = "none";</script></ul></section></notes></section>