<section class="div1 language" lang="la"><header><hgroup><h1>Cicero</h1></hgroup></header><section class="div2">
<p class="noindent"><span class="sc">quis ad vos referret, ne quis decerneret, ne disputaret, ne loqueretur, ne pedibus iret, ne scribendo adesset</span>, totam illam, ut ante dixi, proscriptionem non legem putavit, qua civis optime de re publica meritus nominatim sine iudicio una cum senatu rei publicae esset ereptus. Ut vero iniit magistratum, non dicam quid prius, sed quid omnino egit aliud nisi ut me conservato vestram in <span class="br"></span><span class="lineNumber">9</span><span class="br"></span> posterum dignitatem auctoritatemque sanciret? Di immortales, quantum mihi beneficium dedisse videmini, quod hoc anno P. Lentulus consul populi Romani<a class="footnoteLink" href="#note_LCL158_58_1" id="target_note_LCL158_58_1"><sup>1</sup></a> fuit, quo quanto maius dedissetis, si superiore anno fuisset! Nec enim eguissem medicina consulari, nisi consulari vulnere concidissem. Audieram ex sapientissimo homine atque optimo civi et viro, Q. Catulo, non saepe unum consulem improbum, duo vero numquam excepto illo Cinnano tempore fuisse: qua re meam causam semper fore firmissimam dicere solebat, dum vel unus in re publica consul esset. Quod vere dixerat, si illud de duobus consulibus, quod ante in re publica non fuerat, perenne ac proprium manere potuisset. Quod si Q. Metellus illo tempore consul fuisset, dubitatis quo animo in me conservando fuerit futurus, quum in restituendo</p>
</section><notes><section class="footnotes"><ul><li class="note" id="note_LCL158_58_1"><a class="footnoteCrossrefLink" href="#target_note_LCL158_58_1" title="Click to highlight in text"><sup class="lineRef">1</sup>populi Romani ( = p. R.) <span class="italic">Pet.</span>: prefuit (<span class="italic">sic</span>) <span class="italic"><span class="sc">mss</span>.</span></a></li><script type="text/javascript">document.getElementById('note_LCL158_58_1').style.display = "none";</script></ul></section></notes></section>