<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

revocavit, ut haberet in consilio et fratrem ab inferis, socium rerum mearum, et omnes Metellos, praestantissimos cives, paene ex Acheronte excitatos: in quibus Numidicum illum, cuius quondam de patria discessus honestus omnibus, sed luctuosus tamen <span class="br"></span><span class="lineNumber">26</span><span class="br"></span> visus est. Itaque divinitus exstitit non modo salutis defensor, qui ante hoc suum beneficium fuerat inimicus, verum etiam ascriptor dignitatis meae. Quo quidem die cum vos <span class="sc">ccccxvii</span> senatores essetis, magistratus autem omnes adessent, dissensit unus, is qui sua lege coniuratos etiam ab inferis excitandos putarat. Atque illo die cum rem publicam meis consiliis conservatam gravissimis verbis et plurimis iudicassetis, idem consul curavit, ut eadem a principibus civitatis in contione postero die dicerentur: cum quidem ipse egit ornatissime meam causam perfecitque astante atque audiente Italia tota, ut nemo cuiusquam conducti aut perditi vocem acerbam <span class="br"></span><span class="lineNumber">27</span><span class="br"></span> atque inimicam bonis posset audire.</p>
</section>
<section class="div2">
<p>XI. Ad haec non modo adiumenta salutis, sed etiam ornamenta dignitatis meae reliqua vos iidem addidistis: decrevistis, ne qui ulla ratione rem impediret: qui id impedisset, vos graviter molesteque laturos: illum contra rem publicam salutemque bonorum


</p></section><notes></notes></section>