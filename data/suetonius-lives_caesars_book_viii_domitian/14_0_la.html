<section class="div1 language" lang="la"><header><hgroup><h1>Lives of The Caesars, VIII</h1></hgroup></header><section class="div2">
<p>nonagenarius senex, an circumsectus esset.</p>
<span class="br"></span><span class="lineNumber">3</span><span class="br"></span>
<p>Ab iuventa minime civilis animi, confidens etiam et cum verbis tum rebus immodicus, Caenidi patris concubinae ex Histria reversae osculumque, ut assuerat, offerenti manum praebuit; generum fratris indigne ferens albatos et ipsum ministros habere, proclamavit:</p>
<blockquote><p>
<span class="line">oὐκ ἀγαθὸν πoλυκoιρανίη.</span><span class="linebreak"></span>
</p></blockquote>
</section>
<section class="div2">
<p>XIII. Principatum vero adeptus neque in senatu iactare dubitavit et patri se et fratri imperium dedisse, illos sibi reddidisse, neque in reducenda post divortium uxore edicere revocatam<a class="footnoteLink" href="#note_LCL038_350_67" id="target_note_LCL038_350_67"><sup>67</sup></a> eam in pulvinar suum. Adclamari etiam in amphitheatro epuli die libenter audiit: “Domino et dominae feliciter!” Sed et Capitolino certamine cunctos ingenti consensu precantis, ut Palfurium Suram restitueret pulsum olim senatu ac tunc de oratoribus coronatum, nullo responso dignatus tacere tantum modo iussit voce praeconis. <span class="br"></span><span class="lineNumber">2</span><span class="br"></span>
 Pari arrogantia, cum procuratorum suorum nomine formalem dictaret epistulam, sic coepit: “Dominus et deus noster hoc fieri iubet.” Unde institutum posthac, ut ne scripto quidem ac sermone cuiusquam appellaretur aliter. Statuas sibi in Capitolio non nisi aureas et argenteas poni permisit ac ponderis certi. Ianos arcusque cum quadrigis et insignibus triumphorum per regiones urbis tantos ac tot</p>
</section><notes><section class="footnotes"><ul><li class="note" id="note_LCL038_350_67"><a class="footnoteCrossrefLink" href="#target_note_LCL038_350_67" title="Click to highlight in text"><sup class="lineRef">67</sup>revocatam, <span class="italic">Salmasius</span>; vocatam, Ω.</a></li><script type="text/javascript">document.getElementById('note_LCL038_350_67').style.display = "none";</script><li class="note" id="note_LCL038_350_131"><a class="footnoteCrossrefLink" href="#target_note_LCL038_350_131" title="Click to highlight in text"><sup class="lineRef">131</sup>See <span class="italic">Vesp.</span> iii.</a></li><script type="text/javascript">document.getElementById('note_LCL038_350_131').style.display = "none";</script><li class="note" id="note_LCL038_350_132"><a class="footnoteCrossrefLink" href="#target_note_LCL038_350_132" title="Click to highlight in text"><sup class="lineRef">132</sup><span class="italic">Iliad.</span> 2. 204.</a></li><script type="text/javascript">document.getElementById('note_LCL038_350_132').style.display = "none";</script><li class="note" id="note_LCL038_350_133"><a class="footnoteCrossrefLink" href="#target_note_LCL038_350_133" title="Click to highlight in text"><sup class="lineRef">133</sup><span class="italic">Pulvinar</span> here means the couch for the images of the gods; cf. <span class="italic">Aug.</span> xlv. 1.</a></li><script type="text/javascript">document.getElementById('note_LCL038_350_133').style.display = "none";</script><li class="note" id="note_LCL038_350_134"><a class="footnoteCrossrefLink" href="#target_note_LCL038_350_134" title="Click to highlight in text"><sup class="lineRef">134</sup>See chap. iv. 5.</a></li><script type="text/javascript">document.getElementById('note_LCL038_350_134').style.display = "none";</script><li class="note" id="note_LCL038_350_135"><a class="footnoteCrossrefLink" href="#target_note_LCL038_350_135" title="Click to highlight in text"><sup class="lineRef">135</sup>See note on <span class="italic">Aug.</span> liii. 1.</a></li><script type="text/javascript">document.getElementById('note_LCL038_350_135').style.display = "none";</script><li class="note" id="note_LCL038_350_136"><a class="footnoteCrossrefLink" href="#target_note_LCL038_350_136" title="Click to highlight in text"><sup class="lineRef">136</sup>See chap. iv. 4.</a></li><script type="text/javascript">document.getElementById('note_LCL038_350_136').style.display = "none";</script></ul></section></notes></section>