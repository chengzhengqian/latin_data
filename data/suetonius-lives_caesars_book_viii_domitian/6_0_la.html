<section class="div1 language" lang="la"><header><hgroup><h1>Lives of The Caesars, VIII</h1></hgroup></header><section class="div2">
</section>
<section class="div2">
<p>V. Plurima et amplissima opera incendio absumpta restituit, in quis et Capitolium, quod rursus arserat; sed omnia sub titulo tantum suo ac sine ulla pristini auctoris memoria. Novam autem excitavit aedem in Capitolio Custodi Iovi et forum quod nunc Nervae vocatur, item Flaviae templum gentis et stadium et odium et naumachiam, e cuius postea lapide Maximus Circus deustis utrimque lateribus exstructus est.</p>
</section>
<section class="div2">
<p>VI. Expeditiones partim sponte suscepit, partim necessario: sponte in Chattos, necessario unam in Sarmatas legione cum legato simul caesa; in Dacos duas, primam Oppio Sabino consulari oppresso, secundam Cornelio Fusco praefecto cohortium praetorianarum, cui belli summam commiserat. De Chattis Dacisque post varia proelia duplicem triumphum egit, de Sarmatis lauream modo Capitolino Iovi rettulit.</p>
<span class="br"></span><span class="lineNumber">2</span><span class="br"></span>
<p>Bellum civile motum a L. Antonio, superioris Germaniae praeside, confecit absens felicitate mira, cum ipsa dimicationis hora resolutus repente Rhenus transituras ad Antonium copias barbarorum inhibuisset. De qua victoria praesagiis prius quam nuntiis comperit, siquidem ipso quo dimicatum erat die statuam eius Romae insignis aquila circumplexa pinnis clangores laetissimos edidit; pauloque</p>
</section><notes><section class="footnotes"><ul><li class="note" id="note_LCL038_334_102"><a class="footnoteCrossrefLink" href="#target_note_LCL038_334_102" title="Click to highlight in text"><sup class="lineRef">102</sup>In 80; it had previously been destroyed by fire in 69; see <span class="italic">Vit.</span> xv. 3.</a></li><script type="text/javascript">document.getElementById('note_LCL038_334_102').style.display = "none";</script><li class="note" id="note_LCL038_334_103"><a class="footnoteCrossrefLink" href="#target_note_LCL038_334_103" title="Click to highlight in text"><sup class="lineRef">103</sup>Who finished and dedicated it; it was also called the <span class="italic">Forum Transitorium</span> because it connected the Forum of Augustus with the Forum Pacis, as well as the Subura with the Forum Romanum. It occupied a part of the Argiletum.</a></li><script type="text/javascript">document.getElementById('note_LCL038_334_103').style.display = "none";</script><li class="note" id="note_LCL038_334_104"><a class="footnoteCrossrefLink" href="#target_note_LCL038_334_104" title="Click to highlight in text"><sup class="lineRef">104</sup>Or Music Hall.</a></li><script type="text/javascript">document.getElementById('note_LCL038_334_104').style.display = "none";</script><li class="note" id="note_LCL038_334_105"><a class="footnoteCrossrefLink" href="#target_note_LCL038_334_105" title="Click to highlight in text"><sup class="lineRef">105</sup>See chap. iv. 2.</a></li><script type="text/javascript">document.getElementById('note_LCL038_334_105').style.display = "none";</script><li class="note" id="note_LCL038_334_106"><a class="footnoteCrossrefLink" href="#target_note_LCL038_334_106" title="Click to highlight in text"><sup class="lineRef">106</sup>Tac. <span class="italic">Agr.</span> 39 says that his unjustified triumph over the Germans (and the Dacians) was a laughing-stock.</a></li><script type="text/javascript">document.getElementById('note_LCL038_334_106').style.display = "none";</script></ul></section></notes></section>