<section class="div1 language" lang="la"><header><hgroup><h1>Lives of The Caesars, VIII</h1></hgroup></header><section class="div2">
<p>sunt. Cunctantibus conspiratis, quando et quo modo, id est lavantemne an cenantem adgrederentur, Stephanus, Domitillae procurator et tunc interceptarum pecuniarum reus, consilium operamque obtulit. Ac sinisteriore brachio velut aegro lanis fasciisque per aliquot dies ad avertendam suspicionem obvoluto, sub ipsam horam dolonem<a class="footnoteLink" href="#note_LCL038_360_77" id="target_note_LCL038_360_77"><sup>77</sup></a> interiecit; professusque conspirationis indicium et ob hoc admissus legenti traditum a se libellum et attonito suffodit <span class="br"></span><span class="lineNumber">2</span><span class="br"></span>
 inguina. Saucium ac repugnantem adorti Clodianus cornicularius et Maximus Partheni libertus et Satur decurio cubiculariorum et quidam e gladiatorio ludo vulneribus septem contrucidarunt. Puer, qui curae Larum cubiculi ex consuetudine assistens interfuit caedi, hoc amplius narrabat, iussum se a Domitiano ad primum statim vulnus pugionem pulvino subditum porrigere ac ministros vocare, neque ad caput quidquam excepto capulo et praeterea clausa omnia repperisse; atque illum interim arrepto deductoque ad terram Stephano conluctatum diu, dum modo ferrum extorquere, modo quanquam laniatis digitis oculos effodere conatur.</p>
<span class="br"></span><span class="lineNumber">3</span><span class="br"></span>
<p>Occisus est XIIII. Kal. Octb. anno aetatis quadragensimo quinto, imperii quinto decimo. Cadaver eius populari sandapila per vispillones<a class="footnoteLink" href="#note_LCL038_360_78" id="target_note_LCL038_360_78"><sup>78</sup></a> exportatum Phyllis<a class="footnoteLink" href="#note_LCL038_360_79" id="target_note_LCL038_360_79"><sup>79</sup></a> nutrix in suburbano suo Latina via funeravit, sed reliquias templo</p>
</section><notes><section class="footnotes"><ul><li class="note" id="note_LCL038_360_77"><a class="footnoteCrossrefLink" href="#target_note_LCL038_360_77" title="Click to highlight in text"><sup class="lineRef">77</sup>dolonem, <span class="italic">Ferrarius</span>; dolum, Ω; dolo, δ.</a></li><script type="text/javascript">document.getElementById('note_LCL038_360_77').style.display = "none";</script><li class="note" id="note_LCL038_360_78"><a class="footnoteCrossrefLink" href="#target_note_LCL038_360_78" title="Click to highlight in text"><sup class="lineRef">78</sup>vespillones, <span class="italic">Beroaldus.</span></a></li><script type="text/javascript">document.getElementById('note_LCL038_360_78').style.display = "none";</script><li class="note" id="note_LCL038_360_79"><a class="footnoteCrossrefLink" href="#target_note_LCL038_360_79" title="Click to highlight in text"><sup class="lineRef">79</sup>Phyllis, ρϚ; Phyllix, Ω.</a></li><script type="text/javascript">document.getElementById('note_LCL038_360_79').style.display = "none";</script><li class="note" id="note_LCL038_360_149"><a class="footnoteCrossrefLink" href="#target_note_LCL038_360_149" title="Click to highlight in text"><sup class="lineRef">149</sup>Niece of Domitian.</a></li><script type="text/javascript">document.getElementById('note_LCL038_360_149').style.display = "none";</script><li class="note" id="note_LCL038_360_150"><a class="footnoteCrossrefLink" href="#target_note_LCL038_360_150" title="Click to highlight in text"><sup class="lineRef">150</sup>See <span class="italic">Aug.</span> vii. 1.</a></li><script type="text/javascript">document.getElementById('note_LCL038_360_150').style.display = "none";</script><li class="note" id="note_LCL038_360_151"><a class="footnoteCrossrefLink" href="#target_note_LCL038_360_151" title="Click to highlight in text"><sup class="lineRef">151</sup>Sept. 18, <span class="sc">a.d.</span> 96.</a></li><script type="text/javascript">document.getElementById('note_LCL038_360_151').style.display = "none";</script></ul></section></notes></section>