<section class="div1 language" lang="la"><header><hgroup><h1>Lives of The Caesars, VIII</h1></hgroup></header><section class="div2">
<span class="br"></span><span class="lineNumber">3</span><span class="br"></span>
<p>etiam more maiorum puniendi condemnarentur; deinde atrocitate poenae conterritus, ad leniendam invidiam intercessit his verbis—neque enim ab re fuerit ipsa cognoscere: “Permittite, patres conscripti, a pietate vestra impetrari, quod scio me difficulter impetraturum, ut damnatis liberum mortis arbitrium indulgeatis; nam et parcetis oculis vestris et intellegent me omnes senatui interfuisse.”</p>
</section>
<section class="div2">
<p>XII. Exhaustus operum ac munerum inpensis stipendioque, quod adiecerat, temptavit quidem ad relevandos castrenses sumptus numerum militum deminuere; sed cum et obnoxium se barbaris per hoc animadverteret neque eo setius in explicandis oneribus haereret, nihil pensi habuit quin praedaretur omni modo. Bona vivorum ac mortuorum usquequaque quolibet et accusatore et crimine corripiebantur. Satis erat obici qualecumque factum <span class="br"></span><span class="lineNumber">2</span><span class="br"></span>
 dictumve<a class="footnoteLink" href="#note_LCL038_348_65" id="target_note_LCL038_348_65"><sup>65</sup></a> adversus maiestatem principis. Confiscabantur alienissimae hereditates vel uno exsistente, qui diceret audisse se ex defuncto, cum viveret, heredem sibi Caesarem esse. Praeter ceteros Iudaicus fiscus acerbissime actus est; ad quem deferebantur, qui vel inprofessi<a class="footnoteLink" href="#note_LCL038_348_66" id="target_note_LCL038_348_66"><sup>66</sup></a> Iudaicam viverent vitam vel dissimulata origine imposita genti tributa non pependissent. Interfuisse me adulescentulum memini, cum a procuratore frequentissimoque consilio inspiceretur</p>
</section><notes><section class="footnotes"><ul><li class="note" id="note_LCL038_348_65"><a class="footnoteCrossrefLink" href="#target_note_LCL038_348_65" title="Click to highlight in text"><sup class="lineRef">65</sup>dictumve, δϚ; dictumque, Ω.</a></li><script type="text/javascript">document.getElementById('note_LCL038_348_65').style.display = "none";</script><li class="note" id="note_LCL038_348_66"><a class="footnoteCrossrefLink" href="#target_note_LCL038_348_66" title="Click to highlight in text"><sup class="lineRef">66</sup>vel inprofessi, <span class="italic">J. F. Gronov</span>; velut inprofessi, <span class="italic">MG</span>Υδ; velut professi, <span class="italic">X.</span></a></li><script type="text/javascript">document.getElementById('note_LCL038_348_66').style.display = "none";</script><li class="note" id="note_LCL038_348_128"><a class="footnoteCrossrefLink" href="#target_note_LCL038_348_128" title="Click to highlight in text"><sup class="lineRef">128</sup>See <span class="italic">Nero,</span> xlix. 2.</a></li><script type="text/javascript">document.getElementById('note_LCL038_348_128').style.display = "none";</script><li class="note" id="note_LCL038_348_129"><a class="footnoteCrossrefLink" href="#target_note_LCL038_348_129" title="Click to highlight in text"><sup class="lineRef">129</sup>A tax of two drachmas a head, imposed by Titus in return for free permission to practise their religion; see Josephus, <span class="italic">Bell. Jud.</span> 7. 6. 6.</a></li><script type="text/javascript">document.getElementById('note_LCL038_348_129').style.display = "none";</script></ul></section></notes></section>