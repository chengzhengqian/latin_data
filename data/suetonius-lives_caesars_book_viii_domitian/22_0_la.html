<section class="div1 language" lang="la"><header><hgroup><h1>Lives of The Caesars, VIII</h1></hgroup></header><section class="div2">
<p>Quotiens otium esset, alea se oblectabat, etiam profestis diebus matutinisque horis, ac lavabat de die prandebatque ad satietatem, ut non temere super cenam praeter Matianum malum et modicam in ampulla potiunculam sumeret. Convivabatur frequenter ac large, sed paene raptim; certe non ultra solis occasum nec ut postea comissaretur. Nam ad horam somni nihil aliud quam solus secreto deambulabat.</p>
</section>
<section class="div2">
<p>XXII. Libidinis nimiae, assiduitatem concubitus velut exercitationis genus clinopalen<a class="footnoteLink" href="#note_LCL038_366_83" id="target_note_LCL038_366_83"><sup>83</sup></a> vocabat; eratque fama, quasi concubinas ipse develleret<a class="footnoteLink" href="#note_LCL038_366_84" id="target_note_LCL038_366_84"><sup>84</sup></a> nataretque inter vulgatissimas meretrices. Fratris filiam adhuc virginem oblatam in matrimonium sibi cum devinctus Domitiae nuptiis pertinacissime recusasset, non multo post alii conlocatam corrupit ultro et quidem vivo etiam tum Tito; mox patre ac viro orbatam ardentissime palamque dilexit, ut etiam causa mortis exstiterit coactae conceptum a se abigere.</p>
</section>
<section class="div2">
<p>XXIII. Occisum eum populus indifferenter, miles gravissime tulit statimque Divum appellare conatus est, paratus et ulcisci, nisi duces defuissent; quod quidem paulo post fecit expostulatis ad poenam pertinacissime caedis auctoribus. Contra senatus adeo laetatus est, ut repleta certatim curia non temperaret, quin mortuum contumeliosissimo</p>
</section><notes><section class="footnotes"><ul><li class="note" id="note_LCL038_366_83"><a class="footnoteCrossrefLink" href="#target_note_LCL038_366_83" title="Click to highlight in text"><sup class="lineRef">83</sup>clinopalem, Î©.</a></li><script type="text/javascript">document.getElementById('note_LCL038_366_83').style.display = "none";</script><li class="note" id="note_LCL038_366_84"><a class="footnoteCrossrefLink" href="#target_note_LCL038_366_84" title="Click to highlight in text"><sup class="lineRef">84</sup>develleret, <span class="italic">G; the other mss. have</span> divelleret.</a></li><script type="text/javascript">document.getElementById('note_LCL038_366_84').style.display = "none";</script><li class="note" id="note_LCL038_366_157"><a class="footnoteCrossrefLink" href="#target_note_LCL038_366_157" title="Click to highlight in text"><sup class="lineRef">157</sup>Named after C. Matius, a friend of Augustus and a writer on cookery and gardening.</a></li><script type="text/javascript">document.getElementById('note_LCL038_366_157').style.display = "none";</script><li class="note" id="note_LCL038_366_158"><a class="footnoteCrossrefLink" href="#target_note_LCL038_366_158" title="Click to highlight in text"><sup class="lineRef">158</sup>Cf. <span class="italic">Juv.</span> ii. 32 f.</a></li><script type="text/javascript">document.getElementById('note_LCL038_366_158').style.display = "none";</script></ul></section></notes></section>