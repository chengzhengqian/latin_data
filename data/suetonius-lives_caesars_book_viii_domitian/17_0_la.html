<section class="div1 language" lang="la"><header><hgroup><h1>Lives of The Caesars, VIII</h1></hgroup></header><section class="div2">
<p>successores palam destinaverat abolitoque<a class="footnoteLink" href="#note_LCL038_356_73" id="target_note_LCL038_356_73"><sup>73</sup></a> priore nomine alterum Vespasianum appellari, alterum Domitianum, repente ex tenuissima suspicione tantum non in ipso eius consulatu interemit. Quo maxime facto maturavit sibi exitium.</p>
<span class="br"></span><span class="lineNumber">2</span><span class="br"></span>
<p>Continuis octo mensibus tot fulgura facta nuntiataque sunt, ut exclamaverit: “Feriat iam, quem volet.” Tactum de caelo Capitolium templumque Flaviae gentis, item domus Palatina et cubiculum ipsius, atque etiam e basi statuae triumphalis titulus excussus vi procellae in monimentum proximum decidit. Arbor, quae privato adhuc Vespasiano eversa surrexerat, tunc rursus repente corruit. Praenestina Fortuna, toto imperii spatio annum novum commendanti laetam eandemque semper sortem dare assueta, extremo tristissimam reddidit<a class="footnoteLink" href="#note_LCL038_356_74" id="target_note_LCL038_356_74"><sup>74</sup></a> nec sine sanguinis mentione.</p>
<span class="br"></span><span class="lineNumber">3</span><span class="br"></span>
<p>Minervam, quam superstitiose colebat, somniavit excedere sacrario negantemque<a class="footnoteLink" href="#note_LCL038_356_75" id="target_note_LCL038_356_75"><sup>75</sup></a> ultra se tueri eum posse, quod exarmata esset a Iove. Nulla tamen re perinde commotus est quam responso casuque Ascletarionis<a class="footnoteLink" href="#note_LCL038_356_76" id="target_note_LCL038_356_76"><sup>76</sup></a> mathematici. Hunc delatum nec infitiantem iactasse se quae providisset ex arte, sciscitatus est, quis ipsum maneret exitus; et affirmantem fore ut brevi laceraretur a canibus, interfici</p>
</section><notes><section class="footnotes"><ul><li class="note" id="note_LCL038_356_73"><a class="footnoteCrossrefLink" href="#target_note_LCL038_356_73" title="Click to highlight in text"><sup class="lineRef">73</sup>abolitoque, <span class="italic">N</span>; et abolito, Υ; abolito, <span class="italic">MGX (Bentley</span>).</a></li><script type="text/javascript">document.getElementById('note_LCL038_356_73').style.display = "none";</script><li class="note" id="note_LCL038_356_74"><a class="footnoteCrossrefLink" href="#target_note_LCL038_356_74" title="Click to highlight in text"><sup class="lineRef">74</sup>reddidit, Υ' <span class="italic">the other mss. have</span> reddit.</a></li><script type="text/javascript">document.getElementById('note_LCL038_356_74').style.display = "none";</script><li class="note" id="note_LCL038_356_75"><a class="footnoteCrossrefLink" href="#target_note_LCL038_356_75" title="Click to highlight in text"><sup class="lineRef">75</sup>negantemque, <span class="italic">mss.</span>; negantem, <span class="italic">Stephanus</span>; negantem quoque, <span class="italic">Oudendorp; lacuna before</span> negantemque, <span class="italic">Roth.</span></a></li><script type="text/javascript">document.getElementById('note_LCL038_356_75').style.display = "none";</script><li class="note" id="note_LCL038_356_76"><a class="footnoteCrossrefLink" href="#target_note_LCL038_356_76" title="Click to highlight in text"><sup class="lineRef">76</sup>Asclationis, <span class="italic">F. Cumont, Cat. Codd. Astrol. Graec.</span> v. <span class="italic">p.</span> 205, <span class="italic">n.</span> 1.</a></li><script type="text/javascript">document.getElementById('note_LCL038_356_76').style.display = "none";</script><li class="note" id="note_LCL038_356_145"><a class="footnoteCrossrefLink" href="#target_note_LCL038_356_145" title="Click to highlight in text"><sup class="lineRef">145</sup>It was evidently on a metal plate, attached to the marble base.</a></li><script type="text/javascript">document.getElementById('note_LCL038_356_145').style.display = "none";</script><li class="note" id="note_LCL038_356_146"><a class="footnoteCrossrefLink" href="#target_note_LCL038_356_146" title="Click to highlight in text"><sup class="lineRef">146</sup>See <span class="italic">Vesp.</span> v. 4.</a></li><script type="text/javascript">document.getElementById('note_LCL038_356_146').style.display = "none";</script></ul></section></notes></section>