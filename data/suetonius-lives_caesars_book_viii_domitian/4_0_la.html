<section class="div1 language" lang="la"><header><hgroup><h1>Lives of The Caesars, VIII</h1></hgroup></header><section class="div2">
<p>quantum coniectare licet, super ingenii naturam inopia rapax, metu saevus.</p>
</section>
<section class="div2">
<p>IV. Spectacula assidue magnifica et sumptuosa edidit non in amphitheatro modo, verum et in Circo, ubi praeter sollemnes bigarum quadrigarumque cursus proelium etiam duplex, equestre ac pedestre, commisit; at in amphitheatro navale quoque. Nam venationes gladiatoresque et noctibus ad lychnuchos, nec virorum modo pugnas, sed et feminarum. Praeterea quaestoriis muneribus, quae olim omissa revocaverat, ita semper interfuit, ut populo potestatem faceret bina paria e suo ludo postulandi eaque novissima <span class="br"></span><span class="lineNumber">2</span><span class="br"></span>
 aulico apparatu induceret. Ac per omne gladiatorum spectaculum ante pedes ei stabat puerulus coccinatus parvo portentosoque capite, cum quo plurimum fabulabatur, nonnumquam serio. Auditus est certe, dum ex eo quaerit, ecquid<a class="footnoteLink" href="#note_LCL038_330_50" id="target_note_LCL038_330_50"><sup>50</sup></a> sciret, cur sibi visum esset ordinatione proxima Aegypto praeficere Mettium Rufum. Edidit navalis pugnas paene iustarum classium, effosso et circumstructo iuxta Tiberim lacu, atque inter maximos imbres perspectavit.</p>
<span class="br"></span><span class="lineNumber">3</span><span class="br"></span>
<p>Fecit et ludos saeculares, computata ratione temporum ad annum non quo Claudius proxime, sed quo olim Augustus ediderat; in iis circensium die, quo facilius centum missus peragerentur, singulos e septenis spatiis ad quina corripuit.</p>
</section><notes><section class="footnotes"><ul><li class="note" id="note_LCL038_330_50"><a class="footnoteCrossrefLink" href="#target_note_LCL038_330_50" title="Click to highlight in text"><sup class="lineRef">50</sup>ecquid, <span class="italic">second Roman edition</span>; et quid, Î© (et qui, <span class="italic">X</span>).</a></li><script type="text/javascript">document.getElementById('note_LCL038_330_50').style.display = "none";</script><li class="note" id="note_LCL038_330_93"><a class="footnoteCrossrefLink" href="#target_note_LCL038_330_93" title="Click to highlight in text"><sup class="lineRef">93</sup>See chaps. ix and xi. 1.</a></li><script type="text/javascript">document.getElementById('note_LCL038_330_93').style.display = "none";</script><li class="note" id="note_LCL038_330_94"><a class="footnoteCrossrefLink" href="#target_note_LCL038_330_94" title="Click to highlight in text"><sup class="lineRef">94</sup>See note on <span class="italic">Vesp.</span> ix. 1.</a></li><script type="text/javascript">document.getElementById('note_LCL038_330_94').style.display = "none";</script><li class="note" id="note_LCL038_330_95"><a class="footnoteCrossrefLink" href="#target_note_LCL038_330_95" title="Click to highlight in text"><sup class="lineRef">95</sup>See note on <span class="italic">Claud.</span> xxi. 2.</a></li><script type="text/javascript">document.getElementById('note_LCL038_330_95').style.display = "none";</script><li class="note" id="note_LCL038_330_96"><a class="footnoteCrossrefLink" href="#target_note_LCL038_330_96" title="Click to highlight in text"><sup class="lineRef">96</sup>See note on <span class="italic">Claud.</span> xxi. 3.</a></li><script type="text/javascript">document.getElementById('note_LCL038_330_96').style.display = "none";</script></ul></section></notes></section>