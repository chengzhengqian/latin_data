<section class="div1 language" lang="la"><header><hgroup><h1>Lives of The Caesars, VIII</h1></hgroup></header><section class="div2">
<p>fecit. Reos, qui ante quinquennium proximum apud aerarium pependissent, universos discrimine liberavit nec repeti nisi intra annum eaque condicione permisit, ut accusatori <span class="br"></span><span class="lineNumber">3</span><span class="br"></span>
 qui causam non teneret exsilium poena esset. Scribas quaestorios negotiantis ex consuetudine sed contra Clodiam legem venia in praeteritum donavit. Subsiciva, quae divisis per veteranos agris carptim superfuerunt, veteribus possessoribus ut usu capta concessit. Fiscales calumnias magna calumniantium poena repressit, ferebaturque vox eius: “Princeps qui delatores non castigat, irritat.”</p>
</section>
<section class="div2">
<p>X. Sed neque in clementiae neque in abstinentiae tenore permansit, et tamen aliquanto celerius ad saevitiam descivit quam ad cupiditatem. Discipulum Paridis pantomimi impuberem<a class="footnoteLink" href="#note_LCL038_342_56" id="target_note_LCL038_342_56"><sup>56</sup></a> adhuc et cum maxime aegrum, quod arte formaque non absimilis magistro videbatur, occidit; item Hermogenem Tarsensem propter quasdam in historia figuras, librariis etiam, qui eam descripserant, cruci fixis. Patrem familias, quod Thraecem murmilloni parem, munerario imparem dixerat, detractum spectaculis in harenam canibus obiecit cum hoc titulo: “Impie locutus parmularius.”</p>
</section><notes><section class="footnotes"><ul><li class="note" id="note_LCL038_342_56"><a class="footnoteCrossrefLink" href="#target_note_LCL038_342_56" title="Click to highlight in text"><sup class="lineRef">56</sup>impuberem, <span class="italic">Basle ed. of</span> 1533; puberem, Ω.</a></li><script type="text/javascript">document.getElementById('note_LCL038_342_56').style.display = "none";</script><li class="note" id="note_LCL038_342_121"><a class="footnoteCrossrefLink" href="#target_note_LCL038_342_121" title="Click to highlight in text"><sup class="lineRef">121</sup>Nothing is known of this law. Livy, 21. 63. 3-4, mentions a law of Q. Claudius, which forbade senators to engage in business, and that law may have had a chapter referring to the <span class="italic">scribae quaestorii</span> and other “civil servants”; or, as some suppose, Publius Clodius may have passed such a law.</a></li><script type="text/javascript">document.getElementById('note_LCL038_342_121').style.display = "none";</script><li class="note" id="note_LCL038_342_122"><a class="footnoteCrossrefLink" href="#target_note_LCL038_342_122" title="Click to highlight in text"><sup class="lineRef">122</sup>That is, charges which resulted in the confiscation of the goods of the accused to the privy purse.</a></li><script type="text/javascript">document.getElementById('note_LCL038_342_122').style.display = "none";</script><li class="note" id="note_LCL038_342_123"><a class="footnoteCrossrefLink" href="#target_note_LCL038_342_123" title="Click to highlight in text"><sup class="lineRef">123</sup>See chap. iii. 1.</a></li><script type="text/javascript">document.getElementById('note_LCL038_342_123').style.display = "none";</script></ul></section></notes></section>