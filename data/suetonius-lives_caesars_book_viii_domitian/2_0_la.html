<section class="div1 language" lang="la"><header><hgroup><h1>Lives of The Caesars, VIII</h1></hgroup></header><section class="div2">
<p>titulo tenus, nam<a class="footnoteLink" href="#note_LCL038_326_44" id="target_note_LCL038_326_44"><sup>44</sup></a> iuris dictionem ad collegam proximum transtulit, ceterum omnem vim dominationis tam licenter exercuit, ut iam tum qualis futurus esset ostenderet. Ne<a class="footnoteLink" href="#note_LCL038_326_45" id="target_note_LCL038_326_45"><sup>45</sup></a> exsequar singula, contractatis multorum uxoribus Domitiam Longinam Aelio Lamiae nuptam etiam in matrimonium abduxit, atque uno die super XX officia urbana aut peregrina distribuit, mirari se Vespasiano dictitante, quod successorem non et sibi mitteret.</p>
</section>
<section class="div2">
<p>II. Expeditionem quoque in Galliam Germaniasque neque necessariam et dissuadentibus paternis amicis incohavit, tantum ut fratri se et opibus et dignatione adaequaret. Ob haec correptus, quo magis et aetatis et condicionis admoneretur, habitabat cum patre una sellamque eius ac fratris, quotiens prodirent, lectica sequebatur ac triumphum utriusque Iudaicum equo albo comitatus est. Quin et e sex<a class="footnoteLink" href="#note_LCL038_326_46" id="target_note_LCL038_326_46"><sup>46</sup></a> consulatibus non nisi unum ordinarium gessit eumque cedente ac suffragante fratre.</p>
<span class="br"></span><span class="lineNumber">2</span><span class="br"></span>
<p>Simulavit et ipse mire modestiam in primisque poeticae studium, tam insuetum antea sibi quam postea spretum et abiectum, recitavitque etiam publice. Nec tamen eo setius, cum Vologaesus Parthorum rex auxilia adversus</p>
</section><notes><section class="footnotes"><ul><li class="note" id="note_LCL038_326_44"><a class="footnoteCrossrefLink" href="#target_note_LCL038_326_44" title="Click to highlight in text"><sup class="lineRef">44</sup>nam, <span class="italic">J. Gronov.</span>; quam, Ω; quia, Ϛ.</a></li><script type="text/javascript">document.getElementById('note_LCL038_326_44').style.display = "none";</script><li class="note" id="note_LCL038_326_45"><a class="footnoteCrossrefLink" href="#target_note_LCL038_326_45" title="Click to highlight in text"><sup class="lineRef">45</sup>ne, Π<span class="italic">Q; the other mss. have</span> nec.</a></li><script type="text/javascript">document.getElementById('note_LCL038_326_45').style.display = "none";</script><li class="note" id="note_LCL038_326_46"><a class="footnoteCrossrefLink" href="#target_note_LCL038_326_46" title="Click to highlight in text"><sup class="lineRef">46</sup>quin et e sex, <span class="italic">Ihm</span> (quin ex, <span class="italic">Bentley</span>); qui sex <span class="italic">or</span> quis ex, <span class="italic">MGRLP</span>δ; <span class="italic">the rest of the mss. have</span> in sex.</a></li><script type="text/javascript">document.getElementById('note_LCL038_326_46').style.display = "none";</script><li class="note" id="note_LCL038_326_86"><a class="footnoteCrossrefLink" href="#target_note_LCL038_326_86" title="Click to highlight in text"><sup class="lineRef">86</sup>As son of the emperor.</a></li><script type="text/javascript">document.getElementById('note_LCL038_326_86').style.display = "none";</script><li class="note" id="note_LCL038_326_87"><a class="footnoteCrossrefLink" href="#target_note_LCL038_326_87" title="Click to highlight in text"><sup class="lineRef">87</sup>That is, in the provinces.</a></li><script type="text/javascript">document.getElementById('note_LCL038_326_87').style.display = "none";</script><li class="note" id="note_LCL038_326_88"><a class="footnoteCrossrefLink" href="#target_note_LCL038_326_88" title="Click to highlight in text"><sup class="lineRef">88</sup>He was but eighteen years old at the time.</a></li><script type="text/javascript">document.getElementById('note_LCL038_326_88').style.display = "none";</script><li class="note" id="note_LCL038_326_89"><a class="footnoteCrossrefLink" href="#target_note_LCL038_326_89" title="Click to highlight in text"><sup class="lineRef">89</sup>The usual procedure for a youthful prince; cf. <span class="italic">Tib.</span> vi. 4.</a></li><script type="text/javascript">document.getElementById('note_LCL038_326_89').style.display = "none";</script></ul></section></notes></section>