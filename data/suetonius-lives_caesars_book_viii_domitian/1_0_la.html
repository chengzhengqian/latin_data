<section class="div1 language" lang="la"><header><hgroup><h1>Lives of The Caesars, VIII</h1></hgroup></header>
<h1><span class="ac">Domitianus</span></h1>
<section class="div2">
<p>I. Domitianus natus est VIIII. Kal. Novemb. patre consule designato inituroque mense insequenti honorem, regione urbis sexta ad Malum Punicum, domo quam postea in templum gentis Flaviae convertit. Pubertatis ac primae adulescentiae tempus tanta inopia tantaque infamia gessisse fertur, ut nullum argenteum vas in usu haberet. Satisque constat Clodium Pollionem praetorium virum, in quem est poema Neronis quod inscribitur “Luscio,” chirographum eius conservasse et nonnumquam protulisse noctem sibi pollicentis; nec defuerunt qui affirmarent, corruptum Domitianum et a Nerva successore mox <span class="br"></span><span class="lineNumber">2</span><span class="br"></span>
 suo. Bello Vitelliano confugit in Capitolium cum patruo Sabino ac parte praesentium copiarum, sed irrumpentibus adversariis et ardente templo apud aedituum clam pernoctavit, ac mane Isiaci celatus habitu interque sacrificulos variae<a class="footnoteLink" href="#note_LCL038_324_43" id="target_note_LCL038_324_43"><sup>43</sup></a> superstitionis cum se trans Tiberim ad condiscipuli sui matrem comite uno contulisset, ita latuit, ut scrutantibus <span class="br"></span><span class="lineNumber">3</span><span class="br"></span>
 qui vestigia subsecuti erant, deprehendi non potuerit. Post victoriam demum progressus et Caesar consalutatus honorem praeturae urbanae consulari potestate suscepit</p>
</section><notes><section class="footnotes"><ul><li class="note" id="note_LCL038_324_43"><a class="footnoteCrossrefLink" href="#target_note_LCL038_324_43" title="Click to highlight in text"><sup class="lineRef">43</sup>variae, Ω; vanae, Ϛ <span class="italic">and the editors.</span></a></li><script type="text/javascript">document.getElementById('note_LCL038_324_43').style.display = "none";</script><li class="note" id="note_LCL038_324_82"><a class="footnoteCrossrefLink" href="#target_note_LCL038_324_82" title="Click to highlight in text"><sup class="lineRef">82</sup>Oct. 24, <span class="sc">a.d.</span> 51.</a></li><script type="text/javascript">document.getElementById('note_LCL038_324_82').style.display = "none";</script><li class="note" id="note_LCL038_324_83"><a class="footnoteCrossrefLink" href="#target_note_LCL038_324_83" title="Click to highlight in text"><sup class="lineRef">83</sup>Various quarters and streets of the city were designated in this way; cf. <span class="italic">ad Capita Bubula, Aug.</span> v; <span class="italic">ad Pirum,</span> Mart. 1. 117. 6. <span class="italic">Ad Malum Punicum</span> was a street on the Quirinal hill, probably corresponding with the modern Via delle Quattro Fontane.</a></li><script type="text/javascript">document.getElementById('note_LCL038_324_83').style.display = "none";</script><li class="note" id="note_LCL038_324_84"><a class="footnoteCrossrefLink" href="#target_note_LCL038_324_84" title="Click to highlight in text"><sup class="lineRef">84</sup>Cf. <span class="italic">Otho,</span> xii. 1, at the end.</a></li><script type="text/javascript">document.getElementById('note_LCL038_324_84').style.display = "none";</script><li class="note" id="note_LCL038_324_85"><a class="footnoteCrossrefLink" href="#target_note_LCL038_324_85" title="Click to highlight in text"><sup class="lineRef">85</sup>See note on <span class="italic">Galba, i.</span></a></li><script type="text/javascript">document.getElementById('note_LCL038_324_85').style.display = "none";</script></ul></section></notes></section>