<section class="div1 language" lang="la"><header><hgroup><h1>Lives of The Caesars, VIII</h1></hgroup></header><section class="div2">
<p>quidem sine mora, sed ad coarguendam temeritatem artis sepeliri quoque accuratissime imperavit. Quod cum fieret, evenit ut repentina tempestate deiecto funere semiustum cadaver discerperent canes, idque ei cenanti a mimo Latino, qui praeteriens forte animadverterat, inter ceteras diei fabulas referretur.</p>
</section>
<section class="div2">
<p>XVI. Pridie quam periret, cum oblatos tubures servari iussisset in crastinum, adiecit: “Si modo uti licuerit,” et conversus ad proximos affirmavit fore ut sequenti die luna se in aquario cruentaret factumque aliquod exsisteret, de quo loquerentur homines per terrarum orbem. At circa mediam noctem ita est exterritus, ut e strato prosiliret. Dehinc mane haruspicem ex Germania missum, qui consultus de fulgure mutationem rerum praedixerat, audiit <span class="br"></span><span class="lineNumber">2</span><span class="br"></span>
 condemnavitque. Ac dum exulceratam in fronte verrucam vehementius scalpit, profluente sanguine: “Utinam,” inquit, “hactenus.” Tunc horas requirenti pro quinta, quam metuebat, sexta ex industria nuntiata est. His velut transacto iam periculo laetum festinantemque ad corporis curam Parthenius cubiculo praepositus convertit, nuntians esse qui magnum nescio quid afferret, nec differendum. Itaque summotis omnibus in cubiculum se recepit atque ibi occisus est.</p>
</section>
<section class="div2">
<p>XVII. De insidiarum caedisque genere haec fere divulgata</p>
</section><notes><section class="footnotes"><ul><li class="note" id="note_LCL038_358_148"><a class="footnoteCrossrefLink" href="#target_note_LCL038_358_148" title="Click to highlight in text"><sup class="lineRef">148</sup>Including the burning of the body, to prevent the fulfilment of the prophecy.</a></li><script type="text/javascript">document.getElementById('note_LCL038_358_148').style.display = "none";</script></ul></section></notes></section>