<section class="div1 language" lang="la"><header><hgroup><h1>Lives of The Caesars, VIII</h1></hgroup></header><section class="div2">
<p>perperam praeco non consulem ad populum, sed imperatorem pronuntiasset.</p>
<span class="br"></span><span class="lineNumber">5</span><span class="br"></span>
<p>Verum aliquanto post civilis belli victoriam saevior, plerosque partis adversae, dum etiam latentis conscios investigat,<a class="footnoteLink" href="#note_LCL038_346_62" id="target_note_LCL038_346_62"><sup>62</sup></a> novo quaestionis genere distorsit immisso per obscaena igne; nonnullis et manus amputavit. Satisque constat duos solos e notioribus venia donatos, tribunum laticlavium et centurionem qui se, quo facilius expertes culpae ostenderent, impudicos probaverant et ob id neque apud ducem neque apud milites ullius momenti esse potuisse.</p>
</section>
<section class="div2">
<p>XI. Erat autem non solum magnae, sed etiam callidae inopinataeque saevitiae. Actorem<a class="footnoteLink" href="#note_LCL038_346_63" id="target_note_LCL038_346_63"><sup>63</sup></a> summarum pridie quam cruci figeret in cubiculum vocavit, assidere in toro iuxta coegit, securum hilaremque dimisit, partibus etiam de cena dignatus est. Arrecinum<a class="footnoteLink" href="#note_LCL038_346_64" id="target_note_LCL038_346_64"><sup>64</sup></a> Clementem consularem, unum e familiaribus et emissariis suis, capitis condemnaturus in eadem vel etiam maiore gratia habuit, quoad novissime simul gestanti, conspecto delatore eius: “Vis,” inquit, “hunc nequissimum servum cras audiamus?”</p>
<span class="br"></span><span class="lineNumber">2</span><span class="br"></span>
<p>Et quo contemptius abuteretur patientia hominum, numquam tristiorem sententiam sine praefatione clementiae pronuntiavit, ut non aliud iam certius atrocis exitus signum esset quam principii lenitas. Quosdam maiestatis reos in curiam induxerat, et cum praedixisset experturum se illa die quam carus senatui esset, facile perfecerat ut</p>
</section><notes><section class="footnotes"><ul><li class="note" id="note_LCL038_346_62"><a class="footnoteCrossrefLink" href="#target_note_LCL038_346_62" title="Click to highlight in text"><sup class="lineRef">62</sup>investigat, <span class="italic">Stephanus</span>; investigato, Ω; per conscios investigatos, <span class="italic">Casaubon.</span></a></li><script type="text/javascript">document.getElementById('note_LCL038_346_62').style.display = "none";</script><li class="note" id="note_LCL038_346_63"><a class="footnoteCrossrefLink" href="#target_note_LCL038_346_63" title="Click to highlight in text"><sup class="lineRef">63</sup>actorem, Ϛ (<span class="italic">Torrentius</span>); auctorem, Ω.</a></li><script type="text/javascript">document.getElementById('note_LCL038_346_63').style.display = "none";</script><li class="note" id="note_LCL038_346_64"><a class="footnoteCrossrefLink" href="#target_note_LCL038_346_64" title="Click to highlight in text"><sup class="lineRef">64</sup>Arrecinum, II<sup>1</sup><span class="italic">QN</span>; arretinum, Ω.</a></li><script type="text/javascript">document.getElementById('note_LCL038_346_64').style.display = "none";</script></ul></section></notes></section>