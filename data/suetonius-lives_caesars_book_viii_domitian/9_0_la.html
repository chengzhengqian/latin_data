<section class="div1 language" lang="la"><header><hgroup><h1>Lives of The Caesars, VIII</h1></hgroup></header><section class="div2">
<p>earum relegasset, mox Corneliam maximam virginem absolutam olim, dein longo intervallo repetitam atque convictam defodi imperavit stupratoresque virgis in Comitio ad necem caedi, excepto praetorio viro, cui, dubia etiam tum causa et incertis quaestionibus atque tormentis <span class="br"></span><span class="lineNumber">5</span><span class="br"></span>
 de semet professo, exsilium indulsit. Ac ne qua religio deum impune contaminaretur, monimentum, quod libertus eius e lapidibus templo Capitolini Iovis destinatis filio exstruxerat, diruit per milites ossaque et reliquias quae inerant mari mersit.</p>
</section>
<section class="div2">
<p>IX. Inter initia usque adeo ab omni caede abhorrebat, ut absente adhuc patre recordatus Vergili versum:</p>
<blockquote><p>
<span class="line">Impia quam caesis gens est epulata iuvencis</span><span class="linebreak"></span>
</p></blockquote>
<p class="noindent">edicere destinarit, ne boves immolarentur. Cupiditatis quoque atque avaritiae vix suspicionem ullam aut privatus umquam aut princeps aliquamdiu dedit, immo e diverso magna saepe non abstinentiae modo sed etiam liberalitatis <span class="br"></span><span class="lineNumber">2</span><span class="br"></span>
 experimenta. Omnis circa se largissime prosecutus nihil prius aut acrius monuit quam ne quid sordide facerent. Relictas sibi hereditates ab iis, quibus liberi erant, non recepit. Legatum etiam ex testamento Rusti<a class="footnoteLink" href="#note_LCL038_340_55" id="target_note_LCL038_340_55"><sup>55</sup></a> Caepionis, qui caverat ut quotannis ingredientibus curiam senatoribus certam summam viritim praestaret heres suus, irritum</p>
</section><notes><section class="footnotes"><ul><li class="note" id="note_LCL038_340_55"><a class="footnoteCrossrefLink" href="#target_note_LCL038_340_55" title="Click to highlight in text"><sup class="lineRef">55</sup>Rusti, Ϛ (<span class="italic">Torrentius, Burman</span>); rusci, Ω.</a></li><script type="text/javascript">document.getElementById('note_LCL038_340_55').style.display = "none";</script><li class="note" id="note_LCL038_340_119"><a class="footnoteCrossrefLink" href="#target_note_LCL038_340_119" title="Click to highlight in text"><sup class="lineRef">119</sup><span class="italic">Georg.</span> 2. 537.</a></li><script type="text/javascript">document.getElementById('note_LCL038_340_119').style.display = "none";</script><li class="note" id="note_LCL038_340_120"><a class="footnoteCrossrefLink" href="#target_note_LCL038_340_120" title="Click to highlight in text"><sup class="lineRef">120</sup>Probably referring to new senators, entering the House for the first time.</a></li><script type="text/javascript">document.getElementById('note_LCL038_340_120').style.display = "none";</script></ul></section></notes></section>