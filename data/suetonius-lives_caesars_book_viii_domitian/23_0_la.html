<section class="div1 language" lang="la"><header><hgroup><h1>Lives of The Caesars, VIII</h1></hgroup></header><section class="div2">
<p>atque acerbissimo adclamationum genere laceraret, scalas etiam inferri clipeosque et imagines eius coram detrahi et ibidem solo affligi iuberet, novissime eradendos ubique titulos abolendamque omnem memoriam decerneret.</p>
<span class="br"></span><span class="lineNumber">2</span><span class="br"></span>
<p>Ante paucos quam occideretur menses cornix in Capitolio elocuta est: ἔσται πάντα καλῶς, nec defuit qui ostentum sic interpretaretur:</p>
<blockquote><p>
<span class="line">Nuper Tarpeio quae sedit culmine cornix</span><span class="linebreak"></span>
<span class="line">‘Est bene’ non potuit dicere, dixit: ‘Erit.’</span><span class="linebreak"></span>
</p></blockquote>
<p>Ipsum etiam Domitianum ferunt somniasse gibbam sibi pone cervicem auream enatam, pro certoque habuisse beatiorem post se laetioremque portendi rei publicae statum,<a class="footnoteLink" href="#note_LCL038_368_85" id="target_note_LCL038_368_85"><sup>85</sup></a> sicut sane brevi evenit abstinentia et moderatione insequentium principum.</p>
</section><notes><section class="footnotes"><ul><li class="note" id="note_LCL038_368_85"><a class="footnoteCrossrefLink" href="#target_note_LCL038_368_85" title="Click to highlight in text"><sup class="lineRef">85</sup>rerum statum publice, <span class="italic">M</span>; rei statum publicae, <span class="italic">G</span>; statum rei publicae, <span class="italic">X.</span></a></li><script type="text/javascript">document.getElementById('note_LCL038_368_85').style.display = "none";</script></ul></section></notes></section>