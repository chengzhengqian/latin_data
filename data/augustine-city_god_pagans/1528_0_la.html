<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

corporis in sanctis futura credatur. Nec a divinis ordo iste abhorret eloquiis ubi aliquando quidem bonorum beatitudo prius ponitur, ut est illud: <span class="italic">Qui bona fecerunt in resurrectionem vitae, qui autem mala egerunt in resurrectionem iudicii.</span> Sed aliquando et posterius, ut est: <span class="italic">Mittet filius hominis angelos suos, et colligent de regno eius omnia scandala et mittent in caminum ignis ardentem; illic erit fletus et stridor dentium.
Tunc iusti fulgebunt sicut sol in regno Patris sui, et illud: Sic ibunt isti in supplicium aeternum, iusti autem in vitam aeternam;</span> et in prophetis, quod commemorare
longum est, nunc ille, nunc iste ordo, si quis inspiciat invenitur. Sed ego istum qua causa elegerim, dixi.</p>
<h3>II</h3>
<span class="label"><span class="italic">An possint corpora in ustione ignis esse perpetua.</span></span>
<p><span class="sc">Quid</span> igitur ostendam unde convincantur increduli posse humana corpora animata atque viventia non solum numquam morte dissolvi, sed in aeternorum quoque ignium durare tormentis? Nolunt enim hoc





</p></section><notes></notes></section>