<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<h3>XXIII</h3>
<span class="label"><span class="italic">De his quae praeter illa mala quae bonis malisque communia sunt, ad iustorum laborem specialiter pertinent.</span></span>
<p><span class="sc">Praeter</span> haec autem mala huius vitae bonis malis-que communia habent in ea iusti etiam proprios quosdam labores suos quibus adversus vitia militant et in talium proeliorum temptationibus periculisque versantur. Aliquando enim concitatius, aliquando remissius, non tamen desinit caro concupiscere adversus spiritum et spiritus adversus carnem, ut non ea quae volumus faciamus, omnem malam concupiscentiam
consumendo, sed eam nobis quantum divinitus adiuti possumus non ei consentiendo subdamus,
vigiliis continuis excubantes ne opinio veri similis fallat, ne decipiat sermo versutus, ne se tenebrae alicuius erroris offundant, ne quod bonum est malum, aut quod malum est bonum esse credatur, ne ab his quae agenda sunt metus revocet, ne in ea quae agenda non sunt cupido praecipitet, ne super iracundiam sol occidat, ne inimicitiae provocent ad retributionem mali pro malo, ne absorbeat inhonesta vel inmoderata tristitia, ne inpertiendorum beneficiorum ingerat mens ingrata torporem, ne maledicis rumoribus bona conscientia fatigetur, ne temeraria de alio<a class="footnoteLink" href="#note_LCL417_316_1" id="target_note_LCL417_316_1"><sup>1</sup></a> suspicio nos nostra decipiat, ne aliena de nobis falsa nos frangat, ne regnet peccatum in nostro mortali corpore ad oboediendum desideriis eius, ne

</p></section><notes><section class="footnotes"><ul><li class="note" id="note_LCL417_316_1"><a class="footnoteCrossrefLink" href="#target_note_LCL417_316_1" title="Click to highlight in text"><sup class="lineRef">1</sup><span class="italic">Some MSS. and editors omit the words</span> de alio <span class="italic">and nos.</span></a></li><script type="text/javascript">document.getElementById('note_LCL417_316_1').style.display = "none";</script></ul></section></notes></section>