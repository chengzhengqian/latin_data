<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

gentes per terrarum orbem diversis ritibus moribusque viventes multiplici linguarum armorum vestium sint varietate distinctae, non tamen amplius quam duo quaedam genera humanae societatis existerent, quas civitates duas secundum scripturas nostras merito appellare possemus.<a class="footnoteLink" href="#note_LCL414_260_1" id="target_note_LCL414_260_1"><sup>1</sup></a> Una quippe est hominum secundum carnem, altera secundum spiritum vivere in sui cuiusque generis pace volentium et, cum id quod expetunt adsequuntur, in sui cuiusque generis pace viventium.</p>
<h3>II</h3>
<span class="label"><span class="italic">De vita carnali, quae non ex corporis tantum sed etiam ex animi intellegenda sit vitiis.</span></span>
<p>Prius ergo videndum est quid sit secundum carnem,
quid secundum spiritum vivere. Quisquis enim hoc quod diximus prima fronte inspicit, vel non recolens vel minus advertens quem ad modum scripturae sanctae loquantur, potest putare philosophos
quidem Epicureos secundum carnem vivere quia
 summum bonum hominis in corporis voluptate posuerunt, et si qui alii sunt qui quoquo modo corporis bonum summum bonum esse hominis opinati sunt, et eorum omne vulgus qui non aliquo dogmate vel eo modo philosophantur, sed proclives ad libidinem nisi ex voluptatibus, quas corporeis sensibus capiunt,




</p></section><notes><section class="footnotes"><ul><li class="note" id="note_LCL414_260_1"><a class="footnoteCrossrefLink" href="#target_note_LCL414_260_1" title="Click to highlight in text"><sup class="lineRef">1</sup>possumus <span class="italic">or</span> possimus <span class="italic">some MSS.</span></a></li><script type="text/javascript">document.getElementById('note_LCL414_260_1').style.display = "none";</script></ul></section></notes></section>