<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

per se ipsam considerata natura dat artifici suo gloriam. Sic est et natura ignis aeterni sine ulla dubitatione laudabilis, quamvis damnatis impiis futura poenalis. Quid enim est igne flammante vigente lucente pulchrius? quid calfaciente curante coquente utilius, quamvis eo nihil sit urente molestius?
Idem igitur ipse aliter adpositus perniciosus, qui convenienter adhibitus commodissimus invenitur. Nam eius in universo mundo utilitates verbis explicare quis sufficit?</p>
<p>Nec audiendi sunt qui laudant in igne lucem, ardorem autem vituperant, videlicet non ex vi naturae,<a class="footnoteLink" href="#note_LCL414_20_1" id="target_note_LCL414_20_1"><sup>1</sup></a> sed ex suo commodo vel incommodo. Videre enim volunt, ardere nolunt. Sed parum adtendunt
eam ipsam lucem, quae certe et illis placet, oculis infirmis per inconvenientiam nocere, et in illo ardore, qui eis displicet, nonnulla animalia per convenientiam
salubriter vivere.</p>
<h3>V</h3>
<span class="label"><span class="italic">Quod in omnium naturarum specie</span> <a class="footnoteLink" href="#note_LCL414_20_2" id="target_note_LCL414_20_2"><sup>2</sup></a> <span class="italic">ac modo laudabilis sit Creator.</span></span>
<p><span class="sc">Naturae</span> igitur omnes, quoniam sunt et ideo habent modum suum, speciem suam et quandam secum


</p></section><notes><section class="footnotes"><ul><li class="note" id="note_LCL414_20_1"><a class="footnoteCrossrefLink" href="#target_note_LCL414_20_1" title="Click to highlight in text"><sup class="lineRef">1</sup>vi naturae <span class="italic">some MSS.</span> : sui natura <span class="italic">other MSS. The 5th-century cod. Veronesis xxviii</span> (<span class="italic">26</span>), <span class="italic">designated as V, reads</span> vi naturae <span class="italic">but has above the first letter an</span> s <span class="italic">that was later deleted.</span></a></li><script type="text/javascript">document.getElementById('note_LCL414_20_1').style.display = "none";</script><li class="note" id="note_LCL414_20_2"><a class="footnoteCrossrefLink" href="#target_note_LCL414_20_2" title="Click to highlight in text"><sup class="lineRef">2</sup>omnium naturarum specie <span class="italic">conjectured by Dombart from</span> omnium natura et specie <span class="italic">found in V and two other MSS.: another MS. reads</span> omni natura specie.</a></li><script type="text/javascript">document.getElementById('note_LCL414_20_2').style.display = "none";</script></ul></section></notes></section>