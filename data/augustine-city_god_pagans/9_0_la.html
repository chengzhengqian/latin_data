<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p class="noindent">Nec tamen quod sequitur verum est:</p>
<blockquote><p>
<span class="line">Ex illo fluere ac retro sublapsa referri</span><span class="linebreak"></span>
<span class="line">Spes Danaum.</span><span class="linebreak"></span></p></blockquote>
<p class="noindent">Postea quippe vicerunt, postea Troiam ferro ignibusque
delerunt, postea confugientem ad aras Priamum obtruncaverunt. Nec ideo Troia periit quia Minervam
perdidit. Quid enim prius ipsa Minerva perdiderat,
ut periret? an forte custodes suos? Hoc sane verum est; illis quippe interemptis potuit auferri. Neque enim homines a simulacro, sed simulacrum ab hominibus servabatur. Quo modo ergo colebatur, ut patriam custodiret et cives, quae suos non valuit custodire custodes?</p>
<h3>III</h3>
<span class="label"><span class="italic">Quam inprudenter Romani deos penates, qui Troiam custodire non potuerant, sibi crediderint profuturos.</span></span>
<p><span class="sc">Ecce</span> qualibus diis Urbem Romani servandam se commisisse gaudebant! O nimium miserabilem errorem! Et nobis suscensent, cum de diis eorum talia dicimus; nec suscensent auctoribus suis, quos ut ediscerent mercedem dederunt doctoresque ipsos insuper et salario publico et honoribus dignissimos habuerunt. Nempe apud Vergilium, quem propterea
parvuli legunt ut videlicet poeta magnus omniumque praeclarissimus atque optimus teneris


</p></section><notes></notes></section>