<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

magnae multitudinis concursu et occursu.<a class="footnoteLink" href="#note_LCL417_232_1" id="target_note_LCL417_232_1"><sup>1</sup></a> Ibi caeca mulier ut ad episcopum portantem duceretur oravit. Flores quos ferebat dedit, recepit, oculis admovitâ€”protinus vidit. Stupentibus qui aderant praeibat exultans, viam carpens et viae ducem ulterius non requirens.</p>
<p>Memorati memoriam martyris quae posita est in castello Sinitensi, quod Hipponiensi coloniae vicinum est, eiusdem loci Lucillus episcopus populo praecedente
atque sequente portabat. Fistula, cuius molestia iam diu laboraverat et familiarissimi sui medici, qui eum secaret, opperiebatur manus, illius piae sarcinae vectatione repente sanata est; nam deinceps eam in suo corpore non invenit.</p>
<p>Eucharius est presbyter ex Hispania, Calamae habitat, vetere morbo calculi laborabat. Per memoriam
supradicti martyris quam Possidius illo advexit episcopus, salvus factus est. Idem ipse postea morbo alio praevalescente mortuus sic iacebat ut ei iam pollices ligarentur. Opitulatione memorati martyris, cum de memoria eius reportata esset et super iacentis corpus missa ipsius presbyteri tunica, suscitatus
est.</p>
<p>Fuit ibi vir in ordine suo primarius, nomine Martialis,
aevo iam gravis et multum abhorrens a religione Christiana. Habebat sane fidelem filiam et generum eodem anno baptizatum. Qui cum eum aegrotantem multis et magnis lacrimis rogarent ut fieret Christianus,
prorsus abnuit eosque a se turbida indignatione

</p></section><notes><section class="footnotes"><ul><li class="note" id="note_LCL417_232_1"><a class="footnoteCrossrefLink" href="#target_note_LCL417_232_1" title="Click to highlight in text"><sup class="lineRef">1</sup><span class="italic">The Benedictine editors, with some manuscript support, read:</span> reliquias martyris gl. Stephani, ad eius memoriam veniebat magnae multitudinis concursus et occursus.</a></li><script type="text/javascript">document.getElementById('note_LCL417_232_1').style.display = "none";</script></ul></section></notes></section>