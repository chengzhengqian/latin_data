<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p><span class="italic">

quia peregrinum erit semen tuum in terra non propria, et servitutem redigent eos et adfligent eos quadringentis annis,</span> de populo Israel, qui fuerat in Aegypto serviturus, apertissime prophetatum est; non quod in eadem servitute sub Aegyptiis adfligentibus quadringentos
annos ille populus fuerat peracturus, sed in ipsis quadringentis annis praenuntiatum est hoc futurum. Quem ad modum enim scriptum est de Thara patre Abrahae: <span class="italic">Et fuerunt dies Tharae in Charra quinque et ducenti anni,</span> non quia ibi omnes acti sunt, sed quia ibi completi sunt, ita et hic proterea interpositum est: <span class="italic">Et in servitutem redigent eos et adfigent eos quadringentis annis,</span> quoniam iste numerus in eadem adflictione completus est, non quia ibi universus peractus est. Quadringenti sane dicuntur anni propter numeri plenitudinem, quamvis aliquanto amplius sint, sive ex hoc tempore computentur,
quo ista promittebantur Abrahae, sive ex quo natus est Isaac, propter semen Abrahae, de quo ista praedicuntur. Computantur enim, sicut superius
iam diximus, ab anno septuagensimo et quinto Abrahae, quando ad eum facta est prima promissio,
usque ad exitum Israel ex Aegypto quadringenti
et triginta anni; quorum apostolus ita meminit:
<span class="italic">Hoc autem dico,</span> inquit: <span class="italic">testamentum confirmatum a Deo post quadringentos triginta annos facta lex non infirmat ad evacuandam promissionem.</span> Iam ergo isti quadringenti et triginta anni quadringenti poterant



</p></section><notes></notes></section>