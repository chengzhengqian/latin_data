<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

metuunt peccare, cupiunt perseverare; dolent in peccatis, gaudent in operibus bonis. Ut enim metuant peccare, audiunt: <span class="italic">Quoniam abundabit iniquitas,
refrigescet</span> <a class="footnoteLink" href="#note_LCL414_306_1" id="target_note_LCL414_306_1"><sup>1</sup></a> <span class="italic">caritas multorum.</span> Ut cupiant perseverare, audiunt quod scriptum est: <span class="italic">Qui perseveraverit
usque in finem, hic salvus erit.</span> Ut doleant in peccatis, audiunt: <span class="italic">Si dixerimus quia peccatum non habemus, nos ipsos seducimus, et veritas in nobis non est.</span> Ut gaudeant in operibus bonis, audiunt: <span class="italic">Hilarem datorem diligit Deus.</span></p>
<p>Item, sicuti se infirmitas eorum firmitasque habuerit,
metuunt temptari, cupiunt temptari, dolent in temptationibus, gaudent in temptationibus. Ut enim metuant temptari, audiunt: <span class="italic">Si quis praeoccupatus
fuerit in aliquo delicto, vos, qui spiritales estis, instruite huius modi in spiritu mansuetudinis, intendens te ipsum, ne et tu tempteris.</span> Ut autem cupiant temptari, audiunt quendam virum fortem civitatis Dei dicentem:
<span class="italic">Proba me, Domine, et tempta me; ure renes meos et cor meum.</span> Ut doleant in temptationibus, vident Petrum flentem. Ut gaudeant in temptationibus, audiunt Iacobum dicentem: <span class="italic">Omne gaudium existimate, fratres mei, cum in temptationes varias</span> <a class="footnoteLink" href="#note_LCL414_306_2" id="target_note_LCL414_306_2"><sup>2</sup></a> <span class="italic">incideritis.</span></p>
<p>Non solum autem propter se ipsos his moventur affectibus
verum etiam propter eos quos liberari cupiunt et ne pereant metuunt, et dolent si pereunt






</p></section><notes><section class="footnotes"><ul><li class="note" id="note_LCL414_306_1"><a class="footnoteCrossrefLink" href="#target_note_LCL414_306_1" title="Click to highlight in text"><sup class="lineRef">1</sup>refrigescet <span class="italic">some MSS., Vulg.</span> (<span class="italic">cf. the Greek:</span> ψυγήσεται): refrigescit other <span class="italic">MSS.</span></a></li><script type="text/javascript">document.getElementById('note_LCL414_306_1').style.display = "none";</script><li class="note" id="note_LCL414_306_2"><a class="footnoteCrossrefLink" href="#target_note_LCL414_306_2" title="Click to highlight in text"><sup class="lineRef">2</sup>in temptationibus variis <span class="italic">a few MSS. The Vulgate is indecisive here, while the Greek reads:</span> πειρασμοῖς περιπέσητε
ποικίλοις.</a></li><script type="text/javascript">document.getElementById('note_LCL414_306_2').style.display = "none";</script></ul></section></notes></section>