<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

non est medius locus ubi non sit in supplicio qui illo non fuerit constitutus in regno.</p>
<p>Quam ob rem quod ait Dominus Iesus: <span class="italic">Hic est panis qui de caelo descendit ut, si quis ex ipso manducaverit,
non moriatur. Ego sum panis vivus qui de caelo descendi; si quis manducaverit ex hoc pane, vivet in aeternum,</span> quo modo sit accipiendum merito quaeritur. Et ab istis quidem quibus nunc respondemus
hunc intellectum auferunt illi, quibus deinde respondendum est; hi sunt autem qui hanc liberationem
nec omnibus habentibus sacramentum baptismatis
et corporis Christi, sed solis catholicis, quamvis male viventibus, pollicentur. Quia non solo, inquiunt,
sacramento, sed re ipsa manducaverunt corpus Christi, in ipso scilicet eius corpore constituti, de quo corpore ait apostolus: <span class="italic">Unus panis, unum corpus multi sumus.</span> Qui ergo est in eius corporis unitate, id est in Christianorum compage membrorum,
cuius corporis sacramentum fideles communicantes
de altari sumere consuerunt, ipse vere dicendus est manducare corpus Christi et bibere sanguinem Christi. Ac per hoc haeretici et schismatici
ab huius unitate corporis separati possunt idem percipere sacramentum, sed non sibi utile, immo vero etiam noxium, quo iudicentur gravius quam vel tardius liberentur. Non sunt quippe in eo vinculo pacis quod illo exprimitur sacramento.</p>
<p>Sed rursus etiam isti qui recte intellegunt non dicendum esse manducare corpus Christi qui in corpore non est Christi, non recte promittunt eis qui



</p></section><notes></notes></section>