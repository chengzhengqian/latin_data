<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

illi haec haberent qui tibi servire noluissent. Tamen <span class="italic">ego semper tecum</span>, quia etiam in talium rerum desiderio deos alios non quaesivi.” Ac per hoc sequitur: <span class="italic">Tenuisti manum dexterae meae, in voluntate tua deduxisti me, et cum gloria adsumpsisti me</span> ; tamquam ad sinistram
cuncta illa pertineant quae abundare apud impios cum vidisset paene conlapsus est. <span class="italic">Quid enim mihi est</span>, inquit, <span class="italic">in caelo, et a te quid volui super terram?</span> Reprehendit se ipsum iusteque sibi displicuit quia, cum tam magnum bonum haberet in caelo—quod post intellexit—rem transitoriam, fragilem et quodam
modo luteam felicitatem a suo Deo quaesivit in terra. <span class="italic">Defecit</span>, inquit, <span class="italic">cor meum et caro mea</span>, <span class="italic">Deus cordis mei</span>, defectu utique bono ab inferioribus ad superna; unde in alio psalmo dicitur: <span class="italic">Desiderat et deficit anima mea in atria Domini</span> ; item in alio: <span class="italic">Defecit in salutare tuum anima mea.</span> Tamen cum de utroque dixisset, id est de corde et carne deficiente, non subiecit: Deus cordis et carnis meae, sed <span class="italic">Deus cordis mei.</span> Per cor quippe caro mundatur. Unde dicit Dominus: <span class="italic">Mundate quae intus sunt, et quae foris sunt munda erunt.</span></p>
<p>Partem deinde suam dicit ipsum Deum, non aliquid
ab eo, sed ipsum. <span class="italic">Deus</span> inquit, <span class="italic">cordis mei</span>, <span class="italic">et pars</span>
</p></section><notes></notes></section>