<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

disputavimus. Cessaturas enim victimas quas in umbra futuri offerebant Iudaei, et unum sacrificium gentes a solis ortu usque ad occasum, sicut iam fieri cernimus, oblaturas per prophetas Hebraeos oracula increpuere divina; ex quibus quantum satis visum est nonnulla protulimus et huic iam operi adspersimus. Quapropter ubi non est ista iustitia ut secundum suam gratiam civitati oboedienti Deus imperet unus et summus, ne cuiquam sacrificet nisi tantum sibi, et per hoc in omnibus hominibus ad eandem civitatem pertinentibus atque oboedientibus Deo animus etiam corpori atque ratio vitiis ordine legitimo fideliter imperet, ut, quem ad modum iustus unus, ita coetus populusque iustorum vivat ex fide quae operatur per dilectionem, qua homo diligit Deum sicut diligendus est Deus, et proximum sicut semet ipsum, ubi ergo non est ista iustitia, profecto non est coetus hominum iuris consensu et utilitatis communione sociatus. Quo si non est, utique populus non est, si vera est haec populi definitio. Ergo nec res publica est, quia res populi non est, ubi ipse populus non est.</p>
<h3><span class="ac">XXIV</span></h3>
<span class="label"><span class="italic">Qua definitione constet populi et rei publicae nuncupationem
recte sibi non solum Romanos, sed etiam regna alia vindicare.</span></span>
<p><span class="sc">Si</span> autem populus non isto sed alio definiatur modo, velut si dicatur: â€œPopulus est coetus multitudinis



</p></section><notes></notes></section>