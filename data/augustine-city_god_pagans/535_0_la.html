<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

ergo beatitudinis causam, indicium vero miseriae tacere non potuit, confitens eorum mentem, qua rationales esse perhibuit, non saltem inbutam munitamque virtute passionibus animi inrationabilibus
nequaquam cedere, sed ipsam quoque, sicut stultarum mentium mos est, procellosis quodam modo perturbationibus agitari. Verba namque eius de hac re ista sunt: “Ex hoc ferme daemonum numero,” inquit,” poetae solent haudquaquam procul a veritate osores et amatores quorundam hominum deos fingere; hos prosperare et evehere, illos contra adversari et adfligere; igitur et misereri et indignari, et angi et laetari omnemque humani animi faciem pati, simili motu cordis et salo mentis per omnes cogitationum aestus fluctuare. Quae omnes turbelae
tempestatesque procul a deorum caelestium tranquillitate exulant.”</p>
<p>Num est in his verbis ulla dubitatio quod non animorum aliquas inferiores partes, sed ipsas daemonum
mentes, quibus rationalia sunt animalia, velut procellosum salum dixit passionum tempestate turbari?
Ut ne hominibus quidem sapientibus comparandi
sint, qui huius modi perturbationibus animorum,
a quibus humana non est inmunis infirmitas,


</p></section><notes></notes></section>