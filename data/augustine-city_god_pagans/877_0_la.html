<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<h2><span class="ac">Liber XIV</span></h2>
<h3>I</h3>
<span class="label"><span class="italic">Per inoboedientiam primi hominis omnes in secundae mortis perpetuitatem ruituros fuisse nisi multos Dei gratia liberaret.</span></span>
<p><span class="sc">Diximus</span> iam superioribus libris ad humanum genus non solum naturae similitudine sociandum verum etiam quadam cognationis necessitudine in unitatem concordem pacis vinculo conligandum ex homine uno Deum voluisse homines instituere, neque hoc genus fuisse in singulis quibusque moriturum nisi duo primi, quorum creatus est unus ex nullo, altera ex illo, id inoboedientia meruissent, a quibus admissum est tam grande peccatum ut in deterius eo natura mutaretur humana, etiam in posteros obligatione peccati et mortis necessitate transmissa.</p>
<p>Mortis autem regnum in homines usque adeo dominatum est ut omnes in secundam quoque mortem,
cuius nullus est finis, poena debita praecipites ageret nisi inde quosdam indebita Dei gratia liberaret.
Ac per hoc factum est ut, cum tot tantaeque


</p></section><notes></notes></section>