<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

corporis nulla esse dicatur? Si enim est, quando est, quae in ullo et in qua ullus esse non potest? Quando quidem si vivitur, adhuc non est quia hoc ante mortem,
non in morte. Si autem vivere iam cessatum est, iam non est quia et hoc post mortem est, non in morte. Sed rursus si nulla mors est ante quid vel post, quid est quod dicitur ante mortem sive post mortem? Nam et hoc inaniter dicitur si mors nulla est. Atque utinam in paradiso bene vivendo egissemus
ut re vera nulla mors esset. Nunc autem non solum est verum etiam tam molesta est ut nec ulla explicari locutione possit nec ulla ratione vitari.</p>
<p>Loquamur ergo secundum consuetudinem (non enim aliter debemus) et dicamus ‘ante mortem’ priusquam mors accidat, sicut scriptum est: <span class="italic">Ante mortem ne laudes hominem quemquam.</span> <a class="footnoteLink" href="#note_LCL414_170_1" id="target_note_LCL414_170_1"><sup>1</sup></a> Dicamus etiam cum acciderit: Post mortem illius vel illius factum est illud aut illud. Dicamus et de praesenti tempore ut possumus, velut cum ita loquimur: Moriens ille testatus est, et: Illis atque illis illud atque illud moriens dereliquit, quamvis hoc nisi vivens omnino facere non posset et potius hoc ante mortem fecerit, non in morte.</p>
<p>Loquamur etiam sicut loquitur scriptura divina, quae mortuos quoque non post mortem sed in morte



</p></section><notes><section class="footnotes"><ul><li class="note" id="note_LCL414_170_1"><a class="footnoteCrossrefLink" href="#target_note_LCL414_170_1" title="Click to highlight in text"><sup class="lineRef">1</sup>ne glorifices quemquam <span class="italic">a few MSS.</span></a></li><script type="text/javascript">document.getElementById('note_LCL414_170_1').style.display = "none";</script></ul></section></notes></section>