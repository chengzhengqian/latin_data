<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

alia commodius dici possunt de intellegendo spiritaliter
paradiso, nemine prohibente, dicantur, dum tamen et illius historiae veritas fidelissima rerum gestarum narratione commendata credatur.</p>
<h3>XXII</h3>
<span class="label"><span class="italic">De corporibus sanctorum post resurrectionem, quae sic spiritalia
 erunt ut non in spiritum caro vertatur.</span></span>
<p><span class="sc">Corpora</span> ergo iustorum quae in resurrectione futura sunt neque ullo ligno indigebunt quo fiat ut nullo morbo vel senectute inveterata moriantur neque ullis aliis corporalibus alimentis quibus esuriendi ac sitiendi qualiscumque molestia devitetur, quoniam certo et omni modo inviolabili munere inmortalitatis induentur, ut non nisi velint, possibilitate, non necessitate vescantur.</p>
<p>Quod angeli quoque visibiliter et tractabiliter adparentes,
non quia indigebant, sed quia volebant et poterant, ut hominibus congruerent sui ministerii quadam humanitate, fecerunt. Neque enim in phantasmate angelos edisse credendum est quando eos homines hospitio susceperunt, quamvis utrum angeli essent ignorantibus simili<a class="footnoteLink" href="#note_LCL414_220_1" id="target_note_LCL414_220_1"><sup>1</sup></a> nobis indigentia vesci viderentur. Unde est quod ait angelus in libro



</p></section><notes><section class="footnotes"><ul><li class="note" id="note_LCL414_220_1"><a class="footnoteCrossrefLink" href="#target_note_LCL414_220_1" title="Click to highlight in text"><sup class="lineRef">1</sup>cum simili <span class="italic">or</span> consimili <span class="italic">some MSS.</span></a></li><script type="text/javascript">document.getElementById('note_LCL414_220_1').style.display = "none";</script></ul></section></notes></section>