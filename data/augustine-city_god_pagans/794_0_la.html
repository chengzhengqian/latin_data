<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

Deus cuncta quae facit<a class="footnoteLink" href="#note_LCL414_92_1" id="target_note_LCL414_92_1"><sup>1</sup></a> vel praescire ut faciat vel scire cum fecerit? Cuius sapientia simpliciter multiplex
et uniformiter multiformis tam inconprehensibili conprehensione omnia inconprehensibilia conprehendit
ut, quaecumque nova et dissimilia consequentia praecedentibus si semper facere vellet, inordinata et inprovisa habere non posset, nec ea provideret<a class="footnoteLink" href="#note_LCL414_92_2" id="target_note_LCL414_92_2"><sup>2</sup></a> ex proximo tempore, sed aeterna praescientia contineret.</p>
<h3>XX</h3>
<span class="label"><span class="italic">De saeculis saeculorum.</span></span>
<p><span class="sc">Quod</span> utrum ita faciat et continuata sibi conexione copulentur quae appellantur saecula saeculorum, alia tamen atque alia ordinata dissimilitudine procurrentia,
eis dumtaxat qui ex miseria liberantur in sua beata inmortalitate sine fine manentibus, an ita dicantur saecula saeculorum ut intellegantur saecula in sapientia Dei inconcussa stabilitate manentia istorum quae cum tempore transeunt tamquam efficientia saeculorum, definire non audeo. Fortassis enim possit dici saeculum quae sunt saecula, ut nihil aliud perhibeatur saeculum saeculi quam saecula saeculorum, sicut nihil aliud dicitur caelum caeli quam caeli caelorum. Nam caelum Deus vocavit firmamentum super quod sunt aquae, et tamen




</p></section><notes><section class="footnotes"><ul><li class="note" id="note_LCL414_92_1"><a class="footnoteCrossrefLink" href="#target_note_LCL414_92_1" title="Click to highlight in text"><sup class="lineRef">1</sup>fecit <span class="italic">some MSS.</span></a></li><script type="text/javascript">document.getElementById('note_LCL414_92_1').style.display = "none";</script><li class="note" id="note_LCL414_92_2"><a class="footnoteCrossrefLink" href="#target_note_LCL414_92_2" title="Click to highlight in text"><sup class="lineRef">2</sup>praevideret <span class="italic">a few MSS.</span></a></li><script type="text/javascript">document.getElementById('note_LCL414_92_2').style.display = "none";</script></ul></section></notes></section>