<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

sed, sicut apostolus monuit, <span class="italic">sciens suum vas possidere in sanctificatione et honore, non in morbo desiderii, sicut et gentes quae ignorant Deum</span>, non mallet, si posset, sine hac libidine filios procreare, ut etiam in hoc serendae prolis officio sic eius menti ea quae ad hoc opus creata sunt quem ad modum cetera suis quaeque
operibus distributa membra servirent, nutu voluntatis acta, non aestu libidinis incitata?</p>
<p>Sed neque ipsi amatores huius voluptatis sive ad concubitus coniugales sive ad inmunditias flagitiorum,
cum voluerint, commoventur. Sed aliquando
inportunus est ille motus poscente nullo, aliquando autem destituit inhiantem, et cum in animo concupiscentia ferveat, friget in corpore. Atque ita mirum in modum non
 solum generandi voluntati verum etiam lasciviendi libidini libido non servit; et cum tota plerumque menti cohibenti adversetur, nonnumquam et adversus se ipsa<a class="footnoteLink" href="#note_LCL414_354_1" id="target_note_LCL414_354_1"><sup>1</sup></a> dividitur, commotoque animo, in commovendo corpore se ipsa non sequitur.</p>
<h3>XVII</h3>
<span class="label"><span class="italic">De nuditate primorum hominum, quam post peccatum turpem pudendamque viderunt.</span></span>
<p><span class="sc">Merito</span> huius libidinis maxime pudet, merito et ipsa membra quae suo quodam, ut ita dixerim, iure,




</p></section><notes><section class="footnotes"><ul><li class="note" id="note_LCL414_354_1"><a class="footnoteCrossrefLink" href="#target_note_LCL414_354_1" title="Click to highlight in text"><sup class="lineRef">1</sup>ipsam <span class="italic">some MSS.</span></a></li><script type="text/javascript">document.getElementById('note_LCL414_354_1').style.display = "none";</script></ul></section></notes></section>