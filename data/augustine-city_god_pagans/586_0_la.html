<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

volunt unde et ipsi sunt; an aliunde ipsi beati, aliunde nos?</p>
<h3>II</h3>
<span class="label"><span class="italic">De superna inluminatione quid Plotinus Platonicus senserit.</span></span>
<p><span class="sc">Sed</span> non est nobis ullus cum his excellentioribus philosophis in hac quaestione conflictus. Viderunt enim suisque litteris multis modis copiosissime mandaverunt
hinc illos unde et nos fieri beatos, obiecto quodam lumine intellegibili, quod Deus est illis et aliud est quam illi, a quo inlustrantur ut clareant atque eius participatione perfecti beatique subsistant.</p>
<p>Saepe multumque Plotinus asserit sensum Platonis explanans ne illam quidem quam credunt esse universitatis
animam aliunde beatam esse quam nostram, idque esse lumen quod ipsa non est, sed a quo creata est et quo intellegibiliter inluminante intellegibiliter
lucet. Dat etiam similitudinem ad illa incorporea de his caelestibus conspicuis amplisque corporibus, tamquam ille sit sol et ipsa sit luna. Lunam quippe solis obiectu inluminari putant. Dicit ergo ille magnus Platonicus animam rationalem,




</p></section><notes></notes></section>