<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

timent laetantur et boni et mali. Sed illi bene, isti male, sicut hominibus seu recta seu perversa voluntas est. Ipsa quoque
 tristitia, pro qua Stoici nihil in animo sapientis inveniri posse putaverunt, reperitur in bono et maxime apud nostros. Nam laudat apostolus Corinthios quod contristati fuerint secundum
Deum. Sed fortasse quis dixerit illis apostolum fuisse congratulatum quod contristati fuerint paenitendo,
qualis tristitia, nisi eorum qui peccaverint, esse non potest. Ita enim dicit: <span class="italic">Video quod epistula illa, etsi ad horam, contristavit vos; nunc gaudeo, non quia contristati estis, sed quia contristati estis in paenitentiam.
Contristati enim estis secundum Deum, ut in nullo detrimentum patiamini ex nobis. Quae enim secundum
Deum est tristitia paenitentiam in salutem in paenitendam operatur; mundi autem tristitia mortem operatur. Ecce enim id ipsum secundum Deum contristari
quantam perfecit</span> <a class="footnoteLink" href="#note_LCL414_302_1" id="target_note_LCL414_302_1"><sup>1</sup></a> <span class="italic">in vobis industriam.</span></p>
<p>Ac per hoc possunt Stoici pro suis partibus respondere
ad hoc videri utilem esse tristitiam, ut peccasse paeniteat, in animo autem sapientis ideo esse non posse, quia nec peccatum in eum cadit cuius paenitentia contristetur nec ullum aliud malum quod perpetiendo et sentiendo sit tristis. Nam et Alcibiadem
ferunt (si me de nomine hominis memoria non fallit), cum sibi beatus videretur, Socrate disputante et ei quam miser esset quoniam stultus esset demonstrante,



</p></section><notes><section class="footnotes"><ul><li class="note" id="note_LCL414_302_1"><a class="footnoteCrossrefLink" href="#target_note_LCL414_302_1" title="Click to highlight in text"><sup class="lineRef">1</sup>perfecit <span class="italic">some MSS.</span> (<span class="italic">cf. the Greek:</span> κατειργάσατο): perficit <span class="italic">other MSS.</span> (<span class="italic">cf. the Vulg.:</span> operatur).</a></li><script type="text/javascript">document.getElementById('note_LCL414_302_1').style.display = "none";</script></ul></section></notes></section>