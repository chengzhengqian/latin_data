<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p>Hominem vero, cuius naturam quodam modo mediam inter angelos bestiasque condebat ut, si Creatori suo tamquam vero domino subditus praeceptum
eius pia oboedientia custodiret, in consortium transiret angelicum, sine morte media beatam inmortalitatem
absque ullo termino consecutus,<a class="footnoteLink" href="#note_LCL414_110_1" id="target_note_LCL414_110_1"><sup>1</sup></a> si autem Dominum Deum suum libera voluntate superbe atque inoboedienter usus offenderet, morti addictus bestialiter viveret, libidinis servus aeternoque
post mortem supplicio destinatus, unum ac singulum creavit, non utique solum sine humana societate
deserendum, sed ut eo modo vehementius ei commendaretur ipsius societatis unitas vinculumque concordiae, si non tantum inter se naturae similitudine
verum etiam cognationis affectu homines necterentur;
quando ne ipsam quidem feminam copulandam
viro sicut ipsum creare illi placuit, sed ex ipso ut omnino<a class="footnoteLink" href="#note_LCL414_110_2" id="target_note_LCL414_110_2"><sup>2</sup></a> ex homine uno diffunderetur genus humanum.</p>
</section><notes><section class="footnotes"><ul><li class="note" id="note_LCL414_110_1"><a class="footnoteCrossrefLink" href="#target_note_LCL414_110_1" title="Click to highlight in text"><sup class="lineRef">1</sup>consecuturus <span class="italic">some MSS.</span></a></li><script type="text/javascript">document.getElementById('note_LCL414_110_1').style.display = "none";</script><li class="note" id="note_LCL414_110_2"><a class="footnoteCrossrefLink" href="#target_note_LCL414_110_2" title="Click to highlight in text"><sup class="lineRef">2</sup>omne <span class="italic">a few MSS.</span></a></li><script type="text/javascript">document.getElementById('note_LCL414_110_2').style.display = "none";</script></ul></section></notes></section>