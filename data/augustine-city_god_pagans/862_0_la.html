<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

testamenti novi, ubi secunda mors apertissime declaratur, ut prius ista mors prima, quae communis est omnibus, proderetur ex illo venisse peccato, quod in uno commune factum est omnibus, mors vero secunda non utique communis est omnibus propter eos <span class="italic">qui secundum propositum vocati sunt, quos</span> ante <span class="italic">praescivit et praedestinavit,</span> sicut ait apostolus, <span class="italic">conformes
imaginis filii sui, ut sit ipse primogenitus in multis fratribus,</span> quos a secunda morte per mediatorem Dei gratia liberavit.</p>
<p>In corpore ergo animali primum hominem factum sic apostolus loquitur. Volens enim ab spiritali, quod in resurrectione futurum est, hoc quod nunc est animale discernere: <span class="italic">Seminatur</span>, inquit, <span class="italic">in corruptione, surget</span> <a class="footnoteLink" href="#note_LCL414_228_1" id="target_note_LCL414_228_1"><sup>1</sup></a> <span class="italic">in incorruptione; seminatur in contumelia, surget</span> <a class="footnoteLink" href="#note_LCL414_228_1" id="target_note_LCL414_228_1"><sup>1</sup></a> <span class="italic">in gloria; seminatur in infirmitate, surget</span> <a class="footnoteLink" href="#note_LCL414_228_1" id="target_note_LCL414_228_1"><sup>1</sup></a> <span class="italic">in virtute; seminatur corpus animale, surget</span> <a class="footnoteLink" href="#note_LCL414_228_1" id="target_note_LCL414_228_1"><sup>1</sup></a> <span class="italic">corpus spiritale.</span> Deinde ut hoc probaret: <span class="italic">Si est,</span> inquit, <span class="italic">orpus animale, est et spiritale.</span> Et ut quid esset animale corpus ostenderet: <span class="italic">Sic,</span> inquit, [<span class="italic">et</span> ]<a class="footnoteLink" href="#note_LCL414_228_2" id="target_note_LCL414_228_2"><sup>2</sup></a> <span class="italic">scriptum est: Factus est primus homo in animam viventem.</span> Isto igitur modo voluit ostendere quid sit corpus animale, quamvis scriptura non dixerit de homine primo, qui est appellatus Adam, quando illi anima flatu Dei creata est: Et factus est homo in corpore animali;





</p></section><notes><section class="footnotes"><ul><li class="note" id="note_LCL414_228_1"><a class="footnoteCrossrefLink" href="#target_note_LCL414_228_1" title="Click to highlight in text"><sup class="lineRef">1</sup>surgit <span class="italic">some MSS. See above, p.</span> 212, <span class="italic">note</span> 1.</a></li><script type="text/javascript">document.getElementById('note_LCL414_228_1').style.display = "none";</script><li class="note" id="note_LCL414_228_2"><a class="footnoteCrossrefLink" href="#target_note_LCL414_228_2" title="Click to highlight in text"><sup class="lineRef">2</sup>et <span class="italic">omitted in most MSS., but cf. below, p.</span> 234, <span class="italic">note</span> 1, <span class="italic">and p.</span> 252, <span class="italic">note</span> 2, <span class="italic">where it is well attested by the majority of the MSS. The Vulgate is inconclusive here, but the Greek reads:</span> οὕτως καὶ γέγραπται.</a></li><script type="text/javascript">document.getElementById('note_LCL414_228_2').style.display = "none";</script></ul></section></notes></section>