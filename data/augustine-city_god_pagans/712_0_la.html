<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

mundi iustissimam dicit, ut a bono Deo bona opera fierent; sive ista legerit, sive ab his qui legerant forte cognoverit; sive acerrimo ingenio invisibilia Dei per ea quae facta sunt intellecta conspexerit, sive ab his qui ista conspexerant et ipse didicerit.</p>
<h3>XXII</h3>
<span class="label"><span class="italic">De his quibus in universitate rerum a bono Creatore bene conditarum quaedam displicent, et putant nonnullam malam esse naturam.</span></span>
<p><span class="sc">Hanc</span> tamen causam, id est ad bona creanda bonitatem
Dei, hanc, inquam, causam tam iustam atque idoneam, quae diligenter considerata et pie cogitata omnes controversias quaerentium mundi originem terminat, quidam haeretici non viderunt, quia egenam carnis huius fragilemque mortalitatem iam de iusto supplicio venientem, dum ei non conveniunt, plurima offendunt, sicut ignis aut frigus aut fera bestia aut quid eius modi; nec adtendunt quam vel in suis locis naturisque vigeant pulchroque ordine disponantur,





</p></section><notes></notes></section>