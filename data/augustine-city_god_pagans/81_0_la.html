<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p class="noindent">nec ubi Fugalia celebrarentur effusa omni licentia turpitudinum (et vere Fugalia, sed pudoris et honestatis); sed ubi populi audirent quid dii praeciperent
de cohibenda avaritia, ambitione frangenda, luxuria refrenanda, ubi discerent miseri quod discendum
Persius increpat dicens:</p>
<blockquote><p><span class="line">Discite, o miseri, et causas cognoscite rerum,</span><span class="linebreak"></span>
<span class="line">Quid sumus et quidnam victuri gignimur, ordo</span><span class="linebreak"></span>
<span class="line">Quis datus aut metae qua mollis flexus et unde,</span><span class="linebreak"></span>
<span class="line">Quis modus argenti, quid fas optare, quid asper</span><span class="linebreak"></span>
<span class="line">Utile nummus habet, patriae carisque propinquis</span><span class="linebreak"></span>
<span class="line">Quantum largiri deceat, quem te Deus esse</span><span class="linebreak"></span>
<span class="line">Iussit et humana qua parte locatus es in re.</span><span class="linebreak"></span></p></blockquote>
<p>Dicatur in quibus locis haec docentium deorum solebant praecepta recitari et a cultoribus eorum populis frequenter audiri, sicut nos ostendimus ad hoc ecclesias institutas, quaqua versum religio Christiana diffunditur.</p>
<h3>VII</h3>
<span class="label"><span class="italic">Inutilia esse inventa philosophica sine auctoritate divina, ubi quemque ad vitia pronum magis movet quid dii fecerint quam quid homines disputarint.</span></span>
<p><span class="sc">An</span> forte nobis philosophorum scholas disputationesque
memorabunt?</p>
</section><notes></notes></section>