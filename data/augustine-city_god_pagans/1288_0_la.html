<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">
<span class="italic">gentes et colligam regna.</span> Et iterum: <span class="italic">Horribilis,</span> inquit, <span class="italic">Dominus super eos, et exterminabit omnes deos terrae, et adorabit eum vir de loco suo, omnes insulae gentium.</span> Et paulo post: <span class="italic">Tunc,</span> inquit, <span class="italic">transvertam in populos linguam et progenies eius, ut invocent omnes nomen Domini et serviant ei sub iugo uno; a finibus fluminum Aethiopiae adferent hostias mihi. In illo die non confunderis
ex omnibus adinventionibus tuis, quas impie egisti in me; quia tunc auferam abs te pravitates iniuriae tuae; et iam non adicies, ut magnificeris super montem sanctum meum, et subrelinquam in te populum mansuetum et humilem; et verebuntur a nomine Domini qui reUqui fuerint Israel.</span> Hae sunt reliquiae de quibus alibi prophetatur, quod apostolus etiam commemorat: <span class="italic">Si fuerit numerus filiorum Israel sicut harena maris, reliquiae salvae fient.</span> Hae quippe in Christum illius gentis reliquiae crediderunt.</p>
<h3>XXXIV</h3>
<span class="label"><span class="italic">De prophetia Danielis et Hiezechielis quae in Christum ecclesiamque concordat.</span></span>
<p><span class="sc">In</span> ipsa porro Babyloniae captivitate prius prophetaverunt
Daniel et Hiezechiel, alii scilicet duo ex prophetis



</p></section><notes></notes></section>