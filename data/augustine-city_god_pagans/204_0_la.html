<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<h2><span class="ac">S. Aurelii Augustini</span></h2>
<h2><span class="ac">De civitate dei contra</span></h2>
<h2><span class="ac">Liber IV</span></h2>
<h3>I</h3>
<span class="label"><span class="italic">De his, quae primo volumine disputata sunt.</span></span>
<p><span class="sc">De</span> civitate Dei dicere exorsus prius respondendum putavi eius inimicis qui terrena gaudia consectantes rebusque fugacibus inhiantes, quidquid in eis triste misericordia potius admonentis Dei quam punientis severitate patiuntur, religioni increpitant Christianae, quae una est salubris et vera religio. Et quoniam, cum sit in eis etiam vulgus indoctum, velut doctorum auctoritate in odium nostrum gravius inritantur, existimantibus imperitis ea quae suis temporibus insolite acciderint per alia retro tempora accidere non solere, eorumque opinionem etiam his qui eam falsam esse noverunt, ut adverus nos iusta murmura habere videantur, suae scientiae dissimulatione firmantibus, de libris, quos auctores eorum ad cognoscendam</p>
</section><notes></notes></section>