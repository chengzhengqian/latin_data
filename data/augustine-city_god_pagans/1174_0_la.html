<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

chrismate etiam, quo unctus est ipse David et progenies
eius. Non autem quasi nesciat ubi sit, ita sibi hominem Deus quaerit; sed per hominem more hominum loquitur, quia et sic loquendo nos quaerit. Non solum enim Deo Patri, verum ipsi quoque Unigenito
eius, qui venit quaerere quod perierat, usque adeo iam eramus noti ut in ipso essemus electi ante constitutionem mundi. <span class="italic">Quaeret sibi</span> ergo dixit “suum habebit.” Unde in Latina lingua hoc verbum
accipit praepositionem et “adquirit” dicitur; quod satis apertum est quid significet. Quamquam et sine additamento praepositionis quaerere intellegatur
adquirere; ex quo lucra vocantur et quaestus.</p>
<h3>VII</h3>
<span class="label"><span class="italic">De disruptione regni Israelitici, qua praefiguratur perpetua divisio Israelis spiritalis ab Israele carnali.</span></span>
<p><span class="sc">Rursus</span> peccavit Saul per inoboedientiam, et rursus Samuel in verbo Domini ait illi: <span class="italic">Quia sprevisti verbum Domini, sprevit te Dominus, ut non sis rex super Israel.</span> Et rursus pro eodem peccato, cum id confiteretur Saul et veniam precaretur rogaretque Samuelem ut reverteretur cum illo ad placandum Deum: <span class="italic">Non revertar,</span> inquit, <span class="italic">tecum; quia sprevisti verbum Domini, et



</span></p></section><notes></notes></section>