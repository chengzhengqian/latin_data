<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p>Sed enim Dei flatus, inquiunt, Dei ore exisse intellegitur,
quem si animam crediderimus, consequens erit ut eiusdem fateamur esse substantiae paremque<a class="footnoteLink" href="#note_LCL414_250_1" id="target_note_LCL414_250_1"><sup>1</sup></a> illius sapientiae quae dicit: <span class="italic">Ego ex ore Altissimi prodii.</span> Non quidem dixit sapientia ore Dei efflatam se fuisse, sed ex eius ore prodisse. Sicut autem nos possumus non de nostra natura, qua homines sumus, sed de isto aere circumfuso, quem spirando ac respirando ducimus ac reddimus,<a class="footnoteLink" href="#note_LCL414_250_2" id="target_note_LCL414_250_2"><sup>2</sup></a> flatum facere cum sufflamus, ita omnipotens Deus non de sua natura neque subiacenti creatura, sed etiam de nihilo potuit facere flatum, quem corpori hominis inserendo inspirasse
vel insufflasse convenientissime dictus est, incorporeus incorporeum, sed inmutabilis mutabilem, quia non creatus creatum. Verum tamen ut sciant isti qui de scripturis loqui volunt et scripturarum locutiones non advertunt non hoc solum dici exire ex ore Dei quod est aequalis eiusdemque naturae, audiant vel legant quod Deo dicente scriptum est: <span class="italic">Quoniam tepidus es et neque calidus neque frigidus, incipiam te reicere</span> <a class="footnoteLink" href="#note_LCL414_250_3" id="target_note_LCL414_250_3"><sup>3</sup></a> <span class="italic">ex ore meo.</span></p>
<p>Nulla itaque causa est cur apertissime loquenti resistamus
apostolo ubi ab spiritali corpore corpus animale discernens, id est ab illo in quo futuri sumus






</p></section><notes><section class="footnotes"><ul><li class="note" id="note_LCL414_250_1"><a class="footnoteCrossrefLink" href="#target_note_LCL414_250_1" title="Click to highlight in text"><sup class="lineRef">1</sup>partemque <span class="italic">some MSS.</span></a></li><script type="text/javascript">document.getElementById('note_LCL414_250_1').style.display = "none";</script><li class="note" id="note_LCL414_250_2"><a class="footnoteCrossrefLink" href="#target_note_LCL414_250_2" title="Click to highlight in text"><sup class="lineRef">2</sup>reducimus <span class="italic">V and a few other MSS.</span></a></li><script type="text/javascript">document.getElementById('note_LCL414_250_2').style.display = "none";</script><li class="note" id="note_LCL414_250_3"><a class="footnoteCrossrefLink" href="#target_note_LCL414_250_3" title="Click to highlight in text"><sup class="lineRef">3</sup>eicere <span class="italic">some MSS.:</span> evomere <span class="italic">one MS., Vulg.</span></a></li><script type="text/javascript">document.getElementById('note_LCL414_250_3').style.display = "none";</script></ul></section></notes></section>