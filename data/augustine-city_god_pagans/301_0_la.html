<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><blockquote><p>
<span class="line">Romanos rerum dominos gentemque togatam.</span><span class="linebreak"></span>
<span class="line">Sic placitum. Veniet lustris labentibus aetas,</span><span class="linebreak"></span>
<span class="line">Cum domus Assaraci Phthiam clarasque Mycenas</span><span class="linebreak"></span>
<span class="line">Servitio premet ac victis dominabitur Argis.</span><span class="linebreak"></span></p></blockquote>
<p class="noindent">Quae quidem Vergilius Iovem inducens tamquam futura praedicentem ipse iam facta recolebat cernebatque praesentia; verum propterea commemorare illa volui ut ostenderem dominationem post libertatem sic habuisse Romanos ut in eorum magnis laudibus poneretur. Hinc est et illud eiusdem poetae quod, cum artibus aliarum gentium eas ipsas proprias Romanorum artes regnandi atque imperandi et subiugandi ac debellandi populos anteponeret, ait:</p>
<blockquote><p><span class="line">Excudent alii spirantia mollius aera,</span><span class="linebreak"></span>
<span class="line">Cedo equidem, vivos ducent de marmore vultus,</span><span class="linebreak"></span>
<span class="line">Orabunt causas melius caelique meatus</span><span class="linebreak"></span>
<span class="line">Describent radio et surgentia sidera dicent:</span><span class="linebreak"></span>
<span class="line">Tu regere imperio populos, Romane, memento</span><span class="linebreak"></span>
</p></blockquote></section><notes></notes></section>