<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

vitium, propter quod dicitur proficientibus bonis et ex fide in hac peregrinatione viventibus: <span class="italic">In vicem onera vestra portate, et sic adimplebitis legem Christi.</span> Item alibi dicitur: <span class="italic">Corripite inquietos, consolamini pusillanimes,
suscipite infirmos, patientes estote ad omnes. Videte ne quis malum pro malo alicui reddat.</span> Item alio loco: <span class="italic">Si praeoccupatus fuerit homo in aliquo delicto, vos qui spiritales estis, instruite huius modi in spiritu mansuetudinis, intendens te ipsum, ne et tu tempteris;</span> et alibi: <span class="italic">Sol non occidat super iracundiam vestram;</span> et in evangelio: <span class="italic">Si peccaverit in te frater tuus, corripe eum inter te et ipsum.</span> <a class="footnoteLink" href="#note_LCL414_432_1" id="target_note_LCL414_432_1"><sup>1</sup></a> .Item de peccatis, in quibus multorum
cavetur offensio, apostolus dicit: <span class="italic">Peccantes coram omnibus argue, ut ceteri timorem habeant.</span></p>
<p>Propter hoc et de venia in vicem danda multa praecipiuntur et magna cura propter tenendam pacem,
sine qua nemo poterit videre Deum, ubi ille terror quando iubetur servus decem milium talentorum
reddere debita, quae illi fuerant relaxata, quoniam debitum denariorum centum conservo suo non relaxavit. Qua similitudine proposita, Dominus Iesus adiecit atque ait: <span class="italic">Sic et vobis faciet Pater vester caelestis, si non dimiseritis unusquisque fratri suo de cordibus vestris.</span> Hoc modo curantur cives civitatis Dei in hac terra peregrinantes et paci supernae patriae suspirantes. Spiritus autem sanctus operatur












</p></section><notes><section class="footnotes"><ul><li class="note" id="note_LCL414_432_1"><a class="footnoteCrossrefLink" href="#target_note_LCL414_432_1" title="Click to highlight in text"><sup class="lineRef">1</sup>ipsum solum <span class="italic">a few MSS., Vulg.</span> (<span class="italic">cf. the Greek</span> : αὐτοῦ μόνου).</a></li><script type="text/javascript">document.getElementById('note_LCL414_432_1').style.display = "none";</script></ul></section></notes></section>