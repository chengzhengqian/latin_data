<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

christos possumus dicere; quod tamen totum cum suo capite corpus unus est Christus.</p>
<p>Haec Anna prophetavit, Samuelis mater, sancti viri multumque laudati; in quo quidem tunc figurata est mutatio veteris sacerdotii et nunc impleta, quando infirmata est quae multa erat in filiis, ut novum haberet in Christo sacerdotium sterilis quae peperit septem.</p>
<h3>V</h3>
<span class="label"><span class="italic">De his quae ad Heli sacerdotem homo Dei prophetico locutus est spiritu, significans sacerdotium quod secundum Aaron institutum fuerat auferendum.</span></span>
<p><span class="sc">Sed</span> hoc evidentius ad ipsum Heli sacerdotem missus
loquitur homo Dei, cuius quidem nomen tacetur, sed intellegitur officio ministerioque suo sine dubitatione
propheta. Sic enim scriptum est: <span class="italic">Et venit homo Dei ad Heli et dixit: Haec dicit Dominus: Revelatus
revelatus sum ad domum patris tui, cum essent in terra Aegypti servi in domo Pharao; et elegi domum patris tui ex omnibus sceptris Israel mihi sacerdotio fungi, ut ascenderent ad altare meum et incenderent incensum
et portarent ephod; et dedi domui patris tui omnia, quae sunt ignis filiorum Israel, in escam. Et ut quid respexisti in incensum meum et in sacrificium meum inpudenti oculo et glorificasti filios tuos super me, benedicere primitias omnis sacrificii in Israel in
</span></p></section><notes></notes></section>