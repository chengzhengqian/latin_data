<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p>Et felicior quidem cum paucioribus vixit, sed quanto maior facta est, sicut navis nautas, tanto plures adhibendos putavit; credo, desperans pauciores illos, sub quibus in comparatione peioris vitae melius vixerat, non sufficere ad opitulandum granditati suae. Primo enim sub ipsis regibus, excepto Numa Pompilio,
de quo iam supra locutus sum, quantum malum discordiosi certaminis fuit, quod fratrem Romuli coegit occidi!</p>
<h3>XIII</h3>
<span class="label"><span class="italic">Quo iure, quo foedere Romani obtinuerint prima coniugia.</span></span>
<p><span class="sc">Quo</span> modo nec Iuno, quae cum Iove suo iam</p>
<blockquote><p><span class="line indent22">fovebat</span><span class="linebreak"></span>
<span class="line">Romanos rerum dominos gentemque togatam,</span><span class="linebreak"></span></p></blockquote>
<p class="noindent">nec Venus ipsa Aeneidas suos potuit adiuvare ut bono et aequo more coniugia mererentur, cladesque tanta inruit huius inopiae, ut ea dolo raperent moxque compellerentur pugnare cum soceris, ut miserae feminae nondum ex iniuria maritis conciliatae iam parentum sanguine dotarentur?</p>
<p>At enim vicerunt in hac conflictione Romani vicinos suos. Quantis et quam multis utrimque</p>
</section><notes></notes></section>