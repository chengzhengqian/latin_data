<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

societate laetatur qualis esse de talibus laetitia rebus potest. Et quoniam non est tale bonum ut nullas angustias faciat amatoribus suis, ideo civitas ista adversus se ipsam plerumque dividitur litigando, bellando atque pugnando et aut mortiferas aut certe mortales victorias requirendo. Nam ex quacumque sui parte adversus alteram sui partem bellando surrexerit,
quaerit esse victrix gentium cum sit captiva vitiorum; et si quidem, cum vicerit, superbius extollitur,
etiam mortifera. Si vero condicionem cogitans
casusque communes magis quae accidere possunt adversis angitur quam eis quae provenerunt secundis rebus inflatur, tantummodo mortalis est ista victoria. Neque enim semper dominari poterit permanendo eis quos potuerit subiugare vincendo.</p>
<p>Non autem recte dicitur ea bona non esse quae concupiscit haec civitas, quando est et ipsa<a class="footnoteLink" href="#note_LCL414_424_1" id="target_note_LCL414_424_1"><sup>1</sup></a> in suo humano genere melior. Concupiscit enim terrenam quandam pro rebus infimis pacem; ad eam namque desiderat pervenire bellando, quoniam, si vicerit et qui resistat non fuerit, pax erit, quam non habebant partes in vicem adversantes et pro his rebus quas simul habere non poterant infelici egestate certantes. Hanc pacem requirunt laboriosa bella, hanc adipiscitur
quae putatur gloriosa victoria.</p>
<p>Quando autem vincunt qui causa iustiore pugnabant,


</p></section><notes><section class="footnotes"><ul><li class="note" id="note_LCL414_424_1"><a class="footnoteCrossrefLink" href="#target_note_LCL414_424_1" title="Click to highlight in text"><sup class="lineRef">1</sup><span class="italic">After</span> ipsa <span class="italic">perhaps</span> per ea (<span class="italic">sc.</span> bona) <span class="italic">should be added.</span></a></li><script type="text/javascript">document.getElementById('note_LCL414_424_1').style.display = "none";</script></ul></section></notes></section>