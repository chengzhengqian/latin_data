<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p>Unde merito non solum Hebraeis verum etiam ipsis, cum adhibet testimonia de scripturis, uti apostolica invenitur auctoritas. Sed hinc me opportuniore
loco, si Deus adiuverit, promisi diligentius locuturum. Nunc quod instat expediam. Non enim ambigendum est ab homine qui ex primo homine primus est natus, quando tamdiu vivebant, potuisse constitui civitatem, sane terrenam, non illam quae dicitur civitas Dei, de qua ut scriberemus laborem tanti huius operis in manus sumpsimus.</p>
<h3>XV</h3>
<span class="label"><span class="italic">An credibile sit primi saeculi viros usque ad eam aetatem qua filios generasse referuntur a concubitu continuisse.</span></span>
<p><span class="sc">Dicet</span> ergo aliquis: “Itane credendum est hominem
filios generaturum nec habentem propositum continentiae centum et amplius vel, secundum Hebraeos, non multo minus, id est octoginta, septuaginta,
sexaginta annos a concumbendi opere vacuisse,<a class="footnoteLink" href="#note_LCL414_492_1" id="target_note_LCL414_492_1"><sup>1</sup></a> aut si non vacaret, nihil prolis gignere potuisse?” Haec quaestio duobus modis solvitur. Aut enim tanto serior fuit proportione pubertas quanto vitae totius maior annositas, aut, quod magis video esse credibile, non hic primogeniti filii commemorati


.

</p></section><notes><section class="footnotes"><ul><li class="note" id="note_LCL414_492_1"><a class="footnoteCrossrefLink" href="#target_note_LCL414_492_1" title="Click to highlight in text"><sup class="lineRef">1</sup>vacavisse <span class="italic">or</span> vacasse <span class="italic">some MSS.</span></a></li><script type="text/javascript">document.getElementById('note_LCL414_492_1').style.display = "none";</script></ul></section></notes></section>