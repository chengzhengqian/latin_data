<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

secundum Deum habemus has affectiones, huius vitae sunt, non illius quam futuram speramus, et saepe illis etiam inviti cedimus. Itaque aliquando, quamvis non culpabili cupiditate, sed laudabili caritate moveamur,
etiam dum nolumus, flemus. Habemus ergo eas ex humanae condicionis infirmitate; non autem ita Dominus Iesus, cuius et infirmitas fuit ex potestate.
Sed dum vitae huius infirmitatem gerimus, si eas omnino nullas habeamus, tunc potius non recte vivimus. Vituperabat enim et detestabatur apostolus
quosdam quos etiam esse dixit sine affectione. Culpavit etiam illos sacer psalmus de quibus ait: <span class="italic">Sustinui qui simul contristaretur, et non fuit.</span> Nam omnino non dolere, dum sumus in hoc loco miseriae, profecto, sicut quidam etiam apud saeculi huius litteratos sensit et dixit,’ non sine magna mercede contingit inmanitatis in animo, stuporis in corpore.’</p>
<p>Quocirca illa quae ἀπάθεια Graece dicitur (quae, si Latine posset, inpassibilitas diceretur), si ita intellegenda
est (in animo quippe, non in corpore accipitur) ut sine his affectionibus vivatur quae contra rationem accidunt mentemque perturbant, bona plane et maxime optanda est, sed nec ipsa huius est vitae. Non enim qualiumcumque hominum vox est, sed maxime piorum multumque iustorum atque sanctorum:
<span class="italic">Si dixerimus quia</span> <a class="footnoteLink" href="#note_LCL414_312_1" id="target_note_LCL414_312_1"><sup>1</sup></a> <span class="italic">peccatum non habemus, nos</span>
</p></section><notes><section class="footnotes"><ul><li class="note" id="note_LCL414_312_1"><a class="footnoteCrossrefLink" href="#target_note_LCL414_312_1" title="Click to highlight in text"><sup class="lineRef">1</sup>quoniam <span class="italic">some MSS., Vulg.</span></a></li><script type="text/javascript">document.getElementById('note_LCL414_312_1').style.display = "none";</script></ul></section></notes></section>