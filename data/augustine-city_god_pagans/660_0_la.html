<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<h3>XXXII</h3>
<span class="label"><span class="italic">De universali via animae liberandae, quam Porphyrius male quaerendo non repperit, et quam sola gratia Christiana reseravit.</span></span>
<p><span class="sc">Haec</span> est religio quae universalem continet viam animae liberandae, quoniam nulla nisi hac liberari potest. Haec est enim quodam modo regalis via, quae una ducit ad regnum, non temporali fastigio nutabundum, sed aeternitatis firmitate securum.</p>
<p>Cum autem dicit Porphyrius in primo iuxta finem de regressu animae libro nondum receptum in unam<a class="footnoteLink" href="#note_LCL413_404_1" id="target_note_LCL413_404_1"><sup>1</sup></a> quandam sectam quod<a class="footnoteLink" href="#note_LCL413_404_2" id="target_note_LCL413_404_2"><sup>2</sup></a> universalem contineat viam animae liberandae, vel a philosophia verissima aliqua vel ab Indorum moribus ac disciplina, aut inductione Chaldaeorum aut alia qualibet via, nondumque
in suam notitiam eandem viam historiali cognitione perlatam, procul dubio confitetur esse aliquam, sed nondum in suam venisse notitiam. Ita ei non sufficiebat quidquid de anima liberanda studiosissime didicerat sibique vel potius aliis nosse ac tenere videbatur. Sentiebat enim adhuc sibi deesse
aliquam praestantissimam auctoritatem quam de re tanta sequi oporteret. Cum autem dicit vel a philosophia verissima aliqua nondum in suam notitiam pervenisse sectam quae universalem contineat


</p></section><notes><section class="footnotes"><ul><li class="note" id="note_LCL413_404_1"><a class="footnoteCrossrefLink" href="#target_note_LCL413_404_1" title="Click to highlight in text"><sup class="lineRef">1</sup>receptam unam <span class="italic">Migne.</span></a></li><script type="text/javascript">document.getElementById('note_LCL413_404_1').style.display = "none";</script><li class="note" id="note_LCL413_404_2"><a class="footnoteCrossrefLink" href="#target_note_LCL413_404_2" title="Click to highlight in text"><sup class="lineRef">2</sup>quae <span class="italic">a few MSS., Migne, and Hoffmann.</span></a></li><script type="text/javascript">document.getElementById('note_LCL413_404_2').style.display = "none";</script></ul></section></notes></section>