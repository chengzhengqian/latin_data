<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

est adfectat per superbam elationem simulare quod non est, ut sic intellegatur etiam quod beatus Iohannes apostolus ait: <span class="italic">Ab initio diabolus peccat,</span> hoc est, ex quo creatus est, iustitiam recusavit quam nisi pia Deoque subdita voluntas habere non posset.</p>
<p>Huic sententiae quisquis adquiescit, non cum illis haereticis sapit, id est Manichaeis, et si quae aliae pestes ita sentiunt, quod suam quandam propriam tamquam ex adverso quodam principio diabolus habeat naturam mali; qui tanta vanitate desipiunt ut, cum verba ista evangelica in auctoritate nobis-cum habeant, non adtendant non dixisse Dominum: A veritate alienus fuit; sed: <span class="italic">In veritate non stetit</span>, ubi a veritate lapsum intellegi voluit, in qua utique si stetisset, eius particeps factus beatus cum sanctis angelis permaneret.</p>
<h3>XIV</h3>
<span class="label"><span class="italic">Quo genere locutionis dictum sit de diabolo quod in veritate non steterit, quia veritas non est in eo.</span></span>
<p><span class="sc">Subiecit</span> autem indicium, quasi quaesissemus, unde ostendatur quod in veritate non steterit, atque ait:



</p></section><notes></notes></section>