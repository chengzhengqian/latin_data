<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

officio consulendi, nec principandi superbia, sed providendi
misericordia.</p>
<h3><span class="ac">XV</span></h3>
<span class="label"><span class="italic">De libertate naturali et de servitute, cuius prima causa peccatum est, quia homo malae voluntatis, etiamsi non est mancipium alterius hominis, servus est propriae libidinis.</span></span>
<p><span class="sc">Hoc</span> naturalis ordo praescribit, ita Deus hominem condidit. Nam: <span class="italic">Dominetur, inquit, piscium maris et volatilium caeli et omnium repentium quae repunt super terram.</span> Rationalem factum ad imaginem suam noluit nisi inrationabilibus dominari; non hominem homini, sed hominem pecori. Inde primi iusti pastores pecorum magis quam reges hominum constituti sunt, ut etiam sic insinuaret Deus, quid postulet ordo creaturarum, quid exigat meritum peccatorum. Condicio
quippe servitutis iure intellegitur inposita peccatori.
Proinde nusquam scripturarum legimus servum,
antequam hoc vocabulo Noe iustus peccatum filii vindicaret. Nomen itaque istud culpa meruit, non natura. Origo autem vocabuli servorum in Latina lingua inde creditur ducta, quod hi qui iure belli possent occidi, a victoribus cum servabantur servi fiebant, a servando appellati; quod etiam ipsum sine peccati merito non est. Nam et cum iustum geritur bellum, pro peccato e contrario dimicatur; et




</p></section><notes></notes></section>