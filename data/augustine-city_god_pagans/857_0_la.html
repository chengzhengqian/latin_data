<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

et ligna eius omnes utiles disciplinas et lignorum
fructus mores piorum et lignum vitae, ipsam bonorum omnium matrem, sapientiam et lignum scientiae boni et mali transgressi mandati experimentum.
Poenam enim peccatoribus bene utique, quoniam iuste, constituit Deus, sed non suo bono experitur homo.</p>
<p>Possunt haec etiam in ecclesia intellegi, ut ea melius accipiamus tamquam prophetica indicia praecedentia
futurorum, paradisum scilicet ipsam ecclesiam,
sicut de illa legitur in cantico canticorum, quattuor autem paradisi flumina quattuor evangelia, ligna fructifera sanctos, fructus autem eorum opera eorum, lignum vitae sanctum sanctorum utique Christum, lignum scientiae boni et maii proprium voluntatis arbitrium.</p>
<p>Nec se ipso quippe homo, divina voluntate contempta,
nisi perniciose uti potest atque ita discit quid intersit utrum inhaereat communi omnibus bono an proprio delectetur. Se quippe amans donatur sibi, ut inde timoribus maeroribusque completus cantet in psalmo, si tamen mala sua sentit: <span class="italic">Ad me ipsum</span> <a class="footnoteLink" href="#note_LCL414_218_1" id="target_note_LCL414_218_1"><sup>1</sup></a> <span class="italic">turbata est anima mea,</span> correctusque iam dicat: <span class="italic">Fortitudinem meam ad te custodiam.</span> Haec et si qua





</p></section><notes><section class="footnotes"><ul><li class="note" id="note_LCL414_218_1"><a class="footnoteCrossrefLink" href="#target_note_LCL414_218_1" title="Click to highlight in text"><sup class="lineRef">1</sup>ad me ipsum <span class="italic">most MSS., Vulg.</span> (<span class="italic">cf. Septuagint:</span> πρὸς ἐμαυτόν): a me ipso <span class="italic">a few MSS.</span></a></li><script type="text/javascript">document.getElementById('note_LCL414_218_1').style.display = "none";</script></ul></section></notes></section>