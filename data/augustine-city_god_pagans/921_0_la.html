<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

subsecuta est, talisque damnatio ut homo, qui custodiendo mandatum futurus fuerat etiam carne spiritalis, fieret etiam mente carnalis et, qui sua superbia sibi placuerat, Dei iustitia sibi donaretur, nec sic ut in sua esset omnimodis potestate, sed a se ipse quoque dissentiens sub illo cui peccando consensit
pro libertate quam concupivit duram miseramque
ageret servitutem, mortuus spiritu volens et corpore moriturus invitus, desertor aeternae vitae etiam aeterna, nisi gratia liberaret,<a class="footnoteLink" href="#note_LCL414_346_1" id="target_note_LCL414_346_1"><sup>1</sup></a> morte damnatus. Quisquis huius modi damnationem vel nimiam vel iniustam putat metiri profecto nescit quanta fuerit iniquitas in peccando ubi tanta erat non peccandi facilitas.<a class="footnoteLink" href="#note_LCL414_346_2" id="target_note_LCL414_346_2"><sup>2</sup></a></p>
<p>Sicut enim Abrahae non inmerito magna oboedientia
praedicatur quia, ut occideret filium, res difficillima est imperata, ita in paradiso tanto maior inoboedientia fuit quanto id quod praeceptum est nullius difficultatis fuit. Et sicut oboedientia secundi hominis eo praedicabilior quo factus est oboediens usque ad mortem, ita inoboedientia primi hominis eo detestabilior quo factus est inoboediens usque ad mortem. Ubi enim magna est inoboedientiae poena proposita et res a Creatore facilis imperata, quisnam satis explicet quantum malum sit non






</p></section><notes><section class="footnotes"><ul><li class="note" id="note_LCL414_346_1"><a class="footnoteCrossrefLink" href="#target_note_LCL414_346_1" title="Click to highlight in text"><sup class="lineRef">1</sup>liberet <span class="italic">the first hand of V and a few other MSS.</span></a></li><script type="text/javascript">document.getElementById('note_LCL414_346_1').style.display = "none";</script><li class="note" id="note_LCL414_346_2"><a class="footnoteCrossrefLink" href="#target_note_LCL414_346_2" title="Click to highlight in text"><sup class="lineRef">2</sup>in non peccando felicitas <span class="italic">V (in deleted) and one other MS.</span></a></li><script type="text/javascript">document.getElementById('note_LCL414_346_2').style.display = "none";</script></ul></section></notes></section>