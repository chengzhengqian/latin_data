<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

sinantur nosse bona philosophorum, cum illa sint in iniuriam, ista in honorem ipsorum deorum?</p>
<h3>XXII</h3>
<span class="label"><span class="italic">De abiciendo cultu daemonum contra Apuleium.</span></span>
<p><span class="sc">Quia</span> igitur nihil istorum quattuor eligendum est, ne in quolibet eorum de diis tam male sentiatur, restat ut nullo modo credendum sit quod Apuleius persuadere nititur et quicumque alii sunt eiusdem sententiae philosophi, ita esse medios daemones inter deos et homines tamquam internuntios et interpretes,
qui hinc ferant petitiones nostras, inde referant
deorum suppetias; sed esse spiritus nocendi cupidissimos, a iustitia penitus alienos, superbia tumidos, invidentia lividos, fallacia callidos, qui in hoc quidem aere habitant, quia de caeli superioris sublimitate deiecti merito inregressibilis transgressionis
in hoc sibi congruo velut carcere praedamnati sunt; nec tamen, quia supra terras et aquas aeri locus est, ideo et ipsi sunt meritis superiores hominibus,


</p></section><notes></notes></section>