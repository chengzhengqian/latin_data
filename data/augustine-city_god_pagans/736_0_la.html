<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

autem labor. Ideo laboramus quamdiu ex parte scimus, <span class="italic">sed cum venerit quod perfectum est, quod ex parte est evacuabitur.</span> Hinc est quod etiam scripturas
istas cum labore rimamur. Sancti vero angeli quorum societati et congregationi in hac peregrinatione laboriosissima suspiramus, sicut habent permanendi aeternitatem, ita cognoscendi facilitatem et requiesecndi felicitatem. Sine difficultate quippe nos adiuvant, quoniam spiritalibus motibus puris et liberis non laborant.</p>
<h3>XXXII</h3>
<span class="label"><span class="italic">De opinione eorum qui angelorum creationem anteriorem volunt esse quam mundi.</span></span>
<p><span class="sc">Ne</span> quis autem contendat et dicat non sanctos angelos
esse significatos in eo quod scriptum est: <span class="italic">Fiat lux, et facta est lux,</span> sed quamlibet lucem tunc primum factam esse corpoream aut opinetur aut doceat; angelos autem prius esse factos non tantum ante firmamentum quod inter aquas et aquas factum appellatum est caelum, sed ante illud de quo dictum est: <span class="italic">In principio fecit Deus caelum et terram</span> ; atque illud quod dictum est: <span class="italic">In principio,</span> non ita dictum tamquam primum hoc factum sit, cum ante fecerit angelos, sed quia omnia in sapientia fecit, quod est Verbum eius et ipsum scriptura principium nominavit




</p></section><notes></notes></section>