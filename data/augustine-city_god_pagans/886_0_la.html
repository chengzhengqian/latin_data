<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

possit esse. Quid est ista voluntate mendacius? Unde non frustra dici potest omne peccatum esse mendacium. Non enim fit peccatum nisi ea voluntate
qua volumus ut bene sit nobis vel nolumus ut male sit nobis. Ergo mendacium est quod, cum fiat ut bene sit nobis, hinc potius male est nobis, vel cum fiat ut melius sit nobis, hinc potius peius est nobis. Unde hoc nisi quia de Deo potest bene esse homini, quem delinquendo deserit, non de se ipso, secundum quem vivendo delinquit?</p>
<p>Quod itaque diximus hinc extitisse duas civitates diversas inter se atque contrarias, quod alii secundum carnem, alii secundum spiritum viverent, potest etiam isto modo dici quod alii secundum hominem, alii secundum Deum vivant. Apertissime quippe [Paulus]<a class="footnoteLink" href="#note_LCL414_276_1" id="target_note_LCL414_276_1"><sup>1</sup></a> ad Corinthios dicit: <span class="italic">Cum enim sint</span> <a class="footnoteLink" href="#note_LCL414_276_2" id="target_note_LCL414_276_2"><sup>2</sup></a> <span class="italic">inter vos aemulatio et contentio, nonne carnales estis et secundum hominem ambulatis?</span> Quod ergo est ambulare secundum
hominem, hoc est esse carnalem quod a carne, id est a parte hominis, intellegitur homo.</p>
<p>Eosdem ipsos quippe dixit superius animales quos postea carnales, ita loquens: <span class="italic">Quis enim scit,</span> inquit, <span class="italic">hominum quae sunt hominis nisi spiritus hominis qui in ipso est? Sic et quae Dei sunt nemo scit nisi spiritus</span>
</p></section><notes><section class="footnotes"><ul><li class="note" id="note_LCL414_276_1"><a class="footnoteCrossrefLink" href="#target_note_LCL414_276_1" title="Click to highlight in text"><sup class="lineRef">1</sup>Paulus <span class="italic">omitted in most MSS.</span></a></li><script type="text/javascript">document.getElementById('note_LCL414_276_1').style.display = "none";</script><li class="note" id="note_LCL414_276_2"><a class="footnoteCrossrefLink" href="#target_note_LCL414_276_2" title="Click to highlight in text"><sup class="lineRef">2</sup>sint <span class="italic">omitted in V and one other MS. following the Greek text</span> : sit <span class="italic">one MS., Vulg.</span></a></li><script type="text/javascript">document.getElementById('note_LCL414_276_2').style.display = "none";</script></ul></section></notes></section>