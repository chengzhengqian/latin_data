<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

eloquia divina tacuisse. Nam quo pertinet, inquiunt,
quod scriptum est: <span class="italic">Quam multa multitudo dulcedinis tuae, Domine, quam abscondisti timentibus te,</span> nisi ut intellegamus propter timorem fuisse absconditam
misericordiae divinae tam multam secretamque dulcedinem? Addunt etiam propterea dixisse apostolum:
<span class="italic">Conclusit enim Deus omnes in infidelitate ut omnium misereatur,</span> quo significaret quod ab illo nemo damnabitur. Nec isti tamen qui hoc sentiunt hanc opinationem suam usque ad liberationem vel nullam damnationem diaboli atque angelorum eius extendunt.
Humana quippe circa solos homines moventur misericordia et causam maxime agunt suam, per generalem in genus humanum quasi Dei miserationem
inpunitatem falsam suis perditis moribus pollicentes. Ac per hoc superabunt eos in praedicanda
Dei misericordia qui hanc inpunitatem etiam principi daemonum et eius satellitibus pollicentur.</p>
<h3>XIX</h3>
<span class="label"><span class="italic">De his qui inpunitatem omnium peccatorum promittunt etiam haereticis propter participationem corporis Christi.</span></span>
<p><span class="sc">Item</span> sunt alii ab aeterno supplicio liberationem nec ipsis saltem omnibus hominibus promittentes, sed tantummodo Christi baptismate ablutis, qui participes fiunt corporis eius, quomodolibet vixerint, in quacumque



</p></section><notes></notes></section>