<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

rebus quae gignuntur in mundo, tam non<a class="footnoteLink" href="#note_LCL414_118_1" id="target_note_LCL414_118_1"><sup>1</sup></a> eos dicimus
creatores animalium quam nec agricolas frugum atque arborum.</p>
<h3>XXVI</h3>
<span class="label"><span class="italic">Omnem naturam et omnem speciem universae creaturae non nisi opere Dei fieri atque formari.</span></span>
<p><span class="sc">Cum</span> enim alia sit species quae adhibetur extrinsecus
cuicumque materiae corporali, sicut operantur homines figuli et fabri atque id genus opifices, qui etiam pingunt et effingunt formas similes corporibus animalium, alia vero quae intrinsecus efficientes causas habet de secreto et occulto naturae viventis atque intellegentis arbitrio, quae non solum naturales corporum species verum etiam ipsas animantium animas, dum non fit, facit, supra dicta illa species artificibus quibusque tribuatur, haec autem altera non nisi uni artifici, creatori et conditori Deo, qui mundum ipsum et angelos sine ullo mundo et sine ullis angelis fecit.</p>
<p>Qua enim vi divina et, ut ita dicam, effectiva, quae fieri nescit sed facere, accepit speciem, cum mundus fieret, rutunditas caeli et rutunditas solis, eadem vi divina et effectiva, quae fieri nescit, sed facere, accepit speciem rutunditas oculi et rutunditas pomi

</p></section><notes><section class="footnotes"><ul><li class="note" id="note_LCL414_118_1"><a class="footnoteCrossrefLink" href="#target_note_LCL414_118_1" title="Click to highlight in text"><sup class="lineRef">1</sup>tamen non <span class="italic">some MSS.</span> : tamen tam non <span class="italic">some early editors.</span></a></li><script type="text/javascript">document.getElementById('note_LCL414_118_1').style.display = "none";</script></ul></section></notes></section>