<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

angeli eius, ipse in eis exaudit, tamquam in vero nec manu facto templo suo, sicut in hominibus sanctis suis, eiusque temporaliter fiunt iussa aeterna eius lege conspecta.</p>
<h3>XIII</h3>
<span class="label"><span class="italic">De invisibili Deo, qui se visibilem saepe praestiterit, non secundum quod est, sed secundum quod poterant ferre cernentes.</span></span>
<p><span class="sc">Nec</span> movere debet quod, cum sit invisibilis, saepe visibiliter patribus apparuisse memoratur. Sicut enim sonus quo auditur sententia in silentio intellegentiae
constituta non est hoc quod ipsa, ita et species qua visus est Deus in natura invisibili constitutus non erat quod ipse. Verum tamen ipse in eadem specie corporali videbatur, sicut illa sententia ipsa in sono vocis auditur; nec illi ignorabant invisibilem Deum in specie corporali, quod ipse non erat, se videre. Nam et loquebatur cum loquente Moyses et ei tamen dicebat: <span class="italic">Si inveni gratiam ante te, ostende mihi temet ipsum, scienter ut videam te.</span></p>
<p>Cum igitur oporteret Dei legem in edictis angelorum


</p></section><notes></notes></section>