<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<h3>IX</h3>
<span class="label"><span class="italic">An sancti angeli, quem habent creatorem naturae, eundem habeant bonae voluntatis auctorem per Spiritum sanctum in eis caritate diffusa.<a class="footnoteLink" href="#note_LCL414_38_1" id="target_note_LCL414_38_1"><sup>1</sup></a></span></span>
<p><span class="sc">Cum</span> ergo malae voluntatis efficiens naturalis vel, si dici potest, essentialis nulla sit causa (ab ipsa quippe incipit spirituum mutabilium malum, quo minuitur atque depravatur naturae bonum, nec talem voluntatem
facit nisi defectio, qua deseritur Deus, cuius defectionis etiam causa utique deficit), si dixerimus nullam esse efficientem causam etiam voluntatis bonae, cavendum est ne voluntas bona bonorum angelorum non facta, sed Deo coaeterna esse credatur.</p>
<p>Cum ergo ipsi facti sint, quo modo illa non esse facta dicetur? Porro quia facta est, utrum cum ipsis facta est, an sine illa fuerunt prius? Sed si cum ipsis, non dubium quod ab illo facta sit a quo et ipsi; simulque ut facti sunt, ei a quo facti sunt amore cum quo facti sunt adhaeserunt; eoque sunt isti ab illorum societate discreti, quod illi in eadem bona voluntate manserunt, isti ab ea deficiendo mutati sunt, mala scilicet voluntate hoc ipso quod a bona

</p></section><notes><section class="footnotes"><ul><li class="note" id="note_LCL414_38_1"><a class="footnoteCrossrefLink" href="#target_note_LCL414_38_1" title="Click to highlight in text"><sup class="lineRef">1</sup><span class="italic">After</span> diffusa <span class="italic">some MSS. add</span> semper fuisse existimant <span class="italic">from the heading of the next chapter.</span></a></li><script type="text/javascript">document.getElementById('note_LCL414_38_1').style.display = "none";</script></ul></section></notes></section>