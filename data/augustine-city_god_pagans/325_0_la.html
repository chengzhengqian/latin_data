<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p class="noindent">non sint civitatis aeternae quae in sacris litteris nostris dicitur civitas Dei utiliores esse terrenae civitati quando habent virtutem vel ipsam quam si nec ipsam.</p>
<p>Illi autem qui vera pietate praediti bene vivunt, si habent scientiam regendi populos, nihil est felicius rebus humanis quam si Deo miserante habeant potestatem. Tales autem homines virtutes suas, quantascumque in hac vita possunt habere, non tribuunt nisi gratiae Dei quod eas volentibus credentibus petentibus dederit, simulque intellegunt quantum sibi desit ad perfectionem iustitiae, qualis est in illorum sanctorum angelorum societate, cui se nituntur aptare. Quantumlibet autem laudetur atque praedicetur virtus quae sine vera pietate servit hominum gloriae, nequaquam sanctorum exiguis initiis comparanda est, quorum spes posita est in gratia et misericordia veri Dei.</p>
<h3>XX</h3>
<span class="label"><span class="italic">Tam turpiter servire virtutes humanae gloriae quam corporis voluptati.</span></span>
<p><span class="sc">Solent</span> philosophi qui finem boni humani in ipsa virtute constituunt ad ingerendum pudorem quibusdam philosophis, qui virtutes quidem probant, sed</p>
</section><notes></notes></section>