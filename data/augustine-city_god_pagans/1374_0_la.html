<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

consolationes. Non enim propterea non est quod sanetur, quoniam quanto est animus melior tanto in eo citius faciliusque sanatur. Cum igitur etiam de carissimorum mortibus, maxime quorum sunt humanae
societati officia necessaria, nunc mitius, nunc asperius affligatur vita mortalium, mortuos tamen eos quos diligimus quam vel a fide vel a bonis moribus lapsos, hoc est in ipsa anima mortuos, audire seu videre mallemus. Qua ingenti materia malorum plena est terra, propter quod scriptum est: <span class="italic">Numquid non temptatio est vita humana super terram?</span> et propter quod ipse Dominus ait: <span class="italic">Vae mundo ab scandalis</span>, et iterum: <span class="italic">Quoniam abundabit</span>,<a class="footnoteLink" href="#note_LCL416_154_1" id="target_note_LCL416_154_1"><sup>1</sup></a> inquit, <span class="italic">iniquitas, refrigescet
caritas multorum.</span> Ex quo fit ut bonis amicis mortuis gratulemur et, cum mors eorum nos contristet,
ipsa nos certius consoletur, quoniam caruerunt malis quibus in hac vita etiam boni homines vel conteruntur vel depravantur vel in utroque periclitantur.</p>
<h3><span class="ac">IX</span></h3>
<span class="label"><span class="italic">De amicitia sanctorum angelorum, quae homini in hoc mundo non potest esse manifesta propter fallaciam daemonum, in quos inciderunt qui multos sibi deos colendos putarunt.</span></span>
<p><span class="sc">In</span> societate vero sanctorum angelorum, quam philosophi illi qui nobis deos amicos esse voluerunt quarto constituerunt loco, velut ad mundum venientes



</p></section><notes><section class="footnotes"><ul><li class="note" id="note_LCL416_154_1"><a class="footnoteCrossrefLink" href="#target_note_LCL416_154_1" title="Click to highlight in text"><sup class="lineRef">1</sup>abundabit Abeg: abundavit <span class="italic">other MSS.</span></a></li><script type="text/javascript">document.getElementById('note_LCL416_154_1').style.display = "none";</script></ul></section></notes></section>