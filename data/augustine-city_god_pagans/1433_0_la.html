<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">
<span class="italic">dextris suis, haedos autem a sinistris. Tunc dicet rex his, qui a dextris eius erunt: Venite, benedicti patris mei, possidete paratum vobis regnum a constitutione mimdi. Esurivi enim, et dedistis mihi manducare; sitivi, et dedistis
mihi bibere; hospes eram, et collegistis me; nudus, et operuistis me; infirmus, et visitastis me;</span> <a class="footnoteLink" href="#note_LCL416_272_1" id="target_note_LCL416_272_1"><sup>1</sup></a> <span class="italic">in carcere eram, et venistis ad me. Tunc respondebunt ei iusti dicentes: Domine, quando te vidimus esurientem, et pavimus;
sitientem, et dedimus potum? Quando autem te vidimus hospitem, et collegimus te; aut nudum, et cooperuimus
te? Aut quando te vidimus infirmum aut in carcere, et venimus ad te? Et respondens rex dicet illis: Amen dico vobis, quamdiu fecistis uni de his fratribus meis minimis, mihi fecistis. Tunc dicet,</span> inquit, <span class="italic">et his qui a sinistris erunt: Discedite a me, maledicti, in ignem aeternum, qui paratus est zabulo et angelis eius.</span> Deinde similiter etiam his enumerat quod illa non fecerint quae dextros fecisse memoravit. Similiterque interrogantibus
quando eum viderint in horum indigentia constitutum, quod minimis suis non factum est sibi factum non fuisse respondet, sermonemque concludens:
<span class="italic">Et ibunt, inquit, hi in supplicium aetemum, iusti autem in vitam aeternam.</span></p>
<p>Iohannes vero evangelista apertissime narrat eum in resurrectione mortuorum futurum praedixisse iudicium. Cum enim dixisset: <span class="italic">Neque enim Pater iudicat quemquam, sed iudicium omne dedit Filio, ut omnes honorificent Filium sicut honorificant Patrem</span> ;





</p></section><notes><section class="footnotes"><ul><li class="note" id="note_LCL416_272_1"><a class="footnoteCrossrefLink" href="#target_note_LCL416_272_1" title="Click to highlight in text"><sup class="lineRef">1</sup>infirmus, et visitastis me <span class="italic">omitted by the MSS., but implied by</span> infirmum <span class="italic">a few lines below.</span></a></li><script type="text/javascript">document.getElementById('note_LCL416_272_1').style.display = "none";</script></ul></section></notes></section>