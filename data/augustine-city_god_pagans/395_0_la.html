<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p class="noindent">quarto libro plura iam diximus; quas cum deas haberent, nullum eis locum inter selectos deos dare voluerunt ubi dederunt Marti et Orco, uni effectori mortium alteri receptori.</p>
<p>Cum igitur in his minutis operibus quae minutatim diis pluribus distributa sunt etiam ipsos selectos videamus tamquam senatum cum plebe pariter operari, et inveniamus a quibusdam diis qui nequaquam
seligendi putati sunt multo maiora atque meliora administrari quam ab illis qui selecti vocantur,
restat arbitrari non propter praestantiores in mundo administrationes, sed quia provenit eis ut magis populis innotescerent, selectos eos et praecipuos
nuncupatos. Unde dicit etiam ipse Varro, quod diis quibusdam patribus et deabus matribus, sicut hominibus, ignobilitas accidisset. Si ergo Felicitas ideo fortasse inter selectos deos esse non debuit quod ad istam nobilitatem non merito, sed fortuito pervenerunt, saltem inter illos vel potius prae illis Fortuna poneretur, quam dicunt deam non rationabili dispositione, set ut temere acciderit, sua cuique dona conferre. Haec in diis selectis tenere apicem debuit, in quibus maxime quid posset ostendit; quando eos videmus non praecipua virtute, non rationabili felicitate, sed temeraria (sicut eorum cultores de illa sentiunt) Fortunae potestate selectos.</p>
<p>Nam et vir disertissimus Sallustius etiam ipsos deos fortassis adtendit, cum diceret: â€œSed profecto</p>
</section><notes></notes></section>