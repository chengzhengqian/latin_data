<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p class="noindent">crimina sunt deorum, quae tamen delectant et populos et deos. Delectationis enim causa, sicut dicit, scribunt poetae, non utilitatis; ea tamen scribunt, quae dii expetant, populi exhibeant.</p>
<h3>VII</h3>
<span class="label"><span class="italic">De fabulosae et civilis theologiae similitudine atque concordia.</span></span>
<p><span class="sc">Revocatur</span> igitur ad theologian civilem theologia fabulosa theatrica scaenica, indignitatis et turpitudinis
plena, et haec tota, quae merito culpanda et respuenda iudicatur, pars huius est, quae colenda et observanda censetur; non sane pars incongrua, sicut ostendere institui, et quae ab universo corpore aliena importune illi conexa atque suspensa sit, sed omnino consona et tamquam eiusdem corporis membrum convenientissime copulata. Quid enim aliud ostendunt
illa simulacra formae aetates sexus habitus deorum? Numquid barbatum Iovem, imberbem Mercurium poetae habent, pontifices non habent? Numquid Priapo mimi, non etiam sacerdotes enormia pudenda fecerunt? An aliter stat adorandus in locis sacris quam procedit ridendus in theatris? Num Saturnus senex, Apollo ephebus ita personae sunt</p>
</section><notes></notes></section>