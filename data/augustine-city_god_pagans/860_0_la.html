<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

carnalem spiritu vivificante passura. Tunc iam non terrenus, sed caelestis homo erit, non quia corpus, quod de terra factum est, non ipsum erit, sed quia dono caelesti iam tale erit ut etiam caelo incolendo, non amissa natura, sed mutata qualitate, conveniat.</p>
<p>Primus autem homo de terra terrenus in animam viventem factus est, non in spiritum vivificantem, quod ei post<a class="footnoteLink" href="#note_LCL414_224_1" id="target_note_LCL414_224_1"><sup>1</sup></a> oboedientiae meritum servabatur. Ideo corpus eius, quod cibo ac potu egebat ne fame adficeretur ac siti, et non inmortalitate illa absoluta atque indissolubili, sed ligno vitae a mortis necessitate prohibebatur atque in iuventutis flore tenebatur, non spiritale, sed animale fuisse non dubium est, nequaquam
tamen moriturum nisi in Dei praedicentis minantisque sententiam delinquendo conruisset et, alimentis quidem etiam extra paradisum non negatis, a ligno tamen vitae prohibitus traditus<a class="footnoteLink" href="#note_LCL414_224_2" id="target_note_LCL414_224_2"><sup>2</sup></a> esset tempori
vetustatique finiendus, in ea dumtaxat vita quam in corpore licet animali, donec spiritale oboedientiae merito fieret, posset in paradiso, nisi peccasset, habere perpetuam.</p>
<p>Quapropter, etiamsi mortem istam manifestam qua fit animae a corpore separatio intellegamus simul significatam in eo quod Deus dixerat: <span class="italic">Qua die ederitis ex illo, morte moriemini,</span> non ideo debet absurdum






</p></section><notes><section class="footnotes"><ul><li class="note" id="note_LCL414_224_1"><a class="footnoteCrossrefLink" href="#target_note_LCL414_224_1" title="Click to highlight in text"><sup class="lineRef">1</sup>per <span class="italic">a few MSS.</span></a></li><script type="text/javascript">document.getElementById('note_LCL414_224_1').style.display = "none";</script><li class="note" id="note_LCL414_224_2"><a class="footnoteCrossrefLink" href="#target_note_LCL414_224_2" title="Click to highlight in text"><sup class="lineRef">2</sup>traditus <span class="italic">omitted in V and one other MS. through homoeoteleuton.</span></a></li><script type="text/javascript">document.getElementById('note_LCL414_224_2').style.display = "none";</script></ul></section></notes></section>