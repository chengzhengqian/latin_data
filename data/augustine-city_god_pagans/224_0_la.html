<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p class="noindent">Venus est, quo modo ei rite virgines a Veneris operibus
abstinendo servierunt? An Veneres duae sunt, una virgo, altera mulier? An potius tres, una virginum,
quae etiam Vesta est, alia coniugatarum, alia meretricum? Cui etiam Phoenices donum dabant de prostitutione filiarum antequam eas iungerent viris. Quac illarum est matrona Vulcani? Non utique virgo, quoniam habet maritum. Absit autem ut meretrix, ne filio Iunonis et cooperario Minervae facere videamur iniuriam. Ergo haec ad coniugatas intellegitur pertinere; sed eam nolumus imitentur in eo quod fecit illa cum Marte. Rursus, inquiunt, ad fabulas redis. Quae ista iustitia est, nobis suscensere,
quod talia dicimus de diis eorum, et sibi non suscensere, qui haec in theatris libentissime spectant crimina deorum suorum? Et (quod esset incredibile, nisi contestatissime probaretur) haec ipsa theatrica crimina deorum in honorem instituta sunt eorundem deorum.</p>
<h3>XI</h3>
<span class="label"><span class="italic">De multis diis, quos doctiores paganorum unum eundemque Iovem esse defendunt.</span></span>
<p><span class="sc">Quodlibet</span> igitur physicis rationibus et disputationibus
adserant. Modo sit Iuppiter corporei huius</p>
</section><notes></notes></section>