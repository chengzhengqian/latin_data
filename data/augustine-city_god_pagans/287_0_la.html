<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p class="noindent">conatur evertere vanis argumentationibus et opponendo sibi quaedam oracula quac facile possunt refelli; quae tamen nec ipsa convincit. In his autem mathematicorum coniecturis refutandis eius regnat oratio, quia vere tales sunt ut se ipsae destruant et refellant.</p>
<p>Multo sunt autem tolerabiliores qui vel siderea fata constituunt quam iste qui tollit praescientiam futurorum. Nam et confiteri esse Deum et negare praescium futurorum apertissima insania est. Quod et ipse cum videret, etiam illud temptavit quod scriptum est:<span class="italic"> Dixit insipiens in corde suo: Non est Deus;</span> sed non ex sua persona. Vidit enim quam esset invidiosum et molestum, ideoque Cottam fecit disputantem de hac re adversus Stoicos in libris de deorum natura et pro Lucilio Balbo, cui Stoicorum partes defendendas dedit, maluit ferre sententiam quam pro Cotta, qui nullam divinam naturam esse contendit. In libris vero de divinatione ex se ipso apertissime oppugnat praescientiam futurorum. Hoc autem totum facere videtur ne fatum esse consentiat et perdat liberam voluntatem. Putat enim concessa scientia futurorum ita esse consequens fatum ut negari omnino non possit.</p>
<p>Sed quoquo modo se habeant tortuosissimae concertationes et disputationes philosophorum, nos ut</p>
</section><notes></notes></section>