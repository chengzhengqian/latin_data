<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

non omni modo ad arbitrium nostrum movet aut non movet, pudenda dicuntur, quod ante peccatum hominis non fuerunt; nam sicut scriptum est: <span class="italic">Nudi erant, et non confundebantur,</span> non quod eis sua nuditas esset incognita, sed turpis nuditas nondum erat quia nondum libido membra illa praeter arbitrium commovebat,
nondum ad hominis inoboedientiam redarguendam
sua inoboedientia caro quodam modo testimonium perhibebat.</p>
<p>Neque enim caeci creati erant, ut inperitum vulgus opinatur, quando quidem et ille vidit animalia quibus nomina inposuit, et de illa legitur: <span class="italic">Vidit mulier quia bonum lignum in escam<a class="footnoteLink" href="#note_LCL414_356_1" id="target_note_LCL414_356_1"><sup>1</sup></a> et quia placet oculis ad videndum.</span> Patebant ergo oculi eorum, sed ad hoc non erant aperti, hoc est non adtenti, ut cognoscerent quid eis indumento gratiae praestaretur, quando membra eorum voluntati repugnare nesciebant. Qua gratia remota, ut poena reciproca inoboedientia plecteretur, extitit in motu corporis quaedam inpudens
novitas, unde esset indecens nuditas, et fecit adtentos reddiditque confusos.</p>
<p>Hinc est quod, postea quam mandatum Dei aperta transgressione violarunt, scriptum est de illis: <span class="italic">Et aperti sunt oculi amborum et agnoverunt quia nudi erant, et consuerunt folia fici et fecerunt sibi campestria.





</span></p></section><notes><section class="footnotes"><ul><li class="note" id="note_LCL414_356_1"><a class="footnoteCrossrefLink" href="#target_note_LCL414_356_1" title="Click to highlight in text"><sup class="lineRef">1</sup>escam <span class="italic">most MSS. (cf. Septuagint:</span> εἰς βρῶσιν; <span class="italic">Vulg.:</span> ad vescendum): (a)esca <span class="italic">V and two other MSS.</span></a></li><script type="text/javascript">document.getElementById('note_LCL414_356_1').style.display = "none";</script></ul></section></notes></section>