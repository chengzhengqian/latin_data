<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p class="noindent">recitari leges deorum quam laudari inaniter leges atque instituta maiorum! Omnes enim cultores talium deorum, mox ut eos libido perpulerit ferventi, ut ait Persius, tincta veneno, magis intuentur quid Iuppiter fecerit, quam quid docuerit Plato vel censuerit Cato.</p>
<p>Hinc apud Terentium flagitiosus adulescens spectat tabulam quandam pictam in pariete,</p>
<blockquote><p><span class="line indent11">ubi inerat pictura haec, Iovem</span><span class="linebreak"></span>
<span class="line">Quo pacto Danaae misisse aiunt quondam in</span><span class="linebreak"></span>
<span class="line indent5">gremium imbrem aureum,</span><span class="linebreak"></span></p></blockquote>
<p class="noindent">atque ab hac tanta auctoritate adhibet patrocinium turpitudini suae, cum in ea se iactat imitari deum.</p>
<blockquote><p><span class="line">At quem deum!</span><span class="linebreak"></span></p></blockquote>
<p class="noindent">inquit;</p>
<blockquote><p><span class="line indent8">qui templa caeli summo sonitu concutit.</span><span class="linebreak"></span>
<span class="line">Ego homuncio id non facerem? Ego vero illud feci</span><span class="linebreak"></span>
<span class="line indent4">ac libens.</span><span class="linebreak"></span></p></blockquote>
<h3>VIII</h3>
<span class="label"><span class="italic">De ludis scaenicis, in quibus dii non offenduntur editione suarum turpitudinum, sed placantur.</span></span>
<p><span class="sc">At</span> enim non traduntur ista sacris deorum, sed fabulis poetarum.</p>
</section><notes></notes></section>