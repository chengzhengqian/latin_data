<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

in his quidem rebus quae infra nos sunt, quoniam et ipsa nec aliquo modo essent nec aliqua specie continerentur
nec aliquem ordinem vel adpeterent vel tenerent
nisi ab illo facta essent qui summe est, qui summe sapiens est, qui summe bonus est, tamquam per omnia quae fecit mirabili stabilitate currentes quasi quaedam eius alibi magis, alibi minus inpressa vestigia colligamus; in nobis autem ipsis eius imaginem contuentes tamquam minor ille evangelicus filius ad nosmet ipsos reversi surgamus et ad illum redeamus a quo peccando recesseramus. Ibi esse nostrum non habebit mortem, ibi nosse nostrum non habebit errorem, ibi amare nostrum non habebit offensionem. Nunc autem tria ista nostra quamvis certa teneamus nec aliis ea credamus testibus, sed nos ipsi praesentia sentiamus atque interiore veracissimo
cernamus aspectu, tamen quamdiu futura vel utrum numquam defutura et quo si male, quo autem si bene agantur perventura sint, quoniam per nos ipsos nosse non possumus, alios hinc testes vel quaerimus
vel habemus; de quorum fide cur nulla debeat esse dubitatio, non est iste, sed posterior erit diligentius
disserendi locus.</p>
<p>In hoc autem libro de civitate Dei quae non peregrinatur
in huius vitae mortalitate, sed inmortalis



</p></section><notes></notes></section>