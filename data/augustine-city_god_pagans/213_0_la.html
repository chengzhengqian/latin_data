<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p class="noindent">autem de omnibus intellegendum est, qui per ipsum imperium (quamvis decedentibus succedentibusque mortalibus in longa spatia protendatur) paucis diebus vitae suae cursim raptimque transierunt, actuum suorum sarcinas baiulantes. Sin vero etiam ipsa brevissimi temporis beneficia deorum adiutorio tribuenda
sunt, non parum adiuti sunt illi gladiatores: servilis condicionis vincla ruperunt, fugerunt, evaserunt,
exercitum magnum et fortissimum collegerunt, oboedientes regum suorum consiliis et iussis multum Romanae celsitudini metuendi et aliquot Romanis imperatoribus insuperabiles multa ceperunt, potiti sunt victoriis plurimis, usi voluptatibus quibus voluerunt, quod suggessit libido fecerunt, postremo donec vincerentur, quod difficillime factum est, sublimes
regnantesque vixerunt. Sed ad maiora veniamus.</p>
<h3>VI</h3>
<span class="label"><span class="italic">De cupiditate Nini regis, qui ut latius dominaretur primus intulit bella finitimis.</span></span>
<p><span class="sc">Iustinus,</span> qui Graecam vel potius peregrinam Trogum
Pompeium secutus non Latine tantum, sicut ille, verum etiam breviter scripsit historiam, opus librorum suorum sic incipit: â€œPrincipio rerum gentium
nationumque imperium penes reges erat, quos ad fastigium huius maiestatis non ambitio popularis, sed spectata inter bonos moderatio provehebat.</p>
</section><notes></notes></section>