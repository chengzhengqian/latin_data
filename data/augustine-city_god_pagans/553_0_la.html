<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

meritorum. In qua opinione quantam voraginem aperiant sectandis perditis moribus quis non videat, si vel paululum adtendat? Quando quidem quamlibet
nequam homines fuerint, vel larvas se fieri dum opinantur, vel dum manes deos, tanto peiores fiunt quanto sunt nocendi cupidiores, ut etiam quibusdam sacrificiis tamquam divinis honoribus post mortem se invitari opinentur ut noceant. Larvas quippe dicit esse noxios daemones ex hominibus factos. Sed hinc alia quaestio est. Inde autem perhibet appellari Graece beatos εὐδαίμονας quod boni sint animi, hoc est boni daemones, animos quoque hominum daemones
esse confirmans.</p>
<h3>XII</h3>
<span class="label"><span class="italic">De ternis contrariis quibus secundum Platonicos daemonum hominumque natura distinguitur.</span></span>
<p><span class="sc">Sed</span> nunc de his agimus quos in natura propria descripsit inter deos et homines genere animalia, mente rationalia, animo passiva, corpore aeria,


</p></section><notes></notes></section>