<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

inquietarent, frustra eos videri dicit coluisse sapientiam;
illa etiam ipsa numina cum quibus conversarentur,
etsi de ceteris rebus vera praedicerent, tamen quoniam de beatitudine nihil cautum nec satis idoneum monerent, nec deos illos esse nec benignos daemones, sed aut illum qui dicitur fallax, aut humanum omne commentum.</p>
<h3>XII</h3>
<span class="label"><span class="italic">De miraculis quae per sanctorum angelorum ministerium Deus verus operatur.</span></span>
<p><span class="sc">Verum</span> quia tanta et talia geruntur his artibus ut universum modum humanae facultatis excedant, quid restat nisi ut ea quae mirifice tamquam divinitus praedici vel fieri videntur nec tamen ad unius Dei cultum referuntur, cui simpliciter inhaerere fatentibus
quoque Platonicis et per multa testantibus solum beatificum bonum est, malignorum daemonum ludibria et seductoria inpedimenta, quae vera pietate cavenda sunt, prudenter intellegantur?</p>
<p>Porro autem quaecumque miracula sive per angelos sive quocumque modo ita divinitus fiunt ut Dei unius, in quo solo beata vita est, cultum religionemque
</p></section><notes></notes></section>