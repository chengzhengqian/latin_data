<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p class="noindent">selectorum qui aliquo crimine famam traxit infamem; vix autem selectorum quispiam qui non in se notam contumeliae insignis acceperit. Illi ad istorum humilia opera descenderunt, isti in illorum sublimia crimina non venerunt. De Iano quidem non mihi facile quicquam occurrit quod ad probrum pertineat. Et fortasse talis fuerit, innocentius vixerit et a facinoribus
flagitiisque remotius. Saturnum fugientem benignus excepit; cum hospite partitus est regnum ut etiam civitates singulas conderent, iste Ianiculum, ille Saturniam. Sed isti in cultu deorum omnis dedecoris adpetitores, cuius vitam minus turpem invenerunt, eum simulacri monstrosa deformitate turparunt, nunc eum bifrontem, nunc etiam quadrifrontem,
tamquam geminum, facientes. An forte voluerunt ut, quoniam plurimi dii selecti erubescenda
perpetrando amiserant frontem, quanto iste innocentior esset, tanto frontosior appareret?</p>
<h3>V</h3>
<span class="label"><span class="italic">De paganorum secretiore doctrina physicisque rationibus.</span></span>
<p><span class="sc">Sed</span> ipsorum potius interpretationes physicas audiamus,
quibus turpitudinem miserrimi erroris velut altioris doctrinae specie colorare conantur. Primum</p>
</section><notes></notes></section>