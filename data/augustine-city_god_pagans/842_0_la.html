<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

deos quos fecit adloquentem ac dicentem: “Vos qui deorum satu orti estis, adtendite. Quorum operum ego parens effectorque sum, haec sunt indissolubilia me invito, quamquam omne conligatum solvi potest; sed haudquaquam bonum<a class="footnoteLink" href="#note_LCL414_188_1" id="target_note_LCL414_188_1"><sup>1</sup></a> est ratione vinctum velle dissolvere. Sed quoniam estis orti, inmortales vos quidem esse et indissolubiles non potestis. Ne utiquam<a class="footnoteLink" href="#note_LCL414_188_2" id="target_note_LCL414_188_2"><sup>2</sup></a>
tamen dissolvemini, neque vos ulla mortis fata periment nec erunt valentiora quam consilium meum, quod maius est vinculum ad perpetuitatem vestram quam illa quibus estis [tum cum gignebamini]<a class="footnoteLink" href="#note_LCL414_188_3" id="target_note_LCL414_188_3"><sup>3</sup></a>
conligati.” Ecce deos Plato dicit et corporis animaeque conligatione mortales et tamen inmortales dei a quo facti sunt voluntate atque consilio.</p>
<p>Si ergo animae poena est in qualicumque corpore conligari, quid est quod eos adloquens deus tamquam sollicitos ne forte moriantur, id est dissolvantur a corpore, de sua facit inmortalitate securos, non propter eorum naturam, quae sit compacta, non simplex, sed propter suam invictissimam voluntatem, qua potens est facere ut nec orta occidant nec conexa solvantur, sed incorruptibiliter perseverent?</p>
</section><notes><section class="footnotes"><ul><li class="note" id="note_LCL414_188_1"><a class="footnoteCrossrefLink" href="#target_note_LCL414_188_1" title="Click to highlight in text"><sup class="lineRef">1</sup>boni <span class="italic">one MS., Cicero.</span></a></li><script type="text/javascript">document.getElementById('note_LCL414_188_1').style.display = "none";</script><li class="note" id="note_LCL414_188_2"><a class="footnoteCrossrefLink" href="#target_note_LCL414_188_2" title="Click to highlight in text"><sup class="lineRef">2</sup>ne utiquam <span class="italic">some MSS., Cicero, where</span> ne umquam <span class="italic">is also attested</span> : nec umquam <span class="italic">or</span> numquam <span class="italic">or</span> nequaquam <span class="italic">other MSS.</span></a></li><script type="text/javascript">document.getElementById('note_LCL414_188_2').style.display = "none";</script><li class="note" id="note_LCL414_188_3"><a class="footnoteCrossrefLink" href="#target_note_LCL414_188_3" title="Click to highlight in text"><sup class="lineRef">3</sup>tum cum gignebamini <span class="italic">found in some MSS., but omitted in others and rightly bracketed by editors as an interpolation from Cicero’s text.</span></a></li><script type="text/javascript">document.getElementById('note_LCL414_188_3').style.display = "none";</script></ul></section></notes></section>