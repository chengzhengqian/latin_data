<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p class="noindent">cogerentur, cum eos modo vix feramus, quando pro superflua voluptate plura donantur histrionibus quam tunc legionibus pro extrema salute conlata sunt?</p>
<h3>XX</h3>
<span class="label"><span class="italic">De exitu Saguntinorum, quibus propter Romanorum amicitiam pereuntibus dii Romani auxilium non tulerunt.</span></span>
<p><span class="sc">Sed</span> in his omnibus belli Punici secundi malis nihil miserabilius ac miserabili querella dignius quam exitium Saguntinorum fuit. Haec quippe Hispaniae civitas amicissima populi Romani, dum eidem populo fidem servat, eversa est. Hinc enim Hannibal fracto foedere Romanorum causas quaesivit quibus eos inritaret ad bellum. Saguntum ergo ferociter obsidebat;
quod ubi Romae auditum est, missi legati ad Hannibalem, ut ab eius obsidione discederet. Contempti
Carthaginem pergunt querimoniamque deponunt
foederis rupti infectoque negotio Romam redeunt. Dum hae morae aguntur, misera illa civitas opulentissima, suae rei publicae Romanaeque carissima,
octavo vel nono a Poenis mense deleta est.</p>
<p>Cuius interitum legere, quanto magis scribere, horroris est. Breviter tamen eum commemorabo; ad </p></section><notes></notes></section>