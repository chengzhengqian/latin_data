<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

solum sine terrenis sed sine ullis omnino corporibus eas adseruit in sempiternum esse victuras.</p>
<p>Nec tamen ista qualicumque opinione praecepit saltem ne diis corporatis religionis obsequio subderentur.
Quid ita, nisi quia eas, quamvis nulli corpori sociatas, non credidit illis esse meliores? Quapropter, si non audebunt isti, sicut eos ausuros esse non arbitror, diis beatissimis et tamen in aeternis corporibus constitutis humanas animas anteponere, cur eis videtur absurdum quod fides Christiana praedicat, et primos homines ita fuisse conditos ut, si non peccassent, nulla morte a suis corporibus solverentur sed pro meritis oboedientiae custoditae inmortalitate donati cum eis viverent in aeternum, et talia sanctos in resurrectione habituros ea ipsa in quibus hic laboraverunt corpora ut nec eorum carni aliquid corruptionis vel difficultatis nec eorum beatitudini aliquid doloris et infelicitatis possit accidere?</p>
<h3>XX</h3>
<span class="label"><span class="italic">Quod caro sanctorum, quae nunc requiescit in spe, in meliorem reparanda sit qualitatem quam fuit primorum
hominum ante peccatum.</span></span>
<p><span class="sc">Proinde</span> nunc sanctorum animae defunctorum ideo non habent gravem mortem, qua separatae sunt a corporibus


</p></section><notes></notes></section>