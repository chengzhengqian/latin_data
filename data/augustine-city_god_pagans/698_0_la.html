<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

quippe in evangelio sanctis fidelibusque promittit quod erunt aequales angelis Dei; quibus etiam promittitur quod ibunt in vitam aeternam. Porro autem si nos certi sumus numquam nos ex illa inmortali felicitate casuros, illi vero certi non sunt, iam potiores, non aequales eis erimus. Sed quia nequaquam Veritas fallit et aequales eis erimus, profecto etiam ipsi certi sunt suae felicitatis aeternae. Cuius illi allii quia certi non fuerunt—non enim erat eorum aeterna felicitas cuius certi essent, quae finem habitura—, restat ut aut inpares fuerint, aut si pares fuerunt, post istorum ruinam illis certa scientia suae sempiternae felicitatis accesserit.</p>
<p>Nisi forte quis dicat id quod Dominus ait de diabolo in evangelio: <span class="italic">Ille homicida erat ab initio et in veritate non stetit</span>, sic esse accipiendum ut non solum homicida fuerit ab initio, id est initio humani generis, ex quo utique homo factus est quem decipiendo posset occidere, verum etiam ab initio suae conditionis in veritate non steterit et ideo numquam beatus cum sanctis angelis fuerit, suo recusans esse subditus creatori et sua per superbiam velut privata potestate laetatus, ac per hoc falsus et fallax, quia nec quisquam potestatem Omnipotentis evadit, et qui per piam subiectionem noluit tenere quod vere




</p></section><notes></notes></section>