<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

acceptum nec oboedientiam custodirent, utrum animae an corporis an totius hominis an illam quae appellatur secunda, respondendum est: Omnes. Prima enim constat ex duabus, [secunda]<a class="footnoteLink" href="#note_LCL414_176_1" id="target_note_LCL414_176_1"><sup>1</sup></a> ex omnibus
tota. Sicut enim universa terra ex multis terris et universa ecclesia ex multis constat ecclesiis, sic universa mors ex omnibus.</p>
<p>Quoniam prima constat ex duabus, una animae, altera corporis, ut sit prima totius hominis mors cum anima sine Deo et sine corpore ad tempus poenas luit; secunda vero, ubi anima sine Deo cum corpore poenas aeternas luit. Quando ergo dixit Deus primo illi homini quem in paradiso constituerat de cibo vetito: <span class="italic">Quacumque die ederitis ex illo, morte moriemini</span>, non tantum primae mortis partem priorem, ubi anima privatur Deo, nec tantum posteriorem, ubi corpus privatur anima, nec solam<a class="footnoteLink" href="#note_LCL414_176_2" id="target_note_LCL414_176_2"><sup>2</sup></a> ipsam totam primam, ubi anima et a Deo et a corpore separata punitur, sed quidquid mortis est usque ad novissimam,
quae secunda dicitur, qua est nulla posterior, comminatio illa complexa est.</p>
</section><notes><section class="footnotes"><ul><li class="note" id="note_LCL414_176_1"><a class="footnoteCrossrefLink" href="#target_note_LCL414_176_1" title="Click to highlight in text"><sup class="lineRef">1</sup>secunda <span class="italic">omitted in many MSS., and rightly bracketed by editors as an interpolation arising from a misunderstanding of the text.</span></a></li><script type="text/javascript">document.getElementById('note_LCL414_176_1').style.display = "none";</script><li class="note" id="note_LCL414_176_2"><a class="footnoteCrossrefLink" href="#target_note_LCL414_176_2" title="Click to highlight in text"><sup class="lineRef">2</sup>solum <span class="italic">some MSS.</span></a></li><script type="text/javascript">document.getElementById('note_LCL414_176_2').style.display = "none";</script></ul></section></notes></section>