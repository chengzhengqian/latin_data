<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

locutionibus subobscure dictum est, quoquo modo intellegatur, debet his rebus manifestissimis convenire.</p>
<h3>XVII</h3>
<span class="label"><span class="italic">De his quae ad sacerdotium Christi in psalmo centensimo nono, et de his quae in psalmo vicensimo primo ad passionem ipsius spectant.</span></span>
<p><span class="sc">Sicut</span> etiam in illo psalmo ubi sacerdos Christus, quem ad modum hic rex, apertissime praedicatur: <span class="italic">Dixit Dominus Domino meo: Sede a dextris meis, donec ponam inimicos tuos scabellum pedum tuorum,</span> sedere Christus ad dexteram Patris creditur, non videtur; eius etiam inimicos poni sub pedibus eius nondum apparet; id agitur, apparebit in fine; etiam hoc nunc creditur, post videbitur. Verum quod sequitur: <span class="italic">Virgam virtutis tuae emittet Dominus ex Sion, et dominare in medio inimicorum tuorum,</span> ita clarum est, ut non solum infideliter et infeliciter, sed etiam inpudenter negetur. Et ipsi quippe fatentur inimici ex Sion missam fuisse legem Christi, quod evangelium nos vocamus, et eam virgam virtutis eius agnoscimus. Dominari vero eum in medio inimicorum suorum idem ipsi inter quos dominatur dentibus frendendo et tabescendo et nihil adversus eum valendo testantur.</p>
<p>Deinde quod paulo post dicit: <span class="italic">Iuravit Dominus, et



</span></p></section><notes></notes></section>