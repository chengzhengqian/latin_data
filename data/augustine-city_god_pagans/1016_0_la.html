<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

commemorandum, ista utraque progenies, quae distinctis generationibus duas insinuat civitates, unam terrigenarum, alteram regeneratorum, quo modo postea sic commixta fuerit atque confusa ut universum genus humanum, exceptis octo hominibus,
diluvio perire mereretur.<a class="footnoteLink" href="#note_LCL414_536_1" id="target_note_LCL414_536_1"><sup>1</sup></a></p>
<h3>XXI</h3>
<span class="label"><span class="italic">Qua ratione commemorato Enoch, qui fuit filius Cain, totius generationis eius usque ad diluvium sit continuata narratio, commemorato autem Enos, qui fuit filius Seth, ad conditionis humanae principium sit reditum.</span></span>
<p><span class="sc">Primo</span> autem intuendum est quem ad modum, cum ex Cain generationes enumerarentur, commemorato
ante ceteros posteros eius illo in cuius nomine condita est civitas, id est Enoch, contexti sunt ceteri usque ad illum finem de quo locutus sum, donec illud genus atque universa propago diluvio deleretur. Cum vero filius Seth unus commemoratus fuisset, Enos, nondum usque ad diluvium additis ceteris, articulus quidam interponitur et dicitur: <span class="italic">Hic liber nativitatis hominum. Qua die fecit Deus Adam, ad imaginem Dei fecit illum. Masculum et feminam
fecit illos, et benedixit illos et cognominavit nomen eorum Adam qua die fecit illos.</span></p>
</section><notes><section class="footnotes"><ul><li class="note" id="note_LCL414_536_1"><a class="footnoteCrossrefLink" href="#target_note_LCL414_536_1" title="Click to highlight in text"><sup class="lineRef">1</sup>perire mereretur <span class="italic">some MSS</span> : perimeretur <span class="italic">other MSS.</span></a></li><script type="text/javascript">document.getElementById('note_LCL414_536_1').style.display = "none";</script></ul></section></notes></section>