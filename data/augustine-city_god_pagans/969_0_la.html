<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

iniustus non recte dividendo, hoc est non recte vivendo, et indignus cuius adprobaretur oblatio, quam esset iniustior quod fratrem iustum gratis odisset ostendit. Non tamen eum dimittens sine mandato sancto, iusto et bono: <span class="italic">Quiesce</span>,
 inquit; <span class="italic">ad te enim conversio eius, et tu dominaberis illius.</span> Numquid
fratris? Absit. Cuius igitur nisi peccati? Dixerat enim: <span class="italic">Peccasti</span>, tum deinde addidit: <span class="italic">Quiesce; ad te enim conversio eius, et tu dominaberis illius.</span> Potest quidem ita intellegi ad ipsum hominem conversionem
esse debere peccati ut nulli alii quam sibi sciat tribuere debere quod peccat.</p>
<p>Haec est enim salubris paenitentiae medicina et veniae petitio non incongrua, ut, ubi ait: <span class="italic">Ad te enim conversio eius,</span> non subaudiatur “erit” sed “sit,” praecipientis videlicet, non praedicentis modo. Tunc enim dominabitur quisque peccato, si id sibi non defendendo praeposuerit sed paenitendo subiecerit.
Alioquin, et illi serviet dominanti si patrocinium
adhibuerit accidenti.<a class="footnoteLink" href="#note_LCL414_442_1" id="target_note_LCL414_442_1"><sup>1</sup></a></p>
<p>Sed ut peccatum intellegatur concupiscentia ipsa carnalis, de qua dicit apostolus: <span class="italic">Caro concupiscit adversus spiritum,</span> in cuius carnis fructibus et invidiam commemorat, qua utique Cain stimulabatur et accendebatur




</p></section><notes><section class="footnotes"><ul><li class="note" id="note_LCL414_442_1"><a class="footnoteCrossrefLink" href="#target_note_LCL414_442_1" title="Click to highlight in text"><sup class="lineRef">1</sup>accedenti <span class="italic">some MSS.</span></a></li><script type="text/javascript">document.getElementById('note_LCL414_442_1').style.display = "none";</script></ul></section></notes></section>