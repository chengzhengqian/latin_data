<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

est. Medicus sane, qui ei dixerat ut nihil curationis adhiberet si paulo diutius vellet vivere, cum inspexisset eam postea et sanissimam comperisset
quam prius habere illud malum tali inspectione
cognoverat, quaesivit ab ea vehementer quid adhibuisset curationis,<a class="footnoteLink" href="#note_LCL417_222_1" id="target_note_LCL417_222_1"><sup>1</sup></a> cupiens, quantum intellegi datur, nosse medicamentum quo Hippocratis definitio vinceretur. Cumque ab ea quid factum esset audisset, voce velut contemnentis et vultu, ita ut illa metueret ne aliquod contumeliosum verbum proferret
in Christum, religiosa urbanitate respondisse fertur: “Putabam,” inquit, “magnum aliquid te mihi fuisse dicturam.” Atque illa iam exhorrescente, mox addidit: “Quid grande fecit Christus sanare cancrum, qui quadriduanum mortuum suscitavit?”</p>
<p>Hoc ego cum audissem et vehementer stomacharer in illa civitate atque in illa persona non utique obscura factum tam ingens miraculum sic latere, hinc eam et admonendam et paene obiurgandam putavi. Quae cum mihi respondisset non se inde tacuisse, quaesivi ab eis quas forte tunc matronas amicissimas secum habebat, utrum hoc antea scissent. Responderunt
se omnino nescisse. Ecce, inquam, quo modo non taces, ut nec istae audiant quae tibi tanta familiaritate iunguntur. Et quia breviter ab ea quaesiveram, feci ut illis audientibus multumque mirantibus et glorificantibus Deum totum ex ordine, quem ad modum gestum fuerit, indicaret.</p>
</section><notes><section class="footnotes"><ul><li class="note" id="note_LCL417_222_1"><a class="footnoteCrossrefLink" href="#target_note_LCL417_222_1" title="Click to highlight in text"><sup class="lineRef">1</sup><span class="italic">The word</span> curationis, “<span class="italic">remedy</span>” <span class="italic">is omitted by many MSS. and by the Benedictine editors.</span></a></li><script type="text/javascript">document.getElementById('note_LCL417_222_1').style.display = "none";</script></ul></section></notes></section>