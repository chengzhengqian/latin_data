<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

istuc<a class="footnoteLink" href="#note_LCL414_478_1" id="target_note_LCL414_478_1"><sup>1</sup></a> fecisse consilio, quis non videat quid proclivius faciliusque credatur?</p>
<p>Sed absit ut prudens quispiam vel Iudaeos cuiuslibet
perversitatis atque malitiae tantum potuisse credat in codicibus tam multis et tam longe lateque dispersis vel septuaginta illos memorabiles viros hoc de invidenda gentibus veritate unum communicasse consilium. Credibilius ergo quis dixerit, cum primum
de bibliotheca Ptolomaei describi ista coeperunt, tunc aliquid tale fieri potuisse in codice uno, sed primitus inde descripto, unde iam latius emanaret, ubi potuit quidem accidere etiam scriptoris error.</p>
<p>Sed hoc in illa quaestione de vita Mathusalae non absurdum est suspicari et in illo alio ubi, superantibus viginti quattuor annis, summa non convenit. In his autem in quibus continuatur ipsius mendositatis similitudo ita ut ante genitum filium qui ordini inseritur alibi supersint centum anni, alibi desint, post genitum autem ubi deerant supersint, ubi supererant desint ut summa conveniat (et hoc in prima, secunda, tertia, quarta, quinta,<a class="footnoteLink" href="#note_LCL414_478_2" id="target_note_LCL414_478_2"><sup>2</sup></a> septima generatione invenitur), videtur habere quandam, si dici potest, error ipse constantiam nec casum redolet, sed industriam.</p>
<p>Itaque illa diversitas numerorum aliter se habentium




</p></section><notes><section class="footnotes"><ul><li class="note" id="note_LCL414_478_1"><a class="footnoteCrossrefLink" href="#target_note_LCL414_478_1" title="Click to highlight in text"><sup class="lineRef">1</sup>istud <span class="italic">some MSS.</span></a></li><script type="text/javascript">document.getElementById('note_LCL414_478_1').style.display = "none";</script><li class="note" id="note_LCL414_478_2"><a class="footnoteCrossrefLink" href="#target_note_LCL414_478_2" title="Click to highlight in text"><sup class="lineRef">2</sup>quinta sexta <span class="italic">V and two other MSS.</span></a></li><script type="text/javascript">document.getElementById('note_LCL414_478_2').style.display = "none";</script></ul></section></notes></section>