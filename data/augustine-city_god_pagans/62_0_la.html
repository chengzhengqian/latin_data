<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p>Nam ista respondet: Deus meus ubique praesens, ubique totus, nusquam inclusus, qui possit adesse secretus, abesse non motus; ille cum me adversis rebus exagitat, aut merita examinat aut peccata castigat mercedemque mihi aeternam pro toleratis pie malis temporalibus servat; vos autem qui estis cum quibus loqui dignum sit, saltem de diis vestris, quanto minus de Deo meo, qui <span class="italic">terribilis est super omnes deos, quoniam omnes</span> <a class="footnoteLink" href="#note_LCL411_124_1" id="target_note_LCL411_124_1"><sup>1</sup></a> <span class="italic">dii gentium daemonia, Dominus autem caelos fecit?</span></p>
<h3>XXX</h3>
<span class="label"><span class="italic">Quam pudendis prosperitatibus affluere velint, qui de Christianis temporibus conqueruntur.</span></span>
<p><span class="sc">Si</span> Nasica ille Scipio vester quondam pontifex viveret,
quem sub terrore belli Punici in suscipiendis Phrygiis sacris, cum vir optimus quaereretur, universus
senatus elegit, cuius os fortasse non auderetis aspicere, ipse vos ab hac inpudentia cohiberet. Cur enim adflicti rebus adversis de temporibus querimini Christianis, nisi quia vestram luxuriam cupitis habere securam et perditissimis moribus remota omni molestiarum asperitate diffluere? Neque enim propterea
cupitis habere pacem et omni genere copiarum abundare, ut his bonis honeste utamini, hoc est</p>
</section><notes><section class="footnotes"><ul><li class="note" id="note_LCL411_124_1"><a class="footnoteCrossrefLink" href="#target_note_LCL411_124_1" title="Click to highlight in text"><sup class="lineRef">1</sup><span class="italic">Some MSS. omit</span> omnes.</a></li><script type="text/javascript">document.getElementById('note_LCL411_124_1').style.display = "none";</script></ul></section></notes></section>