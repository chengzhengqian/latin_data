<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

peccato naturam liberans gratia. Unde illa vocantur vasa irae, ista vasa misericordiae. Significatum est hoc etiam in duobus filiis Abrahae, quod unus de ancilla, quae dicebatur Agar, secundum carnem natus est Ismael, alter est autem de Sarra libera secundum repromissionem natus Isaac. Uterque quidem de semine Abrahae, sed illum genuit demonstrans consuetudo naturam, illum<a class="footnoteLink" href="#note_LCL414_420_1" id="target_note_LCL414_420_1"><sup>1</sup></a> vero dedit promissio significans gratiam. Ibi humanus usus ostenditur, hic divinum beneficium commendatur.</p>
<h3>III</h3>
<span class="label"><span class="italic">De sterilitate Sarrae, quam Dei gratia fecundavit.</span></span>
<p><span class="sc">Sarra</span> quippe sterilis erat et desperatione prolis saltem de ancilla sua concupiscens habere quod de se ipsa non se posse cernebat, dedit eam fetandam viro, de quo parere voluerat nec potuerat. Exegit itaque etiam sic debitum de marito utens iure suo in utero alieno. Natus est ergo Ismael sicut nascuntur
homines, permixtione sexus utriusque usitata lege naturae. Ideo dictum est: <span class="italic">Secundum carnem</span> <a class="footnoteLink" href="#note_LCL414_420_2" id="target_note_LCL414_420_2"><sup>2</sup></a> non quod ista beneficia Dei non sint aut non illa operetur Deus, cuius opifex sapientia <span class="italic">adtingit</span>, sicut







</p></section><notes><section class="footnotes"><ul><li class="note" id="note_LCL414_420_1"><a class="footnoteCrossrefLink" href="#target_note_LCL414_420_1" title="Click to highlight in text"><sup class="lineRef">1</sup>istum <span class="italic">a few MSS.</span></a></li><script type="text/javascript">document.getElementById('note_LCL414_420_1').style.display = "none";</script><li class="note" id="note_LCL414_420_2"><a class="footnoteCrossrefLink" href="#target_note_LCL414_420_2" title="Click to highlight in text"><sup class="lineRef">2</sup>hominem <span class="italic">a few MSS.</span></a></li><script type="text/javascript">document.getElementById('note_LCL414_420_2').style.display = "none";</script></ul></section></notes></section>