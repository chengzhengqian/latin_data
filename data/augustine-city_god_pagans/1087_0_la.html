<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

quinque annos. Filius vero eius Ninus, qui defuncto patri successit in regnum, quinquaginta duo regnavit annos, et habebat in regno quadraginta tres quando natus est Abraham, qui erat annus circiter millensimus ducentensimus ante conditam Romam, veluti alteram in occidente Babyloniam.</p>
<h3>XVIII</h3>
<span class="label"><span class="italic">De iterato alloquio Dei ad Abraham, quo ei et semini eius Chanaan terra promittitur.</span></span>
<p><span class="sc">Egressus</span> ergo Abraham de Charra septuagensimo quinto anno aetatis suae, centensimo autem quadragensimo
et quinto patris sui, cum Loth filio fratris et Sarra coniuge perrexit in terram Chanaan et pervenit usque ad Sichem, ubi rursus divinum accepit oraculum, de quo ita scriptum est: <span class="italic">Et apparuit Dominus Abrae, et dixit illi: Semini tuo dabo terram hanc.</span> Nihil hic de illo semine dictum est, in quo pater factus est omnium gentium, sed de illo solo de quo pater est unius Israeliticae gentis, ab hoc enim semine terra illa possessa est.</p>
<h3>XIX</h3>
<span class="label"><span class="italic">De Sarrae pudicitia in Aegypto per Deum custodita, quam Abraham non uxorem suam esse dixerat, sed sororem.</span></span>
<p><span class="sc">Deinde</span> aedificato ibi altari et invocato Deo, Abraham profectus est inde et habitavit in heremo


</p></section><notes></notes></section>