<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

ut faciat malum, quod fit libero arbitrio, et a malo ut faciat bonum, quod non fit sine divino adiutorio.</p>
<h3>XXII</h3>
<span class="label"><span class="italic">De lapsu filiorum Dei alienigenarum mulierum amore captorum, unde et omnes, exceptis octo hominibus, diluvio perire meruerunt.</span></span>
<p>Hoc itaque libero voluntatis arbitrio, genere humano
progrediente atque crescente, facta est permixtio
et, iniquitate participata, quaedam utriusque confusio civitatis. Quod malum a sexu femineo causam rursus invenit, non quidem illo modo quo ab initio (non enim cuiusquam etiam tunc fallacia seductae illae feminae persuaserunt peccatum viris). Sed ab initio quae pravis moribus fuerant in terrena civitate, id est in terrigenarum societate, amatae sunt a filiis Dei, civibus scilicet peregrinantis in hoc saeculo alterius civitatis, propter pulchritudinem corporis. Quod bonum Dei quidem donum<a class="footnoteLink" href="#note_LCL414_542_1" id="target_note_LCL414_542_1"><sup>1</sup></a> est, sed propterea id largitur etiam malis, ne magnum bonum videatur bonis.</p>
<p>Deserto itaque bono magno et bonorum proprio, lapsus est factus ad bonum minimum, non bonis proprium, sed bonis malisque commune. Ac sic



</p></section><notes><section class="footnotes"><ul><li class="note" id="note_LCL414_542_1"><a class="footnoteCrossrefLink" href="#target_note_LCL414_542_1" title="Click to highlight in text"><sup class="lineRef">1</sup>bonum <span class="italic">V and one other MS.</span></a></li><script type="text/javascript">document.getElementById('note_LCL414_542_1').style.display = "none";</script></ul></section></notes></section>