<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

Tobiae: <span class="italic">Videbatis me manducare, sed visu vestro videbatis,</span> id est, necessitate reficiendi corporis, sicut vos facitis, me cibum sumere putabatis.</p>
<p>Sed si forte de angelis aliud credibilius disputari potest, certe fides Christiana de ipso Salvatore non dubitat, quod etiam post resurrectionem, iam quidem in spiritali carne, sed tamen vera, cibum ac potum cum discipulis sumpsit. Non enim potestas, sed egestas edendi ac bibendi talibus corporibus auferetur.
Unde et spiritalia erunt, non quia corpora esse desistent, sed quia spiritu vivificante subsistent.</p>
<h3>XXIII</h3>
<span class="label"><span class="italic">Quid intellegendum sit de corpore animali et de corpore spiritali, et qui moriantur in Adam, qui vero vivificentur in Christo.</span></span>
<p><span class="sc">Nam</span> sicut ista<a class="footnoteLink" href="#note_LCL414_222_1" id="target_note_LCL414_222_1"><sup>1</sup></a> quae habent animam viventem, nondum spiritum vivificantem<a class="footnoteLink" href="#note_LCL414_222_2" id="target_note_LCL414_222_2"><sup>2</sup></a> animalia dicuntur corpora nec tamen animae sunt, sed corpora, ita illa spiritalia vocantur corpora. Absit tamen ut spiritus ea credamus futura, sed corpora carnis habitura substantiam,
sed nullam tarditatem corruptionemque





</p></section><notes><section class="footnotes"><ul><li class="note" id="note_LCL414_222_1"><a class="footnoteCrossrefLink" href="#target_note_LCL414_222_1" title="Click to highlight in text"><sup class="lineRef">1</sup>ista corpora <span class="italic">or</span> corpora ista <span class="italic">some MSS.</span></a></li><script type="text/javascript">document.getElementById('note_LCL414_222_1').style.display = "none";</script><li class="note" id="note_LCL414_222_2"><a class="footnoteCrossrefLink" href="#target_note_LCL414_222_2" title="Click to highlight in text"><sup class="lineRef">2</sup>spiritu vivificante <span class="italic">a few MSS.</span></a></li><script type="text/javascript">document.getElementById('note_LCL414_222_2').style.display = "none";</script></ul></section></notes></section>