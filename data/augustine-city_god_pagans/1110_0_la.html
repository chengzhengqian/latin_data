<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

praeferenda, quia centenarius quidem senex, sed temporis nostri, de nulla potest femina gignere; non tunc quando adhuc tamdiu vivebant ut centum anni nondum facerent hominem decrepitae senectutis.</p>
<h3>XXIX</h3>
<span class="label"><span class="italic">De tribus viris vel angelis in quibus ad quercum Mambre apparuisse Abrahae Dominus indicatur.</span></span>
<p><span class="sc">Item</span> Deus apparuit Abrahae ad quercum Mambre in tribus viris, quos dubitandum non est angelos fuisse; quamvis quidam existiment unum in eis fuisse Dominum Christum, adserentes eum etiam ante indumentum carnis fuisse visibilem. Est quidem divinae potestatis et invisibilis, incorporalis inmutabilisque naturae, sine ulla sui mutatione etiam mortalibus aspectibus apparere, non per id quod est, sed per aliquid quod sibi subditum est; quid autem illi subditum non est? Verum tamen si propterea confirmant horum trium aliquem fuisse Christum quia, cum tres vidisset, ad Dominum singulariter
est locutus—sic enim scriptum est: <span class="italic">Et ecce tres viri stabant super eum, et videns procucurrit in obviam illis ab ostio tabernaculi sui, et adoravit super terram et dixit: Domine, si inveni gratiam ante te,</span> et cetera—cur non et illud advertunt, duos ex eis


</p></section><notes></notes></section>