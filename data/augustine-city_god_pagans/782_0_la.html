<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

placet opinentur et disputent: <span class="italic">Secundum altitudinem tuam,</span> quam nullus potest nosse hominum, <span class="italic">multiplicasti filios hominum.</span> Valde quippe altum est et semper fuisse et hominem, quem numquam fecerat, ex aliquo tempore primum facere voluisse, nec consilium voluntatemque mutasse.</p>
<h3>XVI</h3>
<span class="label"><span class="italic">An ut Deus semper etiam dominus fuisse intellegatur, credendum sit creaturam quoque numquam defuisse cui dominaretur, et quo modo dicatur semper creatum quod dici non potest coaeternum.</span></span>
<p><span class="sc">Ego</span> quidem sicut Dominum Deum aliquando dominum
non fuisse dicere non audeo, ita hominem numquam
antea fuisse et ex quodam tempore primum hominem creatum esse dubitare non debeo. Sed cum cogito cuius rei dominus semper fuerit, si semper creatura non fuit, adfirmare aliquid pertimesco quia et me ipsum intueor et scriptum esse recolo: <span class="italic">Quis hominum potest scire consilium Dei, aut quis poterit cogitare quid velit Dominus? Cogitationes enim mortalium
timidae et incertae adinventiones nostrae. Corruptibile
enim corpus adgravat animam, et deprimit terrena inhabitatio sensum multa cogitantem.</span></p>
<p>Ex his igitur quae in hac terrena inhabitatione


</p></section><notes></notes></section>