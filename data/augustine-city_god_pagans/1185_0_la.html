<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

sed in eius corpore ac membris, quod populus eius est. Ideo in libro regnorum: <span class="italic">Iniquitas eius</span> dicitur; in psalmo autem: <span class="italic">Filiorum eius</span> ; ut intellegamus de ipso dici quodam modo quod de eius corpore dicitur. Propter quod etiam ipse de caelo, cum corpus eius, quod sunt fideles eius, Saulus persequeretur:
<span class="italic">Saule,</span> inquit, <span class="italic">Saule, quid me persequeris?</span> Deinde in consequentibus psalmi: <span class="italic">Neque nocebo,</span> inquit, <span class="italic">in veritate mea, neque profanabo testamentum meum, et quae procedunt de labiis meis non reprobabo. Semel iuravi in sancto meo, si David mentiar;</span> id est, nequaquam David mentiar. Solet enim sic loqui scriptura. Quid autem non mentiatur, adiungit et dicit: <span class="italic">Semen eius in aeternum manet; et sedes eius sicut sol in conspectu meo, et sicut luna perfecta in aeternum, et testis in caelo fidelis.</span></p>
<h3>X</h3>
<span class="label"><span class="italic">Quam diversa acta sint in regno terrenae Hierusalem ab his quae promiserat Deus, ut intellegeretur promissionis veritas ad alterius regis et regni gloriam pertinere.</span></span>
<p><span class="sc">Post</span> haec tantae promissionis validissima firmamenta,
ne putarentur in Salomone completa, tamquam
id speraretur nec inveniretur: <span class="italic">Tu vero</span>, inquit,




</p></section><notes></notes></section>