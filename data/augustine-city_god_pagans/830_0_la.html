<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

sit quam ante annum fuit, et cras quam hodie, et hodie quam heri, et paulo post quam nunc, et nunc quam paulo ante propinquior, quoniam quidquid temporis vivitur de spatio vivendi demitur, et cotidie fit minus minusque quod restat, ut omnino nihil sit aliud tempus vitae huius quam cursus ad mortem, in quo nemo vel paululum stare vel aliquanto tardius ire permittitur, sed urgentur omnes pari motu nec diverso inpelluntur accessu.</p>
<p>Neque enim cui vita brevior fuit celerius diem duxit quam ille cui longior; sed cum aequaliter et aequalia momenta raperentur ambobus, alter habuit propius, alter remotius quo non inpari velocitate ambo currebant. Aliud est autem amplius viae peregisse, aliud tardius ambulasse. Qui ergo usque ad mortem productiora spatia temporis agit non lentius pergit, sed plus itineris conficit.</p>
<p>Porro si ex illo quisque incipit mori, hoc est esse in morte, ex quo in illo agi coeperit ipsa mors, id est vitae detractio (quia, cum detrahendo finita fuerit, post mortem iam erit, non in morte), profecto, ex quo esse incipit in hoc corpore, in morte est. Quid enim aliud diebus horis momentisque singulis agitur donec, ea consumpta,<a class="footnoteLink" href="#note_LCL414_164_1" id="target_note_LCL414_164_1"><sup>1</sup></a> mors, quae agebatur, impleatur

</p></section><notes><section class="footnotes"><ul><li class="note" id="note_LCL414_164_1"><a class="footnoteCrossrefLink" href="#target_note_LCL414_164_1" title="Click to highlight in text"><sup class="lineRef">1</sup>consummata <span class="italic">some MSS.</span></a></li><script type="text/javascript">document.getElementById('note_LCL414_164_1').style.display = "none";</script></ul></section></notes></section>