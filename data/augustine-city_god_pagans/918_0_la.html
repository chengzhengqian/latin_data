<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

praedicatur contrariumque huic virtuti elationis vitium in eius adversario, qui est diabolus, maxime dominari sacris litteris edocetur, profecto ista est magna differentia qua civitas, unde loquimur, utraque discernitur, una scilicet societas piorum hominum, altera impiorum, singula quaeque cum angelis ad se pertinentibus, in quibus praecessit hac amor Dei, hac amor sui.</p>
<p>Manifesto ergo apertoque peccato ubi factum est quod Deus fieri prohibuerat diabolus hominem non cepisset nisi iam ille sibi ipsi placere coepisset. Hinc enim et delectavit quod dictum est: <span class="italic">Eritis sicut dii.</span> Quod melius esse possent summo veroque principio cohaerendo per oboedientiam, non suum sibi existendo principium per superbiam. Dii enim creati non sua veritate sed Dei veri participatione sunt dii. Plus autem appetendo minus est qui, dum sibi sufficere deligit,<a class="footnoteLink" href="#note_LCL414_340_1" id="target_note_LCL414_340_1"><sup>1</sup></a> ab illo qui ei vere sufficit deficit.</p>
<p>Illud itaque malum quo, cum sibi homo placet, tamquam sit et ipse lumen, avertitur ab eo lumine quod ei si placeat et ipse fit lumenâ€”illud, inquam, malum praecessit in abdito ut sequeretur hoc malum quod perpetratum est in aperto. Verum est enim quod scriptum est: <span class="italic">Ante ruinam exaltatur cor et ante gloriam humiliatur.</span> Illa prorsus ruina quae fit in








</p></section><notes><section class="footnotes"><ul><li class="note" id="note_LCL414_340_1"><a class="footnoteCrossrefLink" href="#target_note_LCL414_340_1" title="Click to highlight in text"><sup class="lineRef">1</sup>deligit <span class="italic">V and a few other MSS.:</span> diligit
 <span class="italic">most MSS.</span></a></li><script type="text/javascript">document.getElementById('note_LCL414_340_1').style.display = "none";</script></ul></section></notes></section>