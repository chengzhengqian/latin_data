<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

prohibiti iussique hoc ei deferre cui uni fas esse noverunt.</p>
<p>Imitati sunt angelos sanctos etiam sancti homines Dei. Nam Paulus et Barnabas in Lycaonia facto quodam miraculo sanitatis putati sunt dii, eisque Lycaonii victimas immolare voluerunt; quod a se humili pietate removentes eis in quem crederent adnuntiaverunt Deum.</p>
<p>Nec ob aliud fallaces illi superbe sibi hoc exigunt nisi quia vero Deo deberi sciunt. Non enim re vera, ut ait Porphyrius et nonnulli putant, cadaverinis nidoribus, sed divinis honoribus gaudent. Copiam vero nidorum magnam habent undique, et si amplius vellent, ipsi sibi poterant exhibere. Qui ergo divinitatem sibi arrogant spiritus, non cuiuslibet corporis fumo, sed supplicantis animo delectantur, cui decepto subiectoque dominentur, intercludentes iter ad Deum verum, ne sit homo illius sacrificium, dum sacrificatur cuipiam praeter illum.</p>
<h3>XX</h3>
<span class="label"><span class="italic">De summo veroque sacrificio quod ipse Dei et hominum mediator effectus est.</span></span>
<p><span class="sc">Unde</span> verus ille mediator, in quantum formam servi accipiens mediator effectus est Dei et hominum,





</p></section><notes></notes></section>