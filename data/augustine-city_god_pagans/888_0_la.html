<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p>Et quod dictum est: <span class="italic">Non in sapientiae humanae doctis verbis,</span> potuit dici: “Non in sapientiae carnalis,”
sicut quod dictum est: <span class="italic">Secundum hominem ambulatis,</span> potuit dici: “Secundum carnem.” Magis autem hoc apparuit in his quae subiunxit: <span class="italic">Cum enim quis dicat: Ego quidem sum Pauli, alius autem: Ego Apollo, nonne homines estis?</span> Quod dicebat: <span class="italic">Animales estis,</span> et: <span class="italic">Carnales estis,</span> expressius dixit: <span class="italic">Homines estis,</span> quod est: “Secundum hominem vivitis, non secundum Deum, secundum quem si viveretis, dii essetis.”</p>
<h3>V</h3>
<span class="label"><span class="italic">Quod de corporis animaeque natura tolerabilior quidem Platonicorum quam Manichaeorum sit opinio, sed et ipsa reprobanda quoniam vitiorum omnium causas naturae carnis ascribit.</span> <a class="footnoteLink" href="#note_LCL414_280_1" id="target_note_LCL414_280_1"><sup>1</sup></a></span>
<p><span class="sc">Non</span> igitur opus est in peccatis vitiisque nostris ad Creatoris iniuriam carnis accusare naturam, quae in genere atque ordine suo bona est. Sed, deserto Creatore bono, vivere secundum creatum bonum non est bonum, sive quisque secundum carnem sive secundum animam sive secundum totum hominem, qui ex anima constat et carne (unde et nomine solius animae et nomine solius carnis significari potest) eligat vivere. Nam qui velut summum bonum



</p></section><notes><section class="footnotes"><ul><li class="note" id="note_LCL414_280_1"><a class="footnoteCrossrefLink" href="#target_note_LCL414_280_1" title="Click to highlight in text"><sup class="lineRef">1</sup>ascribit <span class="italic">conjectured by Dombart from</span> ascripti <span class="italic">in V:</span> adscribunt <span class="italic">other MSS.</span></a></li><script type="text/javascript">document.getElementById('note_LCL414_280_1').style.display = "none";</script></ul></section></notes></section>