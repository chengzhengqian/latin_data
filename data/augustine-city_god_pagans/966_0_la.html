<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

primis hominibus per creaturam subiectam velut eorum socius forma congrua loquebatur, quid ei profuit? Nonne conceptum scelus in necando fratre etiam post verbum divinae admonitionis implevit? Nam cum sacrificia discrevisset amborum, in illius respiciens, huius despiciens, quod non dubitandum est potuisse cognosci signo aliquo adtestante visibili, et hoc ideo fecisset Deus, quia mala erant opera huius, fratris vero eius bona, contristatus est Cain valde et concidit facies eius. Sic enim scriptum est: <span class="italic">Et dixit Dominus ad Cain: Quare tristis factus es et quare concidit facies tua? Nonne si recte offeras, recte autem non dividas, peccasti? Quiesce; ad te enim conversio eius, et tu dominaberis illius.</span></p>
<p>In hac admonitione vel monitu quem Deus protulit ad Cain, illud quidem quod dictum est: <span class="italic">Nonne si recte offeras, recte autem non dividas, peccasti?</span> quia non elucet cur vel unde sit dictum, multos sensus peperit eius obscuritas cum divinarum scripturarum quisque tractator secundum fidei regulam id conatur exponere.
Recte quippe offertur sacrificium cum



</p></section><notes></notes></section>