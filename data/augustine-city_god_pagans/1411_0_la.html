<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

in eo quod ait: Domino soli, Dominum solem credat esse quispiam, cui sacrificandum putet; quod non ita esse intellegendum in scripturis Graecis facillime reperitur.</p>
<p>Deus igitur Hebraeorum, cui tam magnum tantus etiam iste philosophus perhibet testimonium, legem dedit Hebraeo populo suo, Hebraeo sermone conscriptam,
non obscuram et incognitam, sed omnibus iam gentibus dhTamatam, in qua lege scriptum est: <span class="italic">Sacrificans diis eradicabitur nisi Domino tantum.</span> Quid opus est in hac eius lege eiusque prophetis de hac re multa perquirere; immo non perquirere, non enim abstrusa vel rara sunt, sed aperta et crebra colligere et in hac disputatione mea ponere, quibus luce clarius apparet nulli omnino nisi tantum sibi Deum verum et summum voluisse sacrificari? Ecce hoc unum breviter,
immo granditer, minaciter, sed veraciter dictum ab illo Deo, quem tam excellenter eorum doctissimi praedicant, audiatur timeatur impleatur, ne inoboedientes
eradicatio consequatur. Sacrificans, inquit,
<span class="italic">diis eradicabitur nisi Domino tantum</span> ; non quo rei egeat alicuius, sed quia nobis expedit ut res eius simus. Huic enim canitur in sacris litteris Hebraeorum:
<span class="italic">Dixi Domino: Deus meus es tu, quoniam bonorum meorum non eges.</span></p>
<p>Huius autem praeclarissimum atque optimum sacrificium nos ipsi sumus, hoc est civitas eius, cuius rei mysterium celebramus oblationibus nostris, quae fidelibus notae sunt, sicut in libris praecedentibus



</p></section><notes></notes></section>