<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

scriptum est, <span class="italic">a fine usque ad</span> <a class="footnoteLink" href="#note_LCL414_422_1" id="target_note_LCL414_422_1"><sup>1</sup></a> <span class="italic">finem fortiter et disponit omnia suaviter</span>, sed ubi significandum fuerat Dei donum quod indebitum hominibus gratis gratia largiretur,
sic oportuit dari filium quem ad modum naturae non debebatur excursibus. Negat enim natura iam filios tali commixtioni maris et feminae qualis esse poterat Abrahae et Sarrae in illa iam aetate, etiam mulieris accedente sterilitate, quae nec tunc parere potuit quando non aetas fecunditati sed aetati fecunditas defuit.</p>
<p>Quod ergo naturae sic affectae fructus posteritatis non debebatur significat quod natura generis humani peccato vitiata ac per hoc iure damnata nihil verae felicitatis in posterum merebatur. Recte igitur significat Isaac, per repromissionem natus, filios gratiae, cives civitatis liberae, socios pacis aeternae, ubi sit non amor propriae ac privatae quodam modo voluntatis sed communi eodemque inmutabili bono gaudens atque ex multis unum cor faciens, id est perfecte concors oboedientia caritatis.</p>
<h3>IV</h3>
<span class="label"><span class="italic">De terrenae civitatis vel concertatione vel pace.</span></span>
<p><span class="sc">Terrena</span> porro civitas, quae sempiterna non erit (neque enim, cum extremo supplicio damnata fuerit, iam civitas erit), hic habet bonum suum, cuius





</p></section><notes><section class="footnotes"><ul><li class="note" id="note_LCL414_422_1"><a class="footnoteCrossrefLink" href="#target_note_LCL414_422_1" title="Click to highlight in text"><sup class="lineRef">1</sup>ad <span class="italic">most MSS., Vulg.</span> (<span class="italic">cf. Septuagint</span> : ἐπὶ πέρας): in <span class="italic">V and two other MSS.</span></a></li><script type="text/javascript">document.getElementById('note_LCL414_422_1').style.display = "none";</script></ul></section></notes></section>