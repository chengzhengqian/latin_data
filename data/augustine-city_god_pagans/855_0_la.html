<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

morituri non essent nisi peccassent, alimentis tamen ut homines utebantur, nondum spiritalia, sed adhuc animalia corpora terrena gestantes. Quae licet senio non veterescerent ut necessitate perducerentur ad mortem (qui status eis de ligno vitae, quod in medio paradiso cum arbore vetita simul erat, mirabili Dei gratia praestabatur), tamen et alios sumebant cibos praeter unam arborem quae fuerat interdicta, non quia ipsa erat malum, sed propter commendandum purae et simplicis oboedientiae bonum, quae magna virtus est rationalis creaturae sub Creatore Domino constitutae. Nam ubi nullum malum tangebatur, profecto, si prohibitum tangeretur, sola inoboedientia peccabatur.</p>
<p>Agebatur<a class="footnoteLink" href="#note_LCL414_214_1" id="target_note_LCL414_214_1"><sup>1</sup></a> ergo aliis quae sumebant ne animalia corpora molestiae aliquid esuriendo ac sitiendo sentirent.
De ligno autem vitae propterea gustabatur, ne mors eis undecumque subreperet vel senectute confecta, decursis temporum spatiis, interirent, tamquam
cetera essent alimento, illud sacramento, ut sic fuisse accipiatur lignum vitae in paradiso corporali, sicut in spiritali, hoc est intellegibili, paradiso sapientia
Dei, de qua scriptum est: <span class="italic">Lignum vitae est amplectentibus eam.</span></p>
</section><notes><section class="footnotes"><ul><li class="note" id="note_LCL414_214_1"><a class="footnoteCrossrefLink" href="#target_note_LCL414_214_1" title="Click to highlight in text"><sup class="lineRef">1</sup>alebantur <span class="italic">a few MSS.</span></a></li><script type="text/javascript">document.getElementById('note_LCL414_214_1').style.display = "none";</script></ul></section></notes></section>