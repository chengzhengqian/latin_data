<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

oboedire in re facili et tantae potestatis imperio et tanto terrente<a class="footnoteLink" href="#note_LCL414_348_1" id="target_note_LCL414_348_1"><sup>1</sup></a> supplicio?</p>
<p>Denique, ut breviter dicatur, in illius peccati poena quid inoboedientiae nisi inoboedientia retributa est? Nam quae hominis est alia miseria nisi adversus eum ipsum inoboedientia eius ipsius, ut, quoniam noluit quod potuit, quod non potest velit? In paradiso enim etiamsi non omnia poterat ante peccatum, quidquid tamen non poterat, non volebat, et ideo poterat omnia quae volebat. Nunc vero, sicut in eius stirpe cognoscimus et divina scriptura testatur, <span class="italic">homo vanitati similis factus est.</span> Quis enim enumerat quam multa quae non potest velit dum sibi ipse, id est voluntati eius ipse animus eius eoque inferior caro eius, non obtemperat? Ipso namque invito, et animus
plerumque turbatur et caro dolet et veterescit
et moritur, et quidquid aliud patimur, quod non pateremur inviti si voluntati nostrae nostra natura omni modo atque ex omnibus partibus oboediret.</p>
<p>At enim aliquid caro patitur quo servire non sinitur.
Quid interest unde, dum tamen per iustitiam dominantis Dei, cui subditi servire noluimus, caro nostra nobis, quae subdita fuerat, non serviendo molesta sit, quamvis nos Deo non serviendo molesti nobis potuerimus esse, non illi? Neque enim sic ille nostro ut nos servitio corporis indigemus, et ideo





</p></section><notes><section class="footnotes"><ul><li class="note" id="note_LCL414_348_1"><a class="footnoteCrossrefLink" href="#target_note_LCL414_348_1" title="Click to highlight in text"><sup class="lineRef">1</sup>terrente <span class="italic">V and two olher MSS.:</span> terrentis <span class="italic">or</span> terrenti <span class="italic">other</span> <span class="italic">MSS.</span></a></li><script type="text/javascript">document.getElementById('note_LCL414_348_1').style.display = "none";</script></ul></section></notes></section>