<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<h2><span class="ac">Liber VIII</span></h2>
<h3>I</h3>
<span class="label"><span class="italic">De quaestione naturalis theologiae cum philosophis excellentioris scientiae discutienda.</span></span>
<p><span class="sc">Nunc</span> intentiore nobis opus est animo multo quam erat in superiorum solutione quaestionum et explicatione
librorum. De theologia quippe quam naturalem vocant non cum quibuslibet hominibus—non enim fabulosa est vel civilis, hoc est vel theatrica vel urbana; quarum altera iactitat deorum crimina, altera indicat deorum desideria criminosiora ac per hoc malignorum potius daemonum quam deorum—sed cum philosophis est habenda conlatio; quorum ipsum nomen si Latine interpretemur, amorem sapientiae profitetur.</p>
<p>Porro si sapientia Deus est, per quem facta sunt omnia, sicut divina auctoritas veritasque monstravit,



</p></section><notes></notes></section>