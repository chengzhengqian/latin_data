<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<h3>VII</h3>
<span class="label"><span class="italic">Quod in rebus miris summa credendi ratio sit omnipotentia Creatoris.</span></span>
<p><span class="sc">Cur</span> itaque facere non possit Deus ut et resurgant corpora mortuorum et igne aeterno crucientur corpora
damnatorum, qui fecit mundum in caelo in terra, in aere in aquis innumerabilibus miraculis plenum, cum sit omnibus quibus plenus est procul dubio maius et excellentius etiam mundus ipse miraculum? Sed isti cum quibus vel contra quos agimus, qui et Deum esse credunt a quo factus est mundus, et deos ab illo factos per quos ab illo administratur
mundus, et miraculorum effectrices sive spontaneorum sive cultu et ritu quolibet impetratorum<a class="footnoteLink" href="#note_LCL417_40_1" id="target_note_LCL417_40_1"><sup>1</sup></a>
sive etiam magicorum mundanas vel non negant vel insuper et praedicant potestates, quando eis rerum vim mirabilem proponimus aliarum, quae nec animalia sunt rationalia nec ulla ratione praediti spiritus, sicut sunt ea quorum pauca commemoravimus,
respondere adsolent: “Vis est ista naturae, natura eorum sic sese habet, propriarum sunt istae efficaciae naturarum.” Tota itaque ratio est cur Agrigentinum salem flamma fluere faciat, aqua crepitare, quia haec est natura eius. At hoc esse potius contra naturam videtur, quae non igni sed aquae dedit salem solvere, torrere autem igni non aquae. Sed ista, inquiunt, salis huius naturalis est vis ut his contraria patiatur. Haec igitur ratio

</p></section><notes><section class="footnotes"><ul><li class="note" id="note_LCL417_40_1"><a class="footnoteCrossrefLink" href="#target_note_LCL417_40_1" title="Click to highlight in text"><sup class="lineRef">1</sup><span class="italic">Some MSS. have</span> imperitorum, <span class="italic">others</span> imperatorum.</a></li><script type="text/javascript">document.getElementById('note_LCL417_40_1').style.display = "none";</script></ul></section></notes></section>