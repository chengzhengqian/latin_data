<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

quae Academia dicta est discipulos docuit, ita per innumerabilia retro saecula multum quidem prolixis intervallis, sed tamen certis, et idem Plato et eadem civitas et eadem schola idemque discipuli repetiti et per innumerabilia deinde saecula repetendi sint. Absit, inquam, ut nos ista credamus. Semel enim Christus mortuus est pro peccatis nostris; <span class="italic">surgens autem a mortuis iam non moritur, et mors ei ultra non dominabitur</span> ; et nos post resurrectionem semper cum Domino erimus, cui modo dicimus, quod sacer admonet psalmus: <span class="italic">Tu, Domine, servabis nos et custodies nos a generatione hac et in aeternum.</span> Satis autem istis existimo convenire quod sequitur: <span class="italic">In circuitu impii ambulabunt,</span> <a class="footnoteLink" href="#note_LCL414_64_1" id="target_note_LCL414_64_1"><sup>1</sup></a> non quia per circulos, quos opinantur, eorum vita est recursura, sed quia modo talis est erroris eorum via, id est falsa doctrina.</p>
<h3>XV</h3>
<span class="label"><span class="italic">De temporali conditione generis humani, quam Deus nec novo consilio instituerit nec mutabili voluntate.</span></span>
<p><span class="sc">Quid</span> autem mirum est si in his circuitibus errantes nec aditum nec exitum inveniunt? quia genus humanum atque ista nostra mortalitas nec quo initio





</p></section><notes><section class="footnotes"><ul><li class="note" id="note_LCL414_64_1"><a class="footnoteCrossrefLink" href="#target_note_LCL414_64_1" title="Click to highlight in text"><sup class="lineRef">1</sup>ambulant <span class="italic">many MSS., Vulg.</span> (<span class="italic">cf. Septuagint</span> : περιπατοῦσιν).</a></li><script type="text/javascript">document.getElementById('note_LCL414_64_1').style.display = "none";</script></ul></section></notes></section>