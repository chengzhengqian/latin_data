<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

Iesum etiam gens illa est creditura, ante quem finem illa fieri oportebant quae superius aerumnosa deflevit. Propter quae et hic sequitur: <span class="italic">Exardescit sicut ignis ira tua; memento quae est mea substantia.</span> Nihil hic melius quam ipse Iesus intellegitur substantia
populi eius, ex quo natura est earnis eius.</p>
<p><span class="italic">Non enim vane,</span> inquit, <span class="italic">constituisti omnes filios hominum.</span> Nisi enim esset unus filius hominis substantia
Israel, per quem filium hominis liberarentur multi filii hominum, vane utique constituti essent omnes filii hominum. Nunc vero omnis quidem humana natura per peccatum primi hominis in vanitatem
de veritate conlapsa est, propter quod dicit alius psalmus: <span class="italic">Homo vanitati similis factus est, dies eius velut umbra praetereunt</span> ; sed non vane Deus constituit
omnes filios hominum, quia et multos a vanitate
liberat per mediatorem Iesum, et quos liberandos non esse praescivit, ad ultilitatem liberandorum et comparationem duarum inter se a contrario civitatum non utique vane in totius rationalis creaturae pulcherrima
atque iustissima ordinatione constituit.</p>
<p>Deinde sequitur: <span class="italic">Quis est homo qui vivet et non videbit mortem, eruet animam suam de manu inferni?</span>
</p></section><notes></notes></section>