<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<h3>XXI</h3>
<span class="label"><span class="italic">De impietate eorum qui asserunt animas summae veraeque beatitudinis participes iterum atque iterum per circuitus temporum ad easdem miserias laboresque redituras.</span></span>
<p><span class="sc">Quorum</span> enim aures piorum ferant post emensam tot tantisque calamitatibus vitam (si tamen vita ista dicenda est quae potius mors est ita gravis ut mors quae ab hac liberat mortis huius amore timeatur), post tam magna mala tamque multa et horrenda tandem aliquando per veram religionem atque sapientiam
expiata atque finita ita pervenire ad conspectum Dei atque ita fieri beatum contemplatione incorporeae lucis per participationem inmutabilis inmortalitatis eius, cuius adipiscendae amore flagramus, ut eam quandoque necesse sit deseri et eos qui deserunt ab illa aeternitate veritate felicitate deiectos tartareae mortalitati, turpi stultitiae, miseriis exsecrabilibus implicari, ubi Deus amittatur, ubi odio veritas habeatur, ubi per inmundas nequitias beatitudo quaeratur, et hoc itidem atque itidem sine ullo fine priorum et posteriorum certis intervallis et dimensionibus
saeculorum factum et futurum; et hoc propterea, ut possint Deo circuitibus definitis euntibus
semper atque redeuntibus per nostras falsas beatitudines et veras miserias alternatim quidem,


</p></section><notes></notes></section>