<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

ibi erunt, quid causae est cur diabolus et angeli eius semper ibi futuri esse credantur? An forte Dei sententia quae in malos et angelos et homines proferetur,
in angelos vera erit, in homines falsa? Ita plane hoc erit, si non quod Deus dixit, sed quod suspicantur homines plus valebit. Quod fieri quia non potest, non argumentari adversus Deum, sed divino potius, dum tempus est, debent parere praecepto,
qui sempiterno cupiunt carere supplicio.</p>
<p>Deinde quale est aeternum supplicium pro igne diuturni temporis existimare et vitam aeternam credere sine fine, cum Christus eodem ipso loco in una eademque sententia dixerit utrumque complexus: <span class="italic">Sic ibunt isti in supplicium aeternum, iusti autem in vitam aeternam?</span> Si utrumque aeternum, profecto aut utrumque cum fine diuturnum aut utrumque sine fine perpetuum debet intellegi. Par pari enim relata sunt, hinc supplicium aeternum, inde vita aeterna. Dicere autem in hoc uno eodemque sensu:
“Vita aeterna sine fine erit, supplicium aeternum finem habebit” multum absurdum est. Unde, quia vita aeterna sanctorum sine fine erit, supplicium quoque aeternum quibus erit finem procul dubio non habebit.</p>
<h3>XXIV</h3>
<span class="label"><span class="italic">Contra eorum sensum, qui in iudicio Dei omnibus reis propter sanctorum preces putant esse parcendum.</span></span>
<p><span class="sc">Hoc</span> autem et adversus eos valet, qui suas agentes causas contra Dei venire verba velut misericordia


</p></section><notes></notes></section>