<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p>Non ergo ad ista infantilia rudimenta praesumptione
inlicita et damnatione iusta prolapsus vel inpulsus
est primus homo. Sed hactenus in eo natura humana vitiata atque mutata est ut repugnantem pateretur in membris inoboedientiam concupiscendi et obstringeretur necessitate moriendi atque ita id quod vitio poenaque factus est, id est obnoxios peccato mortique, generaret. A quo peccati vinculo si per mediatoris Christi<a class="footnoteLink" href="#note_LCL414_144_1" id="target_note_LCL414_144_1"><sup>1</sup></a> gratiam solvuntur infantes, hanc solam mortem perpeti possunt quae animam seiungit a corpore; in secundam vero illam sine fine poenalem liberati a peccati obligatione non transeunt.</p>
<h3>IV</h3>
<span class="label"><span class="italic">Cur ab his qui per gratiam regenerationis absoluti sunt a peccato non auferatur mors, id est poena peccati.</span></span>
<p><span class="sc">Si</span> quem vero movet cur vel ipsam patiantur, si et ipsa peccati poena est, quorum per gratiam reatus aboletur, iam ista quaestio in alio nostro opere, quod scripsimus de baptismo parvulorum, tractata ac soluta est; ubi dictum est ad hoc relinqui animae experimentum separationis a corpore, quamvis ablato iam criminis nexu, quoniam, si regenerationis sacramentum
continuo sequeretur inmortalitas corporis,



</p></section><notes><section class="footnotes"><ul><li class="note" id="note_LCL414_144_1"><a class="footnoteCrossrefLink" href="#target_note_LCL414_144_1" title="Click to highlight in text"><sup class="lineRef">1</sup>Christi <span class="italic">omitted in some MSS.</span></a></li><script type="text/javascript">document.getElementById('note_LCL414_144_1').style.display = "none";</script></ul></section></notes></section>