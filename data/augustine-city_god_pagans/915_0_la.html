<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

quia prohibita. Neque enim quicquam mali Deus in illo tantae felicitatis loco crearet atque plantaret.</p>
<p>Sed oboedientia commendata est in praecepto, quae virtus in creatura rationali mater quodam modo est omnium custosque virtutum, quando quidem ita facta est ut ei subditam esse sit utilc, perniciosum autem suam, non eius a quo creata est facere voluntatem.
Hoc itaque de uno cibi genere non edendo ubi aliorum tanta copia subiacebat tam leve praeceptum
ad observandum, tam breve ad memoria retinendum,
ubi praesertim nondum voluntati cupiditas resistebat, quod de poena transgressionis postea subsecutum
est, tanto maiore iniustitia violatum est quanto faciliore posset observantia custodiri.</p>
<h3>XIII</h3>
<span class="label"><span class="italic">Quod in praevaricatione Adae opus malum voluntas praecesserit mala.</span></span>
<p><span class="sc">In</span> occulto autem mali esse coeperunt ut in aperiam inoboedientiam laberentur. Non enim ad malum opus perveniretur nisi praecessisset voluntas mala. Porro, malae voluntatis initium quae<a class="footnoteLink" href="#note_LCL414_334_1" id="target_note_LCL414_334_1"><sup>1</sup></a> potuit esse nisi superbia? <span class="italic">Initium enim omnis peccati superbia est.</span> Quid est autem superbia nisi perversae celsitudinis
appetitus? Perversa enim est celsitudo, deserto eo cui debet animus inhaerere principio, sibi




</p></section><notes><section class="footnotes"><ul><li class="note" id="note_LCL414_334_1"><a class="footnoteCrossrefLink" href="#target_note_LCL414_334_1" title="Click to highlight in text"><sup class="lineRef">1</sup>quid <span class="italic">or</span> quod <span class="italic">some MSS.</span></a></li><script type="text/javascript">document.getElementById('note_LCL414_334_1').style.display = "none";</script></ul></section></notes></section>