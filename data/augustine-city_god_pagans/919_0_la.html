<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

occulto praecedit ruinam quae fit in manifesto, dum illa ruina esse non putatur. Quis enim exaltationem ruinam putat, cum iam ibi sit defectus quo est relictus Excelsus? Quis autem ruinam esse non videat quando fit mandati evidens atque indubitata transgressio?</p>
<p>Propter hoc Deus illud prohibuit quod, cum esset admissum, nulla defendi posset imaginatione iustitiae.
Et audeo dicere superbis esse utile cadere in aliquod apertum manifestumque peccatum unde sibi displiceant qui iam sibi placendo ceciderant. Salubrius
enim Petrus sibi displicuit quando flevit quam sibi placuit quando praesumpsit. Hoc dicit et sacer psalmus: <span class="italic">Imple facies eorum ignominia, et quaerent nomen tuum, Domine,</span> id est, ut tu eis placeas quarentibus
nomen tuum qui sibi placuerant quaerendo suum.</p>
<h3>XIV</h3>
<span class="label"><span class="italic">De superbia transgressoris, quae ipsa fuit transgressione deterior.</span></span>
<p><span class="sc">Sed</span> est peior damnabiliorque superbia qua etiam in peccatis manifestis suffugium excusationis inquiritur,
sicut illi primi homines, quorum et illa dixit: <span class="italic">Serpens seduxit me, et manducavi</span>, et ille dixit: <span class="italic">Mulier quam dedisti mecum</span>,<a class="footnoteLink" href="#note_LCL414_342_1" id="target_note_LCL414_342_1"><sup>1</sup></a> <span class="italic">haec mihi dedit a ligno, et edi.</span>
</p></section><notes><section class="footnotes"><ul><li class="note" id="note_LCL414_342_1"><a class="footnoteCrossrefLink" href="#target_note_LCL414_342_1" title="Click to highlight in text"><sup class="lineRef">1</sup>mecum <span class="italic">some MSS. (cf. Septuagint:</span> μετ᾿ ἐμοῦ): mihi <span class="italic">other MSS. (cf. Vulg.:</span> mihi sociam).</a></li><script type="text/javascript">document.getElementById('note_LCL414_342_1').style.display = "none";</script></ul></section></notes></section>