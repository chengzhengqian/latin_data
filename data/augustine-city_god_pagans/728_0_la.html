<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

Habemus enim alium interioris hominis sensum isto longe praestantiorem quo iusta et iniusta sentimus, iusta per intellegibilem speciem, iniusta per eius privationem. Ad huius sensus officium non acies pupulae, non foramen auriculae, non spiramenta
narium, non gustus faucium, non ullus corporeus
tactus accedit. Ibi me et esse et hoc nosse certus sum, et haec amo atque amare me similiter certus sum.</p>
<h3>XXVIII</h3>
<span class="label"><span class="italic">An etiam ipsum amorem quo et esse et scire diligimus, diligere debeamus, quo magis divinae trinitatis imagini propinquemus.</span></span>
<p><span class="sc">Sed</span> de duobus illis, essentia scilicet et notitia, quantum amentur in nobis, et quem ad modum etiam in ceteris rebus quae infra sunt, eorum reperiatur, etsi differens, quaedam tamen similitudo, quantum suscepti huius operis ratio visa est postulare, satis diximus; de amore autem quo amantur, utrum et ipse amor ametur, non dictum est. Amatur autem; et hinc probamus, quod in hominibus qui rectius amantur,<a class="footnoteLink" href="#note_LCL413_540_1" id="target_note_LCL413_540_1"><sup>1</sup></a> ipse magis amatur. Neque enim vir bonus merito dicitur qui scit quod bonum est, sed qui diligit. Cur ergo et in nobis ipsis non et ipsum amorem nos amare sentimus quo amamus quidquid



</p></section><notes><section class="footnotes"><ul><li class="note" id="note_LCL413_540_1"><a class="footnoteCrossrefLink" href="#target_note_LCL413_540_1" title="Click to highlight in text"><sup class="lineRef">1</sup><span class="italic">The context seems to require</span> amant <span class="italic">here,</span> “The more love is rightly directed, the more it is itself loved.”</a></li><script type="text/javascript">document.getElementById('note_LCL413_540_1').style.display = "none";</script></ul></section></notes></section>