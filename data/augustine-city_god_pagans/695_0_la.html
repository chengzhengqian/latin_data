<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

vitae vocabulum ita contrahimus ad quasdam significationis angustias ut solum Deum dicamus beatum; qui tamen vere ita beatus est ut maior beatitudo esse non possit, in cuius comparatione quod angeli beati sunt summa quadam sua beatitudine, quanta esse in angelis potest, quid aut quantum est?</p>
<h3>XII</h3>
<span class="label"><span class="italic">De comparatione beatitudinis iustorum necdum obtinentium promissionis divinae praemium et primorum in paradiso hominum ante peccatum.</span></span>
<p><span class="sc">Nec</span> ipsos tantum, quod adtinet ad rationalem vel intellectualem creaturam beatos nuncupandos puta-mus. Quis enim primos illos homines in paradiso negare audeat beatos fuisse ante peccatum, quamvis sua beatitudo quam diuturna vel utrum aeterna esset incertos—esset autem aeterna, nisi peccassent—, cum hodie non inpudenter beatos vocemus quos videmus iuste ac pie cum spe futurae inmortalitatis hanc vitam ducere sine crimine vastante conscientiam, facile inpetrantes peccatis huius infirmitatis divinam misericordiam. Qui licet de suae perseverantiae praemio certi sint, de ipsa tamen perseverantia
</p></section><notes></notes></section>