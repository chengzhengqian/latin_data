<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p><span class="italic">

et replete terram.</span> Post peccatum quippe orta est haec libido; post peccatum eam natura non inpudens, amissa potestate cui corpus ex omni parte serviebat, sensit adtendit, erubuit operuit. Illa vero benedictio nuptiarum, ut coniugati crescerent et multiplicarentur et implerent terram, quamvis et in delinquentibus manserit, tamen antequam delinquerent
data est ut cognosceretur procreationem filiorum ad gloriam conubii, non ad poenam pertinere peccati.</p>
<p>Sed nunc homines, profecto illius quae in paradiso fuit felicitatis ignari, nisi per hoc quod experti sunt, id est per libidinem, de qua videmus etiam ipsam honestatem erubescere nuptiarum, non potuisse gigni filios opinantur, alii scripturas divinas, ubi legitur post peccatum puduisse nuditatis et pudenda esse contecta, prorsus non accipientes sed infideliter inridentes; alii vero, quamvis eas accipiant et honorent, illud tamen quod dictum est: <span class="italic">Crescite et multiplicamini</span>, non secundum carnalem fecunditatem volunt intellegi quia et secundum animam legitur tale aliquid dictum: <span class="italic">Multiplicabis me<a class="footnoteLink" href="#note_LCL414_372_1" id="target_note_LCL414_372_1"><sup>1</sup></a> in anima mea in virtute</span>,<a class="footnoteLink" href="#note_LCL414_372_2" id="target_note_LCL414_372_2"><sup>2</sup></a> ut id quod in genesi sequitur: <span class="italic">Et implete terram et dominamini eius</span>, terram intellegant carnem, quam praesentia sua implet anima eiusque maxime







</p></section><notes><section class="footnotes"><ul><li class="note" id="note_LCL414_372_1"><a class="footnoteCrossrefLink" href="#target_note_LCL414_372_1" title="Click to highlight in text"><sup class="lineRef">1</sup>me <span class="italic">omitted in a few MSS., Vulg.</span></a></li><script type="text/javascript">document.getElementById('note_LCL414_372_1').style.display = "none";</script><li class="note" id="note_LCL414_372_2"><a class="footnoteCrossrefLink" href="#target_note_LCL414_372_2" title="Click to highlight in text"><sup class="lineRef">2</sup>in virtute <span class="italic">some MSS. (cf. Septuagint:</span> ἐν δυνάμει): virtutem <span class="italic">a few MSS., Vulg.:</span> in virtute tua <span class="italic">or</span> virtute <span class="italic">other MSS.</span></a></li><script type="text/javascript">document.getElementById('note_LCL414_372_2').style.display = "none";</script></ul></section></notes></section>