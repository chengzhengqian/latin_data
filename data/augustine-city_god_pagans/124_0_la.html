<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p class="noindent">arisque relictis di,‚Äù velut amici virtutibus, cum vitiis hominum offenderentur; quia tot signis extorum auguriorum vaticiniorum, quibus se tamquam praescios
futurorum adiutoresque proeliorum iactare et commendare gestiebant, convincuntur fuisse praesentes;
qui si vere abscessissent, mitius Romani in bella civilia suis cupiditatibus quam illorum instigationibus
exarsissent.</p>
<h3>XXVI</h3>
<span class="label"><span class="italic">De secretis daemonum monitis, quae pertinebant ad bonos mores, cum palam in sacris eorum omnis nequitia disceretur.</span></span>
<p><span class="sc">Quae</span> cum ita sint, cum palam aperteque turpitudines
crudelitatibus mixtae, opprobria numinum et crimina, sive prodita sive conficta, ipsis exposcentibus et nisi fieret irascentibus etiam certis et statutis sollemnitatibus consecrata illis et dicata claruerint, atque ad omnium oculos ut imitanda proponerentur, spectanda processerint, quid est, quod idem ipsi daemones, qui se huiusce modi voluptatibus inmundos esse spiritus confitentur, qui suis flagitiis et facinoribus,
sive indicatis sive simulatis, eorumque sibi celebratione petita ab inpudentibus, extorta a pudentibus auctores se vitae scelestae inmundaeque testantur, perhibentur tamen in adytis suis secretisque
penetralibus dare quaedam bona praecepta de</p>
</section><notes></notes></section>