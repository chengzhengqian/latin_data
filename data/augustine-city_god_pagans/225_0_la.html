<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p class="noindent">mundi animus, qui universam istam molem ex quattuor
vel quot eis placet elementis constructam atque compactam implet et movet, modo inde suas partes sorori et fratribus cedat; modo sit aether, ut aerem Iunonem subterfusam desuper amplectatur, modo totum simul cum aere sit ipse caelum, terram vero tamquam coniugem eandemque matrem (quia hoc in divinis turpe non est) fecundis imbribus et seminibus fetet; modo autem (ne sit necesse per cuncta discurrere)
deus unus, de quo multi a poeta nobilissimo dictum putant:</p>
<blockquote><p><span class="line indent8">deum namque ire per omnes</span><span class="linebreak"></span>
<span class="line">Terrasque tractusque maris caelumque profundum;</span><span class="linebreak"></span></p></blockquote>
<p class="noindent">ipse in aethere sit Iuppiter, ipse in aere Iuno, ipse in mari Neptunus, in inferioribus etiam maris ipse Salacia, in terra Pluto, in terra inferiore Proserpina, in focis domesticis Vesta, in fabrorum fornace Vulcanus,
in sideribus sol et luna et stellae, in divinantibus
Apollo, in merce Mercurius, in Iano initiator, in Termino terminator, Saturnus in tempore, Mars et Bellona in bellis, Liber in vineis, Ceres in frumentis, Diana in silvis, Minerva in ingeniis.</p>
<p>Ipse sit postremo etiam in illa turba quasi plebeiorum</p>
</section><notes></notes></section>