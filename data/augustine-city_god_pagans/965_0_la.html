<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

intrinsecus ut valeat aliquid medicina quae adhibetur
extrinsecus. Alioquin, etiamsi Deus ipse utens creatura sibi subdita in aliqua specie humana sensus adloquatur humanos, sive istos corporis sive illos quos istis simillimos habemus in somnis, nec interiore gratia mentem regat atque agat, nihil prodest homini omnis praedicatio veritatis.</p>
<p>Facit autem hoc Deus a vasis misericordiae irae vasa discernens dispensatione qua ipse novit multum occulta sed tamen iusta. Ipso quippe adiuvante mirabilibus et latentibus modis, cum peccaturn quod habitat in membris nostris, quae potius iam poena peccati est, sicut apostolus praecipit, non regnat in nostro mortali corpore ad oboediendum desideriis eius nec ei membra nostra velut iniquitatis arma exhibemus, convertitur ad mentem non sibi ad mala, Deo regente, consentientem et eam regentem tranquillius nunc habebit, postea, sanitate perfecta atque inmortalitate percepta, homo sine ullo peccato in aeterna pace regnabit.</p>
<h3>VII</h3>
<span class="label"><span class="italic">De causa et pertinacia sceleris Cain, quem a facinore concepto nec Dei sermo revocavit.</span></span>
<p><span class="sc">Sed</span> hoc ipsum quod, sicut potuimus, exposuimus, cum Deus locutus esset ad Cain eo more quo cum



</p></section><notes></notes></section>