<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<h3>XI</h3>
<span class="label"><span class="italic">De falsitate eius historiae quae multa milia annorum praeteritis temporibus ascribit.<a class="footnoteLink" href="#note_LCL414_48_1" id="target_note_LCL414_48_1"><sup>1</sup></a></span></span>
<p><span class="sc">Fallunt</span> eos etiam quaedam mendacissimae litterae,
quas perhibent in historia temporum multa annorum milia continere, cum ex litteris sacris ab institutione hominis nondum completa annorum sex milia computemus. Unde, ne multa disputem quem ad modum illarum litterarum in quibus longe plura annorum milia referuntur vanitas refellatur et nulla in illis rei huius idonea reperiatur auctoritas, illa epistula Alexandri Magni ad Olympiadem matrem suam quam scripsit narrationem cuiusdam Aegyptii sacerdotis insinuans, quam protulit ex litteris quae sacrae apud illos haberentur, continet etiam regna quae Graeca quoque novit historia.</p>
<p>In quibus regnum Assyriorum in eadem epistula Alexandri quinque milia excedit annorum; in Graeca vero historia mille ferme et trecentos habet ab ipsius Beli principatu, quem regem et ille Aegyptius in eiusdem regni ponit exordio; Persarum autem et




</p></section><notes><section class="footnotes"><ul><li class="note" id="note_LCL414_48_1"><a class="footnoteCrossrefLink" href="#target_note_LCL414_48_1" title="Click to highlight in text"><sup class="lineRef">1</sup><span class="italic">In earlier editions this inscription was placed at the head of chapter 10, with which chapter 11 was combined.</span></a></li><script type="text/javascript">document.getElementById('note_LCL414_48_1').style.display = "none";</script></ul></section></notes></section>