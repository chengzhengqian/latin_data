<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<h3>XII</h3>
<span class="label"><span class="italic">De opinione eorum qui Deum animam mundi et mundum corpus Dei esse putaverunt.</span></span>
<p><span class="sc">Quid</span>? Illud nonne debet movere acutos homines vel qualescumque homines (non enim ad hoc ingenii opus est excellentia), ut deposito studio contentionis adtendant, si mundi animus Deus est eique animo mundus ut corpus est, ut sit unum animal constans ex animo et corpore, atque iste Deus est sinu quodam naturae in se ipso continens omnia, ut ex ipsius anima, qua vivificatur tota ista moles, vitae atque animae cunctorum viventium pro cuiusque nascendi sorte sumantur, nihil omnino remanere quod non sit pars Dei. Quod si ita est, quis non videat quanta impietas et inreligiositas consequatur, ut, quod calcaverit
quisque, partem Dei calcet, et in omni animante occidendo pars Dei trucidetur? Nolo omnia dicere quae possunt occurrere cogitantibus, dici autem sine verecundia non possunt.</p>
<h3>XIII</h3>
<span class="label"><span class="italic">De his qui sola rationalia animantia partes esse unius Dei asserunt.</span></span>
<p><span class="sc">Si</span> autem sola animalia rationalia, sicut sunt homines,
partes Dei esse contendunt, non video quidem,</p>
</section><notes></notes></section>