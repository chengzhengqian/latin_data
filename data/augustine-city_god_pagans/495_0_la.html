<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

perturbationibus agitari, inritari iniuriis, obsequiis donisque placari, gaudere honoribus, diversis sacrorum
ritibus oblectari et in eis si quid neglectum fuerit commoveri. Inter cetera etiam dicit ad eos pertinere divinationes augurum, aruspicum, vatum atque somniorum; ab his quoque esse miracula magorum. Breviter autem eos definiens ait daemones esse genere animalia, animo passiva, mente rationalia,<a class="footnoteLink" href="#note_LCL413_74_1" id="target_note_LCL413_74_1"><sup>1</sup></a> corpore aeria, tempore aeterna; horum vero quinque tria priora illis esse quae nobis, quartum proprium, quintum eos cum diis habere commune. Sed video trium superiorum, quae nobiscum habent, duo etiam cum diis habere. Animalia quippe esse dicit et deos, suaque cuique elementa distribuens in terrestribus animalibus nos posuit cum ceteris quae in terra vivunt et sentiunt, in aquatilibus pisces et alia natatilia, in aeriis daemones, in aetheriis deos. Ac per hoc quod daemones genere sunt animalia, non solum eis cum hominibus verum etiam cum diis pecoribusque commune est; quod mente rationalia, cum diis et hominibus; quod tempore aeterna, cum diis solis; quod animo passiva, cum hominibus solis; quod corpore aeria, ipsi sunt soli.</p>
<p>Proinde quod genere sunt animalia, non est magnum,
quia hoc sunt et pecora; quod mente rationalia,







</p></section><notes><section class="footnotes"><ul><li class="note" id="note_LCL413_74_1"><a class="footnoteCrossrefLink" href="#target_note_LCL413_74_1" title="Click to highlight in text"><sup class="lineRef">1</sup>ingenio rationabilia <span class="italic">Apuleius.</span></a></li><script type="text/javascript">document.getElementById('note_LCL413_74_1').style.display = "none";</script></ul></section></notes></section>