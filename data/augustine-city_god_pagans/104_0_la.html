<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<h3>XIX</h3>
<span class="label"><span class="italic">De corruptione Romanae rei publicae, priusquam cultum deorum Christus auferret.</span></span>
<p><span class="sc">Ecce</span> Romana res publica (quod non ego primus dico, sed auctores eorum, unde haec mercede didicimus,
tanto ante dixerunt ante Christi adventum) “paulatim mutata ex pulcherrima atque optima pessima ac flagitiosissima facta est.” Ecce ante Christi adventum, post deletam Carthaginem “maiorum mores non paulatim, ut antea, sed torrentis modo praecipitati, adeo iuventus luxu atque avaritia corrupta est.”</p>
<p>Legant nobis contra luxum et avaritiam praecepta deorum suorum populo Romano data; cui utinam tantum casta et modesta reticerent, ac non etiam ab illo probrosa et ignominiosa deposcerent, quibus per falsam divinitatem perniciosam conciliarent auctoritatem.
Legant nostra et per prophetas et per sanctum evangelium, et per apostolicos actus et per epistulas tam multa contra avaritiam atque luxuriam ubique populis ad hoc congregatis quam excellenter, quam divine non tamquam ex philosophorum concertationibus strepere, sed tamquam ex oraculis et Dei<a class="footnoteLink" href="#note_LCL411_208_1" id="target_note_LCL411_208_1"><sup>1</sup></a> nubibus intonare. Et tamen luxu atque avaritia saevisque ac turpibus moribus ante adventum Christi rem publicam pessimam ac flagitiosissimam factam non inputant diis suis; adflictionem vero</p>
</section><notes><section class="footnotes"><ul><li class="note" id="note_LCL411_208_1"><a class="footnoteCrossrefLink" href="#target_note_LCL411_208_1" title="Click to highlight in text"><sup class="lineRef">1</sup><span class="italic">Probably</span> de <span class="italic">should be read.</span></a></li><script type="text/javascript">document.getElementById('note_LCL411_208_1').style.display = "none";</script></ul></section></notes></section>