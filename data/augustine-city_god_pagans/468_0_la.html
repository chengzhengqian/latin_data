<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

placuit, factum est ut etiam ipsius Platonis de rebus magnis sententiae non facile perspici possint.</p>
<p>Ex his tamen quae apud eum leguntur, sive quae dixit, sive quae ab aliis dicta esse narravit atque conscripsit,
quae sibi placita viderentur, quaedam commemorari et operi huic inseri oportet a nobis, vel ubi suffragatur religioni verae, quam fides nostra suscepit ac defendit, vel ubi ei videtur esse contrarius, quantum ad istam de uno Deo et pluribus pertinet quaestionem, propter vitam quae post mortem futura est veraciter beatam. Fortassis enim qui Platonem ceteris philosophis gentium longe recteque praelatum acutius atque veracius intellexisse
ac secuti esse fama celebriore laudantur, aliquid tale de Deo sentiunt ut in illo inveniatur et causa subsistendi et ratio intellegendi et ordo vivendi; quorum trium unum ad naturalem, alterum ad rationalem, tertium ad moralem partem intellegitur pertinere. Si enim homo ita creatus est ut per id quod in eo praecellit adtingat illud quod cuncta praecellit, id est unum verum optimum Deum, sine quo nulla natura subsistit, nulla doctrina instruit, nullus usus expedit, ipse quaeratur ubi nobis serta<a class="footnoteLink" href="#note_LCL413_20_1" id="target_note_LCL413_20_1"><sup>1</sup></a> sunt omnia, ipse cernatur ubi nobis certa sunt omnia, ipse diligatur ubi nobis recta sunt omnia.</p>
</section><notes><section class="footnotes"><ul><li class="note" id="note_LCL413_20_1"><a class="footnoteCrossrefLink" href="#target_note_LCL413_20_1" title="Click to highlight in text"><sup class="lineRef">1</sup>serta <span class="italic">some MSS</span> : certa <span class="italic">corrected to</span> diserta <span class="italic">codex Corbeiensis
(saec. VII):</span> secura <span class="italic">some MSS. and Migne:</span> seria <span class="italic">Dombart<sup>3</sup> and Hoffmann:</span> sita <span class="italic">one MS. and Welldon.</span></a></li><script type="text/javascript">document.getElementById('note_LCL413_20_1').style.display = "none";</script></ul></section></notes></section>