<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

Fiat terra. Sed, inquiunt, scriptum est: <span class="italic">In principio
fecit Deus caelum et terram.</span> Illic ergo et aqua intellegenda est; uno enim nomine utrumque conprehensum
est. Nam <span class="italic">ipsius et mare</span>, sicut in psalmo legitur, <span class="italic">et ipse fecit illud, et aridam terram manus eius finxerunt.</span></p>
<p>Sed hi qui in nomine aquarum quae super caelos sunt, angelos intellegi volunt, ponderibus elementorum moventur et ideo non putant aquarum fluvidam
gravemque naturam in superioribus mundi locis potuisse constitui; qui secundum rationes suas, si ipsi hominem facere possent, non ei pituitam, quod Graece φλέγμα dicitur et tamquam in elementis corporis
nostri aquarum vicem obtinet, in capite ponerent.
Ibi enim sedes est phlegmatis, secundum Dei opus utique aptissime, secundum istorum autem coniecturam tam absurde ut, si hoc nesciremus et in hoc libro similiter scriptum esset quod Deus umorem fluvidum et frigidum ac per hoc gravem in superiore omnibus ceteris humani corporis parte posuerit, isti trutinatores elementorum nequaquam crederent, et si auctoritati eiusdem scripturae subditi essent, aliquid
aliud ex hoc intellegendum esse censerent.</p>
<p>Sed quoniam, si diligenter singula scrutemur atque tractemus quae in illo divino libro de constitutione mundi scripta surit, et multa dicenda et a proposito instituti operis longe digrediendum est, iamque de duabus istis diversis inter se atque contrariis


</p></section><notes></notes></section>