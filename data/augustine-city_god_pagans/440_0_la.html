<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent noindent">

Latinum vertit eloquium; unde quia plurima posuerunt
qui contra huius modi errores ante nos vel Graeco sermone vel Latino scripserunt, non in eo mihi placuit inmorari.</p>
<p>Ipsas physiologias cum considero quibus docti et acuti homines has res humanas conantur vertere in res divinas, nihil video nisi ad temporalia terrenaque opera naturamque corpoream vel etiamsi invisibilem, tamen mutabilem potuisse revocari; quod nullo modo est verus Deus. Hoc autem si saltem religiositati
congruis significationibus ageretur, esset quidem dolendum non his verum Deum adnuntiari atque praedicari, tamen aliquo modo ferendum tam foeda et turpia non fieri nec iuberi; at nunc cum pro Deo vero, quo solo anima se inhabitante fit felix, nefas sit colere aut corpus aut animam, quanto magis nefarium est ista sic colere ut nec salutem nec decus humanum corpus aut anima colentis obtineat! Quam ob rem si templo sacerdote sacrificio quod vero Deo debetur colatur aliquod elementum mundi vel creatus aliquis spiritus, etiamsi non inmundus et malus, non ideo malum est quia illa mala sunt quibus colitur, sed quia illa talia sunt, quibus solus ille colendus sit cui talis cultus servitusque debetur.</p>
<p>Si autem stoliditate vel monstrositate simulacrorum,
sacrificiis homicidiorum, coronatione virilium pudendorum,
mercede stuprorum, sectione membrorum,
</p></section><notes></notes></section>