<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

suis, quia caro eorum requiescit in spe, quaslibet sine ullo iam sensu contumelias accepisse videatur. Non enim, sicut Platoni visum est, corpora oblivione desiderant, sed potius, quia meminerunt quid sibi ab eo sit promissum qui neminem fallit, qui eis etiam de capillorum suorum integritate securitatem dedit, resurrectionem corporum, in quibus
multa dura perpessi sunt, nihil in eis ulterius tale sensuri desiderabiliter et patienter expectant.</p>
<p>Si enim carnem suam non oderant quando eam suae menti infirmitate resistentem spiritali iure cohercebant, quanto magis eam diligunt etiam ipsam spiritalem futuram! Sicut enim spiritus carni serviens
non incongrue carnalis, ita caro spiritui serviens recte appellabitur spiritalis, non quia in spiritum convertetur, sicut nonnulli putant ex eo quod scriptum est: <span class="italic">Seminatur corpus animale, surget</span> <a class="footnoteLink" href="#note_LCL414_212_1" id="target_note_LCL414_212_1"><sup>1</sup></a> <span class="italic">corpus spiritale</span>, sed quia spiritui summa et mirabili obtemperandi
facilitate subdetur usque ad implendam inmortalitatis indissolubilis securissimam voluntatem, omni molestiae sensu, omni corruptibilitate et tarditate
detracta.</p>
<p>Non solum enim non erit tale quale nunc est in quavis optima valetudine, sed nec tale quidem quale fuit in primis hominibus ante peccatum, qui licet




</p></section><notes><section class="footnotes"><ul><li class="note" id="note_LCL414_212_1"><a class="footnoteCrossrefLink" href="#target_note_LCL414_212_1" title="Click to highlight in text"><sup class="lineRef">1</sup>surgit <span class="italic">or</span> resurget <span class="italic">some MSS. The Vulgate reading is uncertain here, but the Greek has the present tense</span>, ἐγείρεται.</a></li><script type="text/javascript">document.getElementById('note_LCL414_212_1').style.display = "none";</script></ul></section></notes></section>