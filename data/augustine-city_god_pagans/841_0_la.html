<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

sibi videntur inridere quod dicimus animae a corpore separationem inter poenas eius esse deputandam, quia videlicet eius perfectam beatitudinem tunc illi fieri existimant cum omni prorsus corpore exuta ad Deum simplex et sola et quodam modo nuda redierit.</p>
<p>Ubi si nihil quo ista refelleretur opinio in eorum litteris invenirem, operosius mihi disputandum esset quo demonstrarem non corpus esse animae, sed corruptibile
corpus onerosum. Unde illud est quod de scripturis nostris in superiore libro commemoravimus: <span class="italic">Corpus enim corruptibile adgravat animam.</span> Addendo utique <span class="italic">corruptibile</span> non qualicumque corpore, sed quale factum est ex peccato consequente vindicta, animam perhibuit adgravari. Quod etiamsi non addidisset, nihil aliud intellegere deberemus. Sed cum apertissime Plato deos a summo Deo factos habere inmortalia corpora praedicet eisque ipsum Deum, a quo facti sunt, inducat pro magno beneficio pollicentem quod in aeternum cum suis corporibus permanebunt nec ab eis ulla morte solventur, quid est quod isti ad exagitandam Christianam fidem fingunt se nescire quod sciunt aut etiam sibi repugnantes
adversum se ipsos malunt dicere, dum nobis non desinant contradicere?</p>
<p>Nempe Platonis haec verba sunt, sicut ea Cicero in Latinum vertit, quibus inducit summum deum




</p></section><notes></notes></section>