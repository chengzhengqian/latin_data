<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

ordinem Aaron sed secundum ordinem Melchisedech, qui legit intellegat. Brevis itaque ista confessio et salubriter humilis, qua dicitur: <span class="italic">Iacta me in partem sacerdotii tui manducare panem;</span> ipse est obolus argenti, quia et breve est et eloquium Domini est habitantis in corde credentis. Quia enim dixerat superius, dedisse se cibos domui Aaron de victimis veteris testamenti, ubi ait: <span class="italic">Dedi domui patris tui omnia, quae sunt ignis filiorum Israel, in escam</span> (haec quippe fuerant sacrificia Iudaeorum), ideo hic dixit: <span class="italic">Manducare
panem,</span> quod est in novo testamento sacrificium
Christianorum.</p>
<h3>VI</h3>
<span class="label"><span class="italic">De Iudaico sacerdotio et regno, quae cum in aeternum dicantur statuta, non permanent, ut alia intellegantur, quorum spondetur aeternitas.</span></span>
<p><span class="sc">Cum</span> igitur haec tanta tunc altitudine praenuntiata sint, tanta nunc manifestatione clarescant, non frustra tamen moveri quispiam potest ac dicere: Quo modo confidimus venire omnia quae in libris illis ventura praedicta sunt, si hoc ipsum, quod ibi divinitus dictum est: <span class="italic">Domus tua et domus patris tui transibunt coram me in aeternum,</span> effectum habere non potuit? quoniam videmus illud sacerdotium fuisse
</p></section><notes></notes></section>