<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

et quasi somnia narrasse quae passus est, caballum se scilicet factum annonam inter alia iumenta baiulasse militibus, quae dicitur Retica, quoniam ad Retias deportatur. Quod ita ut narravit factum fuisse compertum est; quae tamen ei sua somnia videbantur.
Indicavit et alius se domi suae per noctem, antequam requiesceret, vidisse venientem ad se philosophum quendam sibi notissimum sibique exposuisse nonnulla Platonica, quae antea rogatus exponere noluisset. Et cum ab eodem philosopho quaesitum fuisset, cur in domo eius fecerit, quod in domo sua petenti negaverat: “Non feci, inquit, sed me fecisse somniavi.” Ac per hoc alteri per imaginem phantasticam exhibitum est vigilanti, quod alter vidit in somnis.</p>
<p>Haec ad nos non quibuscumque qualibus credere putaremus indignum, sed eis referentibus pervenerunt
quos nobis non existimaremus fuisse mentitos.
Proinde quod homines dicuntur mandatumque
est litteris ab diis vel potius daemonibus Arcadibus in lupos solere converti, et quod</p>
<blockquote><p><span class="line">Carminibus Circe socios mutavit Ulixi,</span><span class="linebreak"></span></p></blockquote>
<p class="noindent">secundum istum modum mihi videtur fieri potuisse quem dixi, si tamen factum est. Diomedeas autem volucres, quando quidem genus earum per successionem propaginis durare perhibetur, non mutatis hominibus factas, sed subtractis credo fuisse suppositas,
sicut cerva pro Iphigenia, regis Agamemnonis


</p></section><notes></notes></section>