<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

corpus est Christi, quod non offertur ipsis quia hoc sunt et ipsi.</p>
<p>Quibus igitur potius credendum est miracula facientibus? Eisne qui se ipsos volunt haberi deos ab his quibus ea faciunt, an eis qui ut in Deum credatur—quod et Christus est—faciunt quidquid mirabile faciunt? Eisne qui sacra sua etiam crimina sua esse voluerunt, an eis qui nec laudes suas volunt esse sacra sua, sed totum quod veraciter laudantur ad eius gloriam proficere in quo laudantur? In Domino quippe laudantur animae eorum. Credamus ergo eis et vera dicentibus et mira facientibus. Dicendo enim vera passi sunt, ut possint facere mira. In eis veris est praecipuum quod Christus resurrexit a mortuis et immortalitatem resurrectionis in sua carne primus ostendit, quam nobis adfuturam vel in principio novi saeculi vel in huius fine promisit.</p>
<h3>XI</h3>
<span class="label"><span class="italic">Contra Platonicos qui de naturalibus elementorum ponderibus argumentantur terrenum corpus in caelo esse non posse.</span></span>
<p><span class="sc">Contra</span> quod magnum Dei donum ratiocinatores isti quorum <span class="italic">cogitationes novit Dominus quoniam vanae</span>
</p></section><notes></notes></section>