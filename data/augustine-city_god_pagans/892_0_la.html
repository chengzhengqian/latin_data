<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

proximum sicut etiam se ipsum, procul dubio propter hunc amorem dicitur voluntatis bonae, quae usitatius in scripturis sanctis caritas appellatur, sed amor quoque
 secundum easdem sacras litteras dicitur. Nam et amatorem boni apostolus dicit esse debere quem regendo populo praecipit eligendum, et ipse Dominus Petrum apostolum interrogans cum dixisset: <span class="italic">Diligis me plus his?</span> ille respondit: <span class="italic">Domine, tu scis quia amo te.</span> Et iterum Dominus quaesivit, non utrum amaret, sed utrum diligeret eum Petrus; at ille respondit iterum: <span class="italic">Domine, tu scis quia amo te.</span> Tertia vero interrogatione et ipse Iesus non ait: “Diligis me?” sed: <span class="italic">Amas me?</span> ubi secutus ait evangelista:
<span class="italic">Contristatus est Petrus quia dixit ei tertio: Amas me?</span> cum Dominus non tertio, sed semel dixerit: <span class="italic">Amas me?</span> bis autem dixerit: <span class="italic">Diligis me?</span> Unde intellegimus quod etiam cum dicebat Dominus: <span class="italic">Diligis me?</span> nihil aliud dicebat quam: <span class="italic">Amas me?</span> Petrus autem non mutavit huius unius rei verbum sed etiam tertio: <span class="italic">Domine,</span> inquit, <span class="italic">tu omnia scis, tu scis quia amo te.</span></p>
<p>Hoc propterea commemorandum putavi, quia nonnulli
arbitrantur aliud esse dilectionem sive caritatem,
aliud amorem. Dicunt enim dilectionem



</p></section><notes></notes></section>