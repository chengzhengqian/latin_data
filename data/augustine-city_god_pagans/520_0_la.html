<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

illa Hermes dolendo; praenuntiabat haec propheta gaudendo. Et quia Spiritus victor est qui haec per sanctos prophetas canebat, etiam Hermes ipse ea quae nolebat et dolebat auferri, non a prudentibus
et fidelibus et religiosis, sed ab errantibus et incredulis et a cultu divinae religionis aversis esse instituta miris modis coactus est confiteri. Qui quamvis eos appellet deos, tamen cum dicit a talibus hominibus factos quales esse utique non debemus, velit nolit, ostendit colendos non esse ab eis qui tales non sunt quales fuerunt a quibus facti sunt, hoc est a prudentibus, fidelibus, religiosis; simul etiam demonstrans ipsos homines qui eos fecerunt sibimet inportasse, ut eos haberent deos, qui non erant dii. Verum est quippe illud propheticum: <span class="italic">Si faciet homo deos, et ecce ipsi non sunt dii.</span></p>
<p>Deos ergo tales, talium deos, arte factos a talibus,<a class="footnoteLink" href="#note_LCL413_124_1" id="target_note_LCL413_124_1"><sup>1</sup></a> id est idolis daemones per artem nescio quam cupiditatum suarum vinculis inligatos cum appellaret factos ab hominibus deos, non tamen eis dedit, quod Platonicus Apuleius—unde iam satis diximus et quam sit inconveniens absurdumque monstravimus—ut ipsi essent interpretes et intercessores inter deos quos fecit Deus et homines quos idem fecit Deus; hinc adferentes vota, inde munera referentes. Nimis





</p></section><notes><section class="footnotes"><ul><li class="note" id="note_LCL413_124_1"><a class="footnoteCrossrefLink" href="#target_note_LCL413_124_1" title="Click to highlight in text"><sup class="lineRef">1</sup>cum appellasset Hermes <span class="italic">deleted by Dombart after</span> talibus.</a></li><script type="text/javascript">document.getElementById('note_LCL413_124_1').style.display = "none";</script></ul></section></notes></section>