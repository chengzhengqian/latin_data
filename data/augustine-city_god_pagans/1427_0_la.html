<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">
<span class="italic">super terram, quia sunt iusti super quos venit sicut factum impiorum, et sunt impii super quos venit sicut factum iustorum. Dixi quoniam hoc quoque vanitas.</span></p>
<p>In hac vanitate, cui quantum satis visum est intimandae
totum istum librum vir sapientissimus deputavit
(non utique ob aliud nisi ut eam vitam desideremus
quae vanitatem non habet sub hoc sole, sed veritatem sub illo qui fecit hunc solem), in hac ergo vanitate numquid nisi iusto Dei rectoque iudicio similis eidem vanitati factus vanesceret homo? In diebus tamen vanitatis suae interest plurimum utrum resistat an obtemperet veritati, et utrum sit expers verae pietatis an particeps, non propter vitae huius vel bona adquirenda vel mala vitanda vanescendo transeuntia, sed propter futurum iudicium, per quod erunt et bonis bona et malis mala sine fine mansura. Denique iste sapiens hunc librum sic conclusit ut diceret: <span class="italic">Deum time et mandata eius custodi, quia hoc est omnis homo; quia omne hoc opus Deus adducet in iudicium in omni despecto, sive bonum sive malum.</span> Quid brevius, verius, salubrius dici potuit? <span class="italic">Deum</span>, inquit, <span class="italic">time et mandata eius custodi, quia hoc est omnis homo.</span> Quicumque enim est, hoc est, custos utique mandatorum
Dei, quoniam qui hoc non est, nihil est, non enim ad veritatis imaginem reformatur, remanens in similitudine vanitatis. <span class="italic">Quia omne hoc opus</span>, id est,



</p></section><notes></notes></section>