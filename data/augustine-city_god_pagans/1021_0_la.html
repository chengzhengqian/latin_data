<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

cantat sponsa Christi, civitas Dei: <span class="italic">Ordinate in me caritatem.</span> Huius igitur caritatis, hoc est dilectionis et amoris, ordine perturbato, Deum filii Dei neglexerunt et filias hominum dilexerunt.</p>
<p>Quibus duobus nominibus satis civitas utraque discernitur. Neque enim et illi non erant filii hominum per naturam, sed aliud nomen coeperant habere per gratiam. Nam in eadem scriptura, ubi dicti sunt dilexisse filias hominum filii Dei, idem dicti sunt etiam angeli Dei. Unde illos multi putant non homines fuisse sed angelos.</p>
<h3>XXIII</h3>
<span class="label"><span class="italic">An credendum sit angelos substantiae spiritalis amore speciosarum mulierum captos earundem inisse coniugia,
ex quibus gigantes sint creati.</span></span>
<p><span class="sc">Quam</span> quaestionem nos transeunter commemoratam
in tertio huius operis libro reliquimus insolutam, utrum possint angeli, cum spiritus sint, corporaliter coire cum feminis. Scriptum est enim: <span class="italic">Qui facit</span>
</p></section><notes></notes></section>