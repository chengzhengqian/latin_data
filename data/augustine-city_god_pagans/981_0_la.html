<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p>Omnes autem<a class="footnoteLink" href="#note_LCL414_466_1" id="target_note_LCL414_466_1"><sup>1</sup></a> anni vitae Mathusalam nongenti sexaginta novem conputantur, quia, cum vixisset annos centum sexaginta septem et genuisset filium qui est appellatus Lamech, post eum genitum vixit annos octingentos duo, qui omnes, ut diximus, nongenti sexaginta novem fiunt. Unde detractis nongentis quinquaginta quinque, ab ortu Mathusalae
usque ad diluvium remanent quattuordecim, quibus vixisse creditur post diluvium. Propter quod eum nonnulli, etsi non in terra, ubi omnem carnem quam vivere in aquis natura non sinit constat fuisse deletam, cum patre suo qui translatus fuerat aliquantum
fuisse atque ibi, donec diluvium praeteriret, vixisse arbitrantur, nolentes derogare fidem codicibus
quos in auctoritatem celebriorem suscepit ecclesia et credentes Iudaeorum potius quam istos non habere quod verum est.</p>
<p>Non enim admittunt quod magis hic esse potuerit error interpretum quam in ea lingua esse falsum unde in nostram per Graecam scriptura ipsa translata
est, sed inquiunt non esse credibile septuaginta interpretes, qui uno simul tempore unoque sensu interpretati sunt, errare potuisse aut ubi nihil eorum intererat voluisse mentiri, Iudaeos vero, dum nobis invident quod lex et prophetae ad nos interpretando



</p></section><notes><section class="footnotes"><ul><li class="note" id="note_LCL414_466_1"><a class="footnoteCrossrefLink" href="#target_note_LCL414_466_1" title="Click to highlight in text"><sup class="lineRef">1</sup>enim <span class="italic">V and one other MS.</span></a></li><script type="text/javascript">document.getElementById('note_LCL414_466_1').style.display = "none";</script></ul></section></notes></section>