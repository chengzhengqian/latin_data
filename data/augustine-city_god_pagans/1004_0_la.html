<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

appetit finem. Porro ille Seth interpretatur resurrectio
et Enos filius eius interpretatur homo, non sicut Adam. Et ipsum enim nomen homo interpretatur,
sed commune perhibetur esse in illa lingua, id est Hebraea, masculo et feminae. Nam sic de illo scriptum est: <span class="italic">Masculum et feminam fecit illos et benedixit illos et cognominavit nomen eorum Adam.</span> Unde non ambigitur sic appellatam fuisse feminam Evam proprio nomine ut tamen Adam, quod interpretatur
homo, nomen esset amborum. Enos autem sic interpretatur homo ut hoc non posse feminam nuncupari periti linguae illius adseverent, tamquam filius resurrectionis, ubi <span class="italic">non nubent neque uxores ducent.</span> Non enim erit ibi generatio, cum illuc perduxerit regeneratio.</p>
<p>Quare et hoc non<a class="footnoteLink" href="#note_LCL414_512_1" id="target_note_LCL414_512_1"><sup>1</sup></a> ineassum notandum arbitror, quod in eis generationibus quae propagantur ex illo qui est appellatus Seth, cum genuisse filios filiasque dicantur, nulla ibi genita nominatim femina expressa est. In his autem quae propagantur ex Cain, in ipso fine quo usque pertendunt,<a class="footnoteLink" href="#note_LCL414_512_2" id="target_note_LCL414_512_2"><sup>2</sup></a> novissima femina genita nominatur. Sic enim legitur: <span class="italic">Mathusael genuit Lamech. Et sumpsit sibi Lamech duas uxores; nomen uni Ada et nomen secundae Sella. Et peperit Ada Iobel; hic erat pater habitantium in tabernaculis pecuariorum. Et nomen fratris eius Iobal; hic fuit qui ostendit psalterium et citharam. Sella autem peperit et</span>
</p></section><notes><section class="footnotes"><ul><li class="note" id="note_LCL414_512_1"><a class="footnoteCrossrefLink" href="#target_note_LCL414_512_1" title="Click to highlight in text"><sup class="lineRef">1</sup>non ut puto <span class="italic">some MSS.</span></a></li><script type="text/javascript">document.getElementById('note_LCL414_512_1').style.display = "none";</script><li class="note" id="note_LCL414_512_2"><a class="footnoteCrossrefLink" href="#target_note_LCL414_512_2" title="Click to highlight in text"><sup class="lineRef">2</sup>pertenduntur <span class="italic">some MSS.</span></a></li><script type="text/javascript">document.getElementById('note_LCL414_512_2').style.display = "none";</script></ul></section></notes></section>