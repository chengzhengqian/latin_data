<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

Pater iudicabit, per adventum filii hominis iudicabit. Nam ipse per suae praesentiae manifestationem <span class="italic">non iudicat quemquam, sed omne iudicium dedit Filio,</span> qui manifestabitur homo iudicaturus, sicut homo est iudicatus. Quis est enim alius de quo item Deus loquitur per Esaiam sub nomine Iacob et Israel, de cuius semine corpus accepit? quod ita scriptum est: <span class="italic">Iacob puer meus, suscipiam illum; Israel electus meus, adsumpsit eum anima mea. Dedi Spiritum meum in illum, iudicium gentibus proferet. Non clamabit neque cessabit neque audietur foris vox eius. Calamum quassatum
non conteret et linum fumans non extinguet; sed in veritate proferet iudicium. Refulgebit et non confringetur,
donec ponat in terra iudicium; et in nomine eius gentes sperabunt.</span> In Hebraeo non legitur <span class="italic">Iacob et Israel;</span> sed quod ibi legitur <span class="italic">servus meus,</span> nimirum septuaginta interpretes volentes admonere quatenus id accipiendum
sit, quia scilicet propter formam servi dictum est, in qua se Altissimus humillimum praebuit, ipsius hominis nomen ad eum significandum posuerunt
de cuius genere eadem servi forma suscepta est.</p>
<p>Datus est in eum Spiritus sanctus, quod et columbae specie evangelio teste monstratum est; iudicium gentibus protulit, quia praenuntiavit futurum quod gentibus erat occultum; mansuetudine non clamavit, nec tamen in praedicanda veritate cessavit; sed non




</p></section><notes></notes></section>