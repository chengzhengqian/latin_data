<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p class="noindent">multos putarunt, ne quisquam eorum sederet otiosus, minutatim divisa tribuerunt.</p>
<h3>II</h3>
<span class="label"><span class="italic">Quid Varronem de diis gentium sensisse credendum sit, quorum talia et genera et sacra detexit, ut reverentius cum eis ageret, si de illis omnino reticeret.</span></span>
<p><span class="sc">Quis</span> Marco Varrone curiosius ista quaesivit? Quis invenit doctius? quis consideravit adtentius? Quis distinxit acutius? Quis diligentius pleniusque conscripsit? Qui tametsi minus est suavis eloquio, doctrina tamen atque sententiis ita refertus est ut in omni eruditione, quam nos saecularem, illi autem liberalem vocant, studiosum rerum tantum iste doceat, quantum studiosum verborum Cicero delectat, Denique et ipse Tullius huic tale testimonium perhibet
ut in libris Academicis dicat eam quae ibi versatur
disputationem se habuisse cum Marco Varrone, “homine,” inquit, “omnium facile acutissimo et sine ulla dubitatione doctissimo.” Non ait “eloquentissimo”
vel “facundissimo,” quoniam re vera in hac facultate multum impar est; sed “omnium,” inquit, “facile acutissimo,” et in eis libris, id est Academicis, ubi cuncta dubitanda esse contendit, addidit “sine ulla dubitatione doctissimo.” Profecto de hac re sic erat certus ut auferret dubitationem quam solet in</p>
</section><notes></notes></section>