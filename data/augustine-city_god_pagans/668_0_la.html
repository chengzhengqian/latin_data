<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

ad Deum videndum eique in aeternum cohaerendum in sanctarum scripturarum qua praedicatur atque adseritur veritate quicumque non credunt et ob hoc nec intellegunt, oppugnare possunt, sed expugnare non possunt.</p>
<p>Quapropter in decem istis libris, etsi minus quam nonnullorum de nobis expectabat intentio, tamen quorundam studio, quantum verus Deus et Dominus adiuvare dignatus est, satisfecimus refutando contradictiones impiorum, qui conditori sanctae civitatis, de qua disputare instituimus, deos suos praeferunt.</p>
<p>Quorum decem librorum quinque superiores ad-versus eos conscripti sunt qui propter bona vitae huius deos colendos putant; quinque autem posteriores adversus eos qui cultum deorum propter vitam quae. post mortem futura est servandum existimant. Deinceps itaque, ut in primo libro polliciti sumus, de duarum civitatum quas in hoc saeculo perplexas diximus invicemque permixtas exortu et procursu et debitis finibus quod dicendum arbitror, quantum divinitus adiuvabor expediam.</p>
</section><notes></notes></section>