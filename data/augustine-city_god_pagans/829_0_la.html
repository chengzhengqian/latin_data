<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

quae iam inpendet, advenerit, non morientes, sed mortui nuncupantur.</p>
<p>Nullus est ergo moriens nisi vivens, quoniam, cum in tanta est extremitate vitae in quanta sunt quos agere animam dicimus, profecto qui nondum anima caruit adhuc vivit. Idem ipse igitur simul et moriens est et vivens, sed morti accedens, vita cedens,<a class="footnoteLink" href="#note_LCL414_162_1" id="target_note_LCL414_162_1"><sup>1</sup></a> adhuc tamen in vita quia inest anima corpori, nondum autem in morte quia nondum abscessit a corpore. Sed si, cum abscesserit, nec tunc in morte sed post mortem potius erit, quando sit in morte quis dixerit? Nam neque ullus moriens erit si moriens et vivens simul esse nullus potest; quamdiu quippe anima in corpore est, non possumus negare viventem. Aut si moriens potius dicendus est in cuius iam corpore agitur ut moriatur, nec simul quisquam potest esse vivens et moriens, nescio quando sit vivens.</p>
<h3>X</h3>
<span class="label"><span class="italic">An vita mortalium mors potius quam vita dicenda sit.</span></span>
<p><span class="sc">Ex</span> 
 quo enim quisque in isto corpore morituro esse coeperit, numquam in eo non agitur ut mors veniat. Hoc enim agit eius mutabilitas toto tempore vitae huius (si tamen vita dicenda est), ut veniatur in mortem. Nemo quippe est qui non ei post annum

</p></section><notes><section class="footnotes"><ul><li class="note" id="note_LCL414_162_1"><a class="footnoteCrossrefLink" href="#target_note_LCL414_162_1" title="Click to highlight in text"><sup class="lineRef">1</sup>recedens <span class="italic">or</span> decedens <span class="italic">some MSS.</span></a></li><script type="text/javascript">document.getElementById('note_LCL414_162_1').style.display = "none";</script></ul></section></notes></section>