<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

quod cum dixisset: <span class="italic">Sacerdotes Dei et Christi regnabunt cum eo mille annis,</span> adiecit: <span class="italic">Et cum finiti fuerint mille anni, solvetur satanas de custodia sua</span>, isto enim modo et regnum sanctorum et vinculum diaboli simul cessatura esse significat ut deinde persecutionis illius tempus nec ad sanctorum regnum nec ad custodiam satanae, quorum utrumque in mille annis est, pertinere,
sed superadditum et extra computandum esse credatur, cogemur fateri sanctos in illa persecutione regnaturos non esse cum Christo. Sed quis audeat dicere<a class="footnoteLink" href="#note_LCL416_328_1" id="target_note_LCL416_328_1"><sup>1</sup></a> tunc cum illo non regnatura sua membra quando ei maxime atque fortissime cohaerebunt, et quo tempore quanto erit acrior impetus belli tanto maior gloria non cedendi, tanto densior corona martyrii?</p>
<p>Aut si propter tribulationes quas passuri sunt non dicendi sunt regnaturi, consequens erit ut etiam superioribus diebus in eisdem mille annis, quicumque tribulabantur sanctorum eo ipso tempore tribulationis
suae cum Christo non regnasse dicantur; ac per hoc et illi quorum animas auctor libri huius vidisse se scribit occisorum propter testimonium Iesu et propter verbum Dei non regnabant cum Christo quando patiebantur persecutionem, et ipsi regnum Christi non erant quos Christus excellentius possidebat.
Absurdissimum id quidem et omni modo aversandum. Sed certe animae victrices gloriosissimorum





</p></section><notes><section class="footnotes"><ul><li class="note" id="note_LCL416_328_1"><a class="footnoteCrossrefLink" href="#target_note_LCL416_328_1" title="Click to highlight in text"><sup class="lineRef">1</sup>audeat dicere <span class="italic">some MSS.</span> : <span class="italic">others read</span> audiat.</a></li><script type="text/javascript">document.getElementById('note_LCL416_328_1').style.display = "none";</script></ul></section></notes></section>