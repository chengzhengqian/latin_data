<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

Iacob ut pecora colore varia<a class="footnoteLink" href="#note_LCL414_122_1" id="target_note_LCL414_122_1"><sup>1</sup></a> gignerentur, naturam tamen illam quae gignitur tam ipsa non fecit quam nec ipsa se fecit.</p>
<p>Quaelibet igitur corporales vel seminales causae gignendis rebus adhibeantur, sive operationibus angelorum aut hominum aut quorumque animalium sive marium feminarumque mixtionibus, quaelibet etiam desideria motusve animae matris valeant aliquid
liniamentorum aut colorum aspergere teneris mollibusque conceptibus, ipsas omnino naturas, quae sic vel sic in suo genere afficiantur, non facit nisi summus Deus, cuius occulta potentia cuncta penetrans
incontaminabili praesentia facit esse quidquid aliquo modo est, in quantumcumque est, quia nisi faciente illo non tale vel tale esset,<a class="footnoteLink" href="#note_LCL414_122_2" id="target_note_LCL414_122_2"><sup>2</sup></a> sed prorsus esse non posset.</p>
<p>Quapropter si in illa specie quam forinsecus corporalibus
opifices rebus inponunt urbem Romam et urbem Alexandriam non fabros et architectos sed reges, quorum voluntate consilio imperio fabricatae sunt, illam Romulum, illam Alexandrum habuisse dicimus conditores, quanto potius non nisi Deum debemus conditorem dicere naturarum, qui neque ex ea materia facit aliquid quam ipse non fecerit nec operarios habet nisi quos ipse creaverit. Et si potentiam
suam, ut ita dicam, fabricatoriam rebus subtrahat,
ita non erunt sicut ante quam fierent non





</p></section><notes><section class="footnotes"><ul><li class="note" id="note_LCL414_122_1"><a class="footnoteCrossrefLink" href="#target_note_LCL414_122_1" title="Click to highlight in text"><sup class="lineRef">1</sup>vario colore <span class="italic">or</span> colore vario <span class="italic">some MSS.</span></a></li><script type="text/javascript">document.getElementById('note_LCL414_122_1').style.display = "none";</script><li class="note" id="note_LCL414_122_2"><a class="footnoteCrossrefLink" href="#target_note_LCL414_122_2" title="Click to highlight in text"><sup class="lineRef">2</sup>esse <span class="italic">V and one other MS.</span></a></li><script type="text/javascript">document.getElementById('note_LCL414_122_2').style.display = "none";</script></ul></section></notes></section>