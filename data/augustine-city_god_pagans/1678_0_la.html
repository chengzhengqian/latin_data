<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

rectumâ€”omitto vitam illam duorum coniugum in paradisi fecunditate felicem, quoniam tam brevis fuit ut ad nascentium sensum nec ipsa pervenerit. In hac quam novimus, in qua adhuc sumus, cuius temptationes, immo quam totam temptationem, quamdiu in ea sumus, quantumlibet proficiamus, perpeti
non desinimus, quae sint indicia circa genus humanum bonitatis Dei, quis poterit explicare?</p>
<h3>XXII</h3>
<span class="label"><span class="italic">De miseriis ac malis quibus humanum genus merito primae praevaricationis obnoxium est et a quibus nemo nisi per Christi gratiam liberatur.</span></span>
<p><span class="sc">Nam</span> quod ad primam originem pertinet, omnem mortalium progeniem fuisse damnatam, haec ipsa vita, si vita dicenda est, tot et tantis malis plena testatur. Quid enim aliud indicat horrenda quaedam profunditas ignorantiae ex qua omnis error existit qui omnes filios Adam tenebroso quodam sinu suscepit,<a class="footnoteLink" href="#note_LCL417_304_1" id="target_note_LCL417_304_1"><sup>1</sup></a> ut homo ab illo liberari sine labore dolore timore non possit? Quid amor ipse tot rerum vanarum atque noxiarum et ex hoc mordaces curae, perturbationes, maerores, formidines, insana gaudia, discordiae, lites, bella, insidiae, iracundiae, inimicitiae,
fallacia, adulatio, fraus, furtum, rapina, perfidia,
superbia, ambitio, invidentia, homicidia, parricidia,
crudelitas, saevitia, nequitia, luxuria, petulantia,
inpudentia, inpudicitia, fornicationes, adulteria,
incesta et contra naturam utriusque sexus tot

</p></section><notes><section class="footnotes"><ul><li class="note" id="note_LCL417_304_1"><a class="footnoteCrossrefLink" href="#target_note_LCL417_304_1" title="Click to highlight in text"><sup class="lineRef">1</sup><span class="italic">The Benedictines, along with some manuscripts, have the present tense suscipit.</span></a></li><script type="text/javascript">document.getElementById('note_LCL417_304_1').style.display = "none";</script></ul></section></notes></section>