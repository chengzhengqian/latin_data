<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<h3>XXXV</h3>
<span class="label"><span class="italic">De geminis adhuc in utero Rebeccae matris inclusis quid indicaverit divina responsio.</span></span>
<p><span class="sc">Iam</span> ex hoc, quem ad modum per posteros Abrahae civitatis Dei procurrant tempora, videamus. A primo igitur anno vitae Isaac usque ad sexagensimum,
quo ei nati sunt filii, illud memorabile est quod, cum illi Deum roganti ut pareret uxor eius, quae sterilis erat, concessisset Dominus quod petebat, atque haberet illa conceptum, gestiebant gemini adhuc in utero eius inclusi. Qua molestia cum angeretur, Dominum interrogavit accepitque responsum:
<span class="italic">Duae gentes in utero tuo sunt et duo populi de ventre tuo separabuntur et populus populum superabit et maior serviet minori.</span> Quod Paulus apostolus magnum
vult intellegi gratiae documentum, quia nondum
illis natis nec aliquid agentibus boni seu mali sine ullis bonis meritis eligitur minor maiore reprobato;
quando procul dubio, quantum adtinet ad



</p></section><notes></notes></section>