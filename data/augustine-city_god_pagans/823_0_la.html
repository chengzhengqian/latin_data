<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

ut peccandi cupiditas eius delectatione vincatur. Ut autem diligatur et delectet vera iustitia, non nisi divina subvenit gratia.</p>
<p>Sed ne propterea lex putaretur malum, quoniam virtus est dicta peccati, ideo ipse alio loco versans huius modi quaestionem: <span class="italic">Itaque, inquit, lex quidem sancta et mandatum sanctum et iustum et bonum. Quod ergo bonum est, inquit, mihi factum est mors? Absit. Sed peccatum, ut appareat peccatum, per bonum mihi operatum est mortem, ut fiat super</span> <a class="footnoteLink" href="#note_LCL414_150_1" id="target_note_LCL414_150_1"><sup>1</sup></a> <span class="italic">modum peccator aut peccatum per mandatum. Super</span> <a class="footnoteLink" href="#note_LCL414_150_1" id="target_note_LCL414_150_1"><sup>1</sup></a> <span class="italic">modum</span> dixit quia etiam praevaricatio additur cum, peccandi aucta libidine, etiam lex ipsa contemnitur.</p>
<p>Cur hoc commemorandum putavimus? Quia scilicet, sicut lex non est malum quando auget peccantium
concupiscentiam, ita nec mors bonum est quando auget patientium gloriam, cum vel illa pro iniquitate deseritur et efficit praevaricatores vel ista pro veritate suscipitur et efficit martyres. Ac per hoc lex quidem bona est, quia prohibitio est peccati; mors autem mala, quia stipendium est peccati. Sed quem ad modum iniustitia male utitur non tantum malis verum etiam bonis, ita iustitia bene non tantum bonis sed etiam malis. Hinc fit ut et mali male lege utantur quamvis sit lex bonum et boni bene moriantur quamvis sit mors malum.</p>
</section><notes><section class="footnotes"><ul><li class="note" id="note_LCL414_150_1"><a class="footnoteCrossrefLink" href="#target_note_LCL414_150_1" title="Click to highlight in text"><sup class="lineRef">1</sup>supra <span class="italic">some MSS., Vulg.</span></a></li><script type="text/javascript">document.getElementById('note_LCL414_150_1').style.display = "none";</script></ul></section></notes></section>