<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p>Confiteris tamen gratiam, quando quidem ad Deum per virtutem intellegentiae pervenire paucis dicis esse concessum. Non enim dicis: Paucis placuit, vel: Pauci voluerunt; sed cum dicis esse concessum, procul dubio Dei gratiam, non hominis sufficientiam confiteris. Uteris etiam hoc verbo apertius ubi Platonis sententiam sequens nec ipse dubitas in hac vita hominem nullo modo ad perfectionem sapientiae pervenire, secundum intellectum tamen viventibus omne quod deest providentia Dei et gratia post hanc vitam posse compleri.</p>
<p>O si cognovisses Dei gratiam per Iesum Christum dominum nostrum ipsamque eius incarnationem, qua hominis animam corpusque suscepit, summum esse exemplum gratiae videre potuisses. Sed quid faciam? Scio me frustra loqui mortuo, sed quantum ad te adtinet; quantum autem ad eos qui te magnipendunt
et te vel qualicumque amore sapientiae vel curiositate artium quas non debuisti discere diligunt, quos potius in tua compellatione alloquor, fortasse non frustra. Gratia Dei non potuit gratius commendari
quam ut ipse unicus Dei Filius in se incommutabiliter
manens indueretur hominem et spiritum<a class="footnoteLink" href="#note_LCL413_384_1" id="target_note_LCL413_384_1"><sup>1</sup></a> dilectionis suae daret hominibus homine medio, qua<a class="footnoteLink" href="#note_LCL413_384_2" id="target_note_LCL413_384_2"><sup>2</sup></a> ad illum ab hominibus veniretur qui tam longe erat inmortalis a mortalibus incommutabilis a commutabilibus,




</p></section><notes><section class="footnotes"><ul><li class="note" id="note_LCL413_384_1"><a class="footnoteCrossrefLink" href="#target_note_LCL413_384_1" title="Click to highlight in text"><sup class="lineRef">1</sup>spiritum <span class="italic">coni. Weyman</span> : spem <span class="italic">MSS. Migne Welldon:</span> speciem <span class="italic">coni. Dombart</span> (= <span class="italic">exemplum</span>).</a></li><script type="text/javascript">document.getElementById('note_LCL413_384_1').style.display = "none";</script><li class="note" id="note_LCL413_384_2"><a class="footnoteCrossrefLink" href="#target_note_LCL413_384_2" title="Click to highlight in text"><sup class="lineRef">2</sup>quo <span class="italic">MS. a</span> (<span class="italic">saec. X</span>) <span class="italic">Migne Welldon.</span></a></li><script type="text/javascript">document.getElementById('note_LCL413_384_2').style.display = "none";</script></ul></section></notes></section>