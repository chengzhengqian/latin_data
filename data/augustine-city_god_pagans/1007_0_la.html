<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

nomen Domini Dei, de quo dictum est: <span class="italic">Suscitavit enim mihi Deus semen aliud pro Abel?</span></p>
<p>Cur ergo huic proprie tribuitur quod piorum omnium intellegitur esse commune, nisi quia oportebat
in eo qui de patre generationum in meliorem partem, hoc est supernae civitatis, separatarum primus commemoratur exortus praefigurari hominem,
id est hominum societatem quae non secundum hominem in re felicitatis terrenae, sed secundum Deum vivit in spe felicitatis aeternae? Nec dictum est: “Hic speravit in Dominum Deum,” aut:
“Hic invocavit nomen Domini Dei,” sed: <span class="italic">Speravit,</span> inquit, <span class="italic">invocare nomen Domini Dei.</span> Quid sibi hoc vult <span class="italic">Speravit invocare</span> nisi quia prophetia est exorturum
populum qui secundum electionem gratiae invocaret nomen Domini Dei?</p>
<p>Hoc est quod per alium prophetam dictum apostolus de hoc populo intellegit ad Dei gratiam pertinente: <span class="italic">Et erit, omnis qui invocaverit nomen Domini salvus erit.</span> Hoc ipsum enim quod dicitur: <span class="italic">Et nominavit nomen eius Enos, quod interpretatur homo</span>, ac deinde additur: <span class="italic">Hic speravit invocare nomen Domini Dei</span>, satis ostenditur
quod non in se ipso spem ponere debeat homo. <span class="italic">Maledictus</span> enim <span class="italic">omnis</span> (sicut alibi legitur) <span class="italic">qui spem suam ponit in homine</span>,<a class="footnoteLink" href="#note_LCL414_518_1" id="target_note_LCL414_518_1"><sup>1</sup></a> ac per hoc nec in se ut sit civis alterius civitatis, quae non secundum filium Cain








</p></section><notes><section class="footnotes"><ul><li class="note" id="note_LCL414_518_1"><a class="footnoteCrossrefLink" href="#target_note_LCL414_518_1" title="Click to highlight in text"><sup class="lineRef">1</sup>in homine <span class="italic">V and most other MSS., Vulg.</span> : in hominem <span class="italic">a few MSS.</span> (<span class="italic">cf. Septuagint:</span> ἐπ᾿ ἄνθρωπον).</a></li><script type="text/javascript">document.getElementById('note_LCL414_518_1').style.display = "none";</script></ul></section></notes></section>