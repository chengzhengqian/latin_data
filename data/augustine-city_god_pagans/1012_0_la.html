<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

(quoniam octo sunt generationes cum Adam et cum eis quos genuit Lamech) ducenti et quadraginta sunt anni, num itaque toto deinde tempore usque ad diluvium non generaverunt?</p>
<p>Qua tandem causa qui haec scripsit generationes commemorare noluit quae sequuntur? Nam ex Adam usque ad diluvium conputantur anni secundum codices nostros duo milia ducenti sexaginta duo, secundum Hebraeos autem mille sescenti quinquaginta
sex. Ut ergo istum numerum minorem credamus
esse veriorem, de mille sescentis quinquaginta sex annis ducenti quadraginta detrahantur. Numquid
credibile est per mille quadringentos et quod excurrit annos qui restant usque<a class="footnoteLink" href="#note_LCL414_528_1" id="target_note_LCL414_528_1"><sup>1</sup></a> diluvium progeniem
Cain a generationibus vacare potuisse?</p>
<p>Sed qui ex hoc movetur meminerit, cum quaererem quo modo credendum sit antiquos illos homines per tam multos annos a gignendis filiis cessare potuisse, duobus modis istam solutam esse quaestionem: aut de sera pubertate, proportione tam longae vitae, aut de filiis qui commemorantur in generationibus, quod non fuerint primogeniti, sed hi per quos ad eum quem intendebat auctor libri poterat perveniri,<a class="footnoteLink" href="#note_LCL414_528_2" id="target_note_LCL414_528_2"><sup>2</sup></a> sicut ad Noe in generationibus Seth. Proinde in generationibus Cain, si non occurrit qui deberet intendi ad quem, praetermissis primogenitis, per eos qui commemorati sunt perveniri oportebat, sera


</p></section><notes><section class="footnotes"><ul><li class="note" id="note_LCL414_528_1"><a class="footnoteCrossrefLink" href="#target_note_LCL414_528_1" title="Click to highlight in text"><sup class="lineRef">1</sup>usque <span class="italic">V and two other MSS.</span> : usque ad <span class="italic">most MSS.</span></a></li><script type="text/javascript">document.getElementById('note_LCL414_528_1').style.display = "none";</script><li class="note" id="note_LCL414_528_2"><a class="footnoteCrossrefLink" href="#target_note_LCL414_528_2" title="Click to highlight in text"><sup class="lineRef">2</sup>pervenire <span class="italic">some MSS.</span></a></li><script type="text/javascript">document.getElementById('note_LCL414_528_2').style.display = "none";</script></ul></section></notes></section>