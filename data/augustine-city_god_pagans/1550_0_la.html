<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

naturam novimus longe aliter institutam, unde nec illa ratio hinc reddi potest quae de illis naturis mirabilibus reddebatur ut dici possit: “Vis ista naturalis est, rei huius ista natura est,” quoniam scimus humanae carnis istam non esse naturam. Habemus quidem quod respondeamus de litteris sacris, hanc ipsam scilicet humanam carnem aliter institutam fuisse ante peccatum, id est, ut posset numquam perpeti mortem; aliter autem post peccatum,
qualis in aerumna huius mortalitatis innotuit, ut perpetem vitam tenere non possit; sic ergo aliter quam nobis nota est instituetur in resurrectione mortuorum. Sed quoniam istis non credunt litteris ubi legitur qualis in paradiso vixerit homo quantumque
fuerit a necessitate mortis alienus—quibus utique si crederent, non cum illis de poena damnatorum quae futura est operosius ageremus—de litteris eorum qui doctissimi apud illos fuerunt aliquid proferendum
est quo appareat posse fieri ut aliter se habeat quaeque res quam prius in rebus innotuerat suae determinatione naturae.</p>
<p>Est in Marci Varronis libris quorum inscriptio est De gente populi Romani, quod eisdem verbis quibus ibi legitur et hic ponam: “In caelo, inquit, mirabile extitit portentum. Nam in<a class="footnoteLink" href="#note_LCL417_48_1" id="target_note_LCL417_48_1"><sup>1</sup></a> stella Veneris nobilissima
quam Plautus Vesperuginem, Homerus Hesperon
appellat pulcherrimam dicens, Castor scribit tantum portentum extitisse ut mutaret colorem magnitudinem, figuram, cursum; quod factum ita

</p></section><notes><section class="footnotes"><ul><li class="note" id="note_LCL417_48_1"><a class="footnoteCrossrefLink" href="#target_note_LCL417_48_1" title="Click to highlight in text"><sup class="lineRef">1</sup><span class="italic">The word in is supplied by editors, but not found in the manuscripts.</span></a></li><script type="text/javascript">document.getElementById('note_LCL417_48_1').style.display = "none";</script></ul></section></notes></section>