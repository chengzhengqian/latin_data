<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

caro concupiscit adversus spiritum et spiritus adversus
carnem, multis et variis certaminibus quaerit. Hoc autem bellum numquam ullum esset si natura humana per liberum arbitrium in rectitudine in qua facta est perstitisset. Nunc vero quae pacem felix cum Deo habere noluit secum pugnat infelix, et cum sit hoc malum miserabile, melius est tamen quam prioravitae huius. Melius confligitur quippe cum vitiis quam<a class="footnoteLink" href="#note_LCL417_86_1" id="target_note_LCL417_86_1"><sup>1</sup></a> sine ulla conflictione dominantur. Melius est, inquam, bellum cum spe pacis aeternae quam sine ulla liberationis cogitatione captivitas. Cupimus quidem etiam hoc bello carere et ad capessendam ordinatissimam pacem, ubi firmissima stabilitate potioribus inferiora subdantur, igne divini amoris accendimur. Sed si (quod absit) illius tanti boni spes nulla esset, malle debuimus in huius conflictationis inolestia remanere quam vitiis in nos dominationem non eis resistendo permittere.</p>
<h3>XVI</h3>
<span class="label"><span class="italic">Sub quibus gratiae legibus omnes regeneratorum habeantur aetates.</span></span>
<p><span class="sc">Verum</span> tanta est Dei misericordia in vasa misericordiae
quae praeparavit in gloriam, ut etiam prima hominis aetas id est infantia quae sine ullo renisu subiacet carni, et secunda quae pueritia nuncupatur ubi nondum ratio suscepit hanc pugnam et fere sub



</p></section><notes><section class="footnotes"><ul><li class="note" id="note_LCL417_86_1"><a class="footnoteCrossrefLink" href="#target_note_LCL417_86_1" title="Click to highlight in text"><sup class="lineRef">1</sup><span class="italic">The Benedictine editors improve the construction by adding</span> cum.</a></li><script type="text/javascript">document.getElementById('note_LCL417_86_1').style.display = "none";</script></ul></section></notes></section>