<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

pios, cui videndo per fidem quae in illo est corda mundantur, sed per quaedam temporalia suae virtutis effecta et occultissimae signa praesentiae, quae angelicis sensibus etiam malignorum spirituum potius quam infirmitati hominum possent esse conspicua.
Denique quando ea paululum supprimenda iudicavit et aliquanto altius latuit, dubitavit de illo daemonum princeps eumque temptavit, an Christus esset explorans, quantum se temptari ipse permisit, ut hominem quem gerebat ad nostrae imitationis temperaret exemplum. Post illam vero temptationem,
cum angeli, sicut scriptum est, ministrarent ei, boni utique et sancti ac per hoc spiritibus inmundis metuendi et tremendi, magis magisque innotescebat daemonibus quantus esset, ut ei iubenti, quamvis in illo contemptibilis videretur carnis infirmitas, resistere
nullus auderet.</p>
<h3>XXII</h3>
<span class="label"><span class="italic">Quid intersit inter scientiam sanctorum angelorum et scientiam daemonum.</span></span>
<p><span class="sc">His</span> igitur angelis bonis omnis corporalium temporaliumque
rerum scientia qua inflantur daemones vilis est; non quod earum ignari sint, sed quod illis Dei qua sanctificantur caritas cara est, prae cuius


</p></section><notes></notes></section>