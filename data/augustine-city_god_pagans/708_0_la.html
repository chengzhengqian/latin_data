<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

voluntatis malum occultum aut incertum esse non potuit.</p>
<h3>XX</h3>
<span class="label"><span class="italic">De eo quod post discretionem lucis atque tenebrarum dictum est: Et vidit Deus lucem quia bona est.</span></span>
<p><span class="sc">Denique</span> nec illud est praetereundum silentio quod, ubi dixit Deus: <span class="italic">Fiat lux, et facta est lux</span>, continuo subiunctum est: <span class="italic">Et vidit Deus lucem quia bona est</span> ; non postea quam separavit inter lucem et tenebras
et vocavit lucem diem et tenebras noctem, ne simul cum luce etiam talibus tenebris testimonium placiti sui perhibuisse videretur. Nam ubi tenebrae inculpabiles sunt, inter quas et lucem istam his oculis conspicuam luminaria caeli dividunt, non ante, sed post infertur: <span class="italic">Et vidit Deus quia bonum est. Posuit illa</span>, inquit, <span class="italic">in firmamento caeli lucere super terram et praeesse diei et nocti et separare inter lucem et tenebras. Et vidit Deus quia bonum est.</span> Utrumque placuit, quia utrumque sine peccato est. Ubi autem dixit Deus: <span class="italic">Fiat lux, et facta est lux. Et vidit Deus lucem quia bona est;</span> et postmodum infertur: <span class="italic">Et separavit</span>
</p></section><notes></notes></section>