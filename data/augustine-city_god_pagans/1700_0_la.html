<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent noindent">

secum habebunt et sic habebunt ut numquam non habeant, numquam ea prorsus vel ad exiguum quamlibet tempus ulla morte deponant.</p>
<h3>XXVII</h3>
<span class="label"><span class="italic">De contrariis definitionibus Platonis atque Porphyrii, in quibus si uterque alteri cederet, a veritate neuter deviaret.</span></span>
<p><span class="sc">Singuli</span> <a class="footnoteLink" href="#note_LCL417_348_1" id="target_note_LCL417_348_1"><sup>1</sup></a> quaedam dixerunt Plato atque Porphyrius,
quae si inter se communicare potuissent, facti essent fortasse Christiani. Plato dixit sine corporibus animas in aeternum esse non posse. Ideo enim dixit etiam sapientum animas post quamlibet longum tempus, tamen ad corpora redituras. Porphyrius
autem dixit animam purgatissimam, cum redierit ad Patrem, ad haec mala mundi numquam esse redituram. Ac per hoc, quod verum vidit Plato, si dedisset Porphyrio, etiam iustorum atque sapientum purgatissimas animas ad humana corpora redituras, rursus quod verum vidit Porphyrius, dedisset Platoni, numquam redituras ad miserias corruptibilis corporis animas sanctas ut non singuli haec singula, sed ambo et singuli utrumque dicerent, puto quod viderent esse iam consequens, ut et redirent animae ad corpora et talia reciperent corpora
in quibus beate atque inmortaliter viverent. Quoniam secundum Platonem etiam sanctae animae ad humana corpora redibunt; secundum Porphyrium ad mala mundi huius sanctae animae non redibunt. Dicat itaque cum Platone Porphyrius: â€œRedibunt

</p></section><notes><section class="footnotes"><ul><li class="note" id="note_LCL417_348_1"><a class="footnoteCrossrefLink" href="#target_note_LCL417_348_1" title="Click to highlight in text"><sup class="lineRef">1</sup><span class="italic">Most MSS. and editors have</span> singula.</a></li><script type="text/javascript">document.getElementById('note_LCL417_348_1').style.display = "none";</script></ul></section></notes></section>