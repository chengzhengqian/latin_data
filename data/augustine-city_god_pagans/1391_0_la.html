<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

omnis victoria, cum etiam malis provenit, divino iudicio victos humiliat vel emendans peccata vel puniens. Testis est homo Dei Daniel, cum in captivitate
positus peccata sua et peccata populi sui confitetur
Deo et hanc esse causam illius captivitatis pio dolore testatur. Prima ergo servitutis causa peccatum
est, ut homo homini condicionis vinculo subderetur;
quod non fit nisi Deo iudicante, apud quem non est iniquitas et novit diversas poenas meritis distribuere delinquentium.</p>
<p>Sicut autem supernus Dominus dicit: <span class="italic">Omnis, qui facit peccatum, servus est peccati</span>, ac per hoc multi quidem religiosi dominis iniquis, non tamen liberis serviunt: <span class="italic">A quo enim quis devictus est, huic et servus addictus est.</span> Et utique felicius servitur homini quam libidini, cum saevissimo dominatu vastet corda mortalium,
ut alias omittam, libido ipsa dominandi. Hominibus autem illo pacis ordine quo aliis alii subiecti sunt, sicut prodest humilitas servientibus, ita nocet superbia dominantibus. Nullus autem natura, in qua prius Deus hominem condidit, servus est hominis aut peccati. Verum et poenalis servitus ea lege ordinatur quae naturalem ordinem conservari iubet, perturbari vetat, quia si contra eam legem non esset factum, nihil esset poenali servitute cohercendum.
Ideoque apostolus etiam servos monet subditos
esse dominis suis et ex animo eis cum bona voluntate servire, ut scilicet, si non possunt a dominis





</p></section><notes></notes></section>