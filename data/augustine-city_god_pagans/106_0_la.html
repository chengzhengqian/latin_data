<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p class="noindent">esse laetantur, nullo modo curant pessimam ac flagitiosissimam non<a class="footnoteLink" href="#note_LCL411_212_1" id="target_note_LCL411_212_1"><sup>1</sup></a> esse rem publicam. “Tantum stet, inquiunt, tantum floreat copiis referta, victoriis gloriosa, vel, quod est felicius, pace secura sit. Et quid ad nos? Immo id ad nos magis pertinet, si divitias quisque augeat semper, quae cotidianis effusionibus suppetant, per quas sibi etiam infirmiores
subdat quisque potentior. Obsequantur divitibus pauperes causa saturitatis atque ut eorum patrociniis quieta inertia perfruantur, divites pauperibus
ad clientelas et ad ministerium sui fastus abutantur.
Populi plaudant, non consultoribus utilitatum
suarum, sed largitoribus voluptatum. Non dura iubeantur, non prohibeantur inpura. Reges non curent quam bonis, sed quam subditis regnent. Provinciae regibus non tamquam rectoribus morum, sed tamquam rerum dominatoribus et deliciarum suarum provisoribus serviant, eosque non sinceriter honorent, sed<a class="footnoteLink" href="#note_LCL411_212_2" id="target_note_LCL411_212_2"><sup>2</sup></a> serviliter timeant. Quid alienae vineae potius quam quid suae vitae quisque noceat, legibus advertatur. Nullus ducatur ad iudicem, nisi qui alienae rei domui saluti vel cuiquam invito fuerit inportunus aut noxius.</p>
<p>“Ceterum de suis vel cum suis vel cum quibusque volentibus faciat quisque quod libet. Abundent publica scorta vel propter omnes quibus frui placuerit, vel propter eos maxime qui habere privata non possunt. Exstruantur amplissimae atque ornatissimae</p>
</section><notes><section class="footnotes"><ul><li class="note" id="note_LCL411_212_1"><a class="footnoteCrossrefLink" href="#target_note_LCL411_212_1" title="Click to highlight in text"><sup class="lineRef">1</sup><span class="italic">Dombart wrongly brackets this word.</span></a></li><script type="text/javascript">document.getElementById('note_LCL411_212_1').style.display = "none";</script><li class="note" id="note_LCL411_212_2"><a class="footnoteCrossrefLink" href="#target_note_LCL411_212_2" title="Click to highlight in text"><sup class="lineRef">2</sup><span class="italic">Dombart here wrongly retains nequiter</span> ac <span class="italic">omitted in many MSS.</span></a></li><script type="text/javascript">document.getElementById('note_LCL411_212_2').style.display = "none";</script></ul></section></notes></section>