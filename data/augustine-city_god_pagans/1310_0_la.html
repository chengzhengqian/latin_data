<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

ad quem finem et quonam modo essent ista omnia referenda, propheticis, hoc est divinis, vocibus, quamvis per homines, in illa civitate populo commendata sunt, non argumentationum concertationibus
inculcata, ut non hominis ingenium sed Dei eloquium contemnere formidaret qui illa cognosceret.</p>
<h3><span class="ac">XLII</span></h3>
<span class="label"><span class="italic">Qua dispensatione providentiae Dei scripturae sacrae veteris testamenti ex Hebraeo in Graecum eloquium translatae sint, ut gentibus innotescerent.</span></span>
<p><span class="sc">Has</span> sacras litteras etiam unus Ptolomaeorum regum Aegypti nosse studuit et habere. Nam post Alexandri Macedonis, qui etiam Magnus cognominatus
est, mirificentissimam minimeque diuturnam potentiam, qua universam Asiam immo paene totum orbem partim vi et armis partim terrore subegerat quando inter cetera Orientis etiam Iudaeam ingressus obtinuit, eo mortuo comites eius cum regnum illud amplissimum non pacifice inter se possessuri divisissent
sed potius dissipassent bellis omnia vastaturi, Ptolomaeos reges habere coepit Aegyptus, quorum primus, Lagi filius, multos ex Iudaea captivos in Aegyptum transtulit.</p>
<p>Huic autem succedens alius Ptolomaeus, qui est appellatus Philadelphus, omnes quos ille adduxerat subiugatos liberos redire permisit; insuper et dona regia in templum Dei misit petivitque ab Eleazaro tunc pontifice dari sibi scripturas, quas profecto


</p></section><notes></notes></section>