<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

coepta sit sciunt, nec quo fine claudatur, quando quidem altitudinem Dei penetrare non possunt, qua,<a class="footnoteLink" href="#note_LCL414_66_1" id="target_note_LCL414_66_1"><sup>1</sup></a> cum ipse sit aeternus et sine initio, ab aliquo tamen initio exorsus est tempora et hominem, quem numquam
antea fecerat, fecit in tempore, non tamen novo et repentino, sed inmutabili aeternoque consilio.</p>
<p>Quis hanc valeat altitudinem investigabilem vestigare
et inscrutabilem perscrutari secundum quam Deus hominem temporalem, ante quem nemo umquam
hominum fuit, non mutabili voluntate in tempore
condidit et genus humanum ex uno multiplicavit?
Quando quidem psalmus ipse cum praemisisset
atque dixisset: <span class="italic">Tu, Domine, servabis nos et custodies nos a generatione hac et in aeternum,</span> ac deinde repercussisset eos in quorum stulta impiaque doctrina nulla liberationis et beatitudinis animae servatur aeternitas, continuo subiciens: <span class="italic">In circuitu impii ambulabunt,</span> 
tamquam ei diceretur: “Quid ergo tu credis, sentis, intellegis? Numquidnam existimandum est subito Deo placuisse hominem facere, quem numquam
antea infinita retro aeternitate fecisset, cui nihil novi accidere potest, in quo mutabile aliquid non est?” continuo respondit ad ipsum Deum loquens: <span class="italic">Secundum altitudinem tuam multiplicasti filios hominum.</span> Sentiant, inquit, homines quod putant, et quod eis




</p></section><notes><section class="footnotes"><ul><li class="note" id="note_LCL414_66_1"><a class="footnoteCrossrefLink" href="#target_note_LCL414_66_1" title="Click to highlight in text"><sup class="lineRef">1</sup>quam <span class="italic">or</span> quia <span class="italic">some MSS.</span></a></li><script type="text/javascript">document.getElementById('note_LCL414_66_1').style.display = "none";</script></ul></section></notes></section>