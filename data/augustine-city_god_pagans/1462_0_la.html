<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

martyrum omnibus doloribus ac laboribus superatis atque finitis, postea quam mortalia membra posuerunt, cum Christo utique regnaverunt et regnant, donec finiantur mille anni, ut postea receptis etiam corporibus iam inmortalibus regnent.</p>
<p>Proinde tribus illis annis atque dimidio animae occisorum pro eius martyrio, et quae antea de corporibus
exierunt et quae ipsa novissima persecutione sunt exiturae, regnabunt cum illo donec finiatur mortale saeculum et ad illud regnum ubi mors non erit transeatur. Quocirca cum Christo regnantium sanctorum plures anni erunt quam vinculi diaboli atque custodiae, quia illi cum suo rege Dei filio iam diabolo non ligato etiam per tres illos annos ac semissem regnabunt. Remanet igitur ut cum audimus: <span class="italic">Sacerdotes Dei et Christi regnabunt cum eo mille annis, et cum finiti fuerint mille anni, solvetur satanas de custodia sua</span>, aut non regni huius sanctorum intellegamus annos mille finiri, sed vinculi diaboli atque custodiae, ut annos mille, id est annos omnes suos, quaeque pars habeat diversis ac propriis prolixitatibus
finiendos, ampliore sanctorum regno, breviore diaboli vinculo, aut certe, quoniam trium annorum et sex mensum brevissimum spatium est, computari noluisse credatur, sive quod minus satanae vinculum sive quod amplius videtur regnum habere sanctorum, sicut de quadringentis annis in sexto


</p></section><notes></notes></section>