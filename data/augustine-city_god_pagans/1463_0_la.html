<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

decimo huius operis volumine disputavi; quoniam plus aliquid erant, et tamen quadringenti sunt nuncupati;
et talia saepe reperiuntur in litteris sacris, si quis advertat.</p>
<h3><span class="ac">XIV</span></h3>
<span class="label"><span class="italic">De damnatione diaboli cum suis et per recapitulalionem de resurrectione corporea omnium mortuorum et de iudicio ultimae retributionis.</span></span>
<p><span class="sc">Post</span> hanc autem commemorationem novissimae persecutionis breviter complectitur totum quod ultimo iam iudicio diabolus et cum suo principe civitas inimica passura est. Dicit enim: <span class="italic">Et diabolus, qui seducebat eos, missus est in stagnum ignis et sulphuris, quo et bestia et pseudopropheta; et cruciabuntur die et nocte in saecula saeculorum.</span> Bestiam bene intellegi ipsam impiam civitatem supra diximus. Pseudopropheta
vero eius aut Antichristus est aut imago illa, id est figmentum, de quo ibi locuti sumus. Post haec ipsum novissimum iudicium, quod erit in secunda resurrectione mortuorum, quae corporum est, recapitulando
narrans quo modo sibi fuerit revelatum: <span class="italic">Et vidi</span>, inquit, <span class="italic">thronum magnum et candidum et sedentem super eum, cuius a facie fugit caelum et terra, et locus eorum inventus non est.</span> Non ait: “Vidi thronum magnum et candidum et sedentem super eum, et ab eius facie fugit caelum et terra,” quoniam non tunc factum est, id est, antequam esset de vivis et mortuis iudicatum; sed eum se vidisse dixit in throno sedentem,




</p></section><notes></notes></section>