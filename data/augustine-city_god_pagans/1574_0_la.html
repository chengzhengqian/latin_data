<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

praedictum esse quod digni sunt,<a class="footnoteLink" href="#note_LCL417_96_1" id="target_note_LCL417_96_1"><sup>1</sup></a> sed cum ad iudicium ventum fuerit, misericordiam esse superaturam.
Donabit enim eos, inquiunt, misericors Deus precibus et intercessionibus sanctorum suorum. Si enim orabant pro illis quando eos patiebantur inimicos,
quanto magis quando videbunt humiles supplicesque
prostratos! Neque enim credendum est, aiunt, tunc amissuros sanctos viscera misericordiae cum fuerint plenissimae ac perfectissimae sanctitatis ut qui tunc orabant pro inimicis suis quando et ipsi sine peccato non erant, tunc non orent pro supplicibus suis quando nullum coeperint habere peccatum. Aut vero Deus tunc eos non exaudiet tot et tales filios suos, quando in tanta eorum sanctitate nullum inveniet orationis impedimentum? Testimonium vero psalmi, et illi quidem qui permittunt infideles atque impios homines saltem longo tempore cruciari et postea de malis omnibus erui, sed magis isti, pro se dicunt esse ubi legitur: <span class="italic">Numquid obliviscetur misereri Deus aut continebit in ira sua miserationes suas?</span> Ira eius est, inquiunt, ut omnes indigni beatitudine sempiterna ipso iudicante puniantur supplicio sempiterno.
Sed si vel longum vel prorsus ullum esse permiserit, profecto ut possit hoc fieri, continebit in ira sua miserationes suas, quod eum psalmus dicit non esse facturum. Non enim ait: “Numquid diu continebit in ira sua miserationes suas?” sed quod prorsus non continebit ostendit.</p>
</section><notes><section class="footnotes"><ul><li class="note" id="note_LCL417_96_1"><a class="footnoteCrossrefLink" href="#target_note_LCL417_96_1" title="Click to highlight in text"><sup class="lineRef">1</sup><span class="italic">Various editors add</span> morte, poena, <span class="italic">or</span> eterno supplicio <span class="italic">to supply the needed word for “punishment.”</span></a></li><script type="text/javascript">document.getElementById('note_LCL417_96_1').style.display = "none";</script></ul></section></notes></section>