<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

hic caduca et subsiciva,” quia dixerat vitae perpetuitatem;
“et ingenia illa,” inquit, “ad beatitudinem
sublimata, haec ad miserias infimata,” quia dixerat naturae perfectionem. Tria igitur ab eo posita sunt deorum, id est locus sublimis, aeternitas,
beatitudo; et his contraria tria hominum, id est locus infimus, mortalitas, miseria.</p>
<h3>XIII</h3>
<span class="label"><span class="italic">Quo modo daemones, si nec cum diis beati nec cum hominibus sunt miseri, inter utramque partem sine utriusque communione sint medii.</span></span>
<p><span class="sc">Inter</span> haec terna deorum et hominum quoniam daemones medios posuit, de loco nulla est controversia;
inter sublimem quippe et infimum medius locus aptissime habetur et dicitur. Cetera bina restant, quibus cura adtentior adhibenda est, quem ad modum vel aliena esse a daemonibus ostendantur, vel sic eis distribuantur ut medietas videtur exposcere.
Sed ab eis aliena esse non possunt. Non enim sicut dicimus locum medium nec summum esse nec infimum, ita daemones, cum sint animalia rationalia, nec beatos esse nec miseros, sicuti sunt arbusta vel pecora, quae sunt sensus vel rationis
</p></section><notes></notes></section>