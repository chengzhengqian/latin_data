<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p class="noindent">pauperis mortem inter lingentium canum linguas quam impii divitis in purpura et bysso, horrenda illa genera mortium quid mortuis obfuerunt qui bene vixerunt?</p>
<h3>XII</h3>
<span class="label"><span class="italic">De sepultura humanorum corporum, quae Christianis etiamsi fuerit negata nil adimit.</span></span>
<p><span class="sc">At</span> enim in tanta strage cadaverum nec sepeliri potuerunt. Neque istuc pia fides nimium reformidat, tenens praedictum nec absumentes bestias resurrecturis
corporibus obfuturas, quorum capillus capitis non peribit. Nullo modo diceret veritas: <span class="italic">Nolite timere eos qui corpus occidunt, animam autem non possunt occidere</span>, si quicquam obesset futurae vitae, quidquid inimici de corporibus occisorum facere voluissent.</p>
<p>Nisi forte quispiam sic absurdus est ut contendat eos qui corpus occidunt non debere timeri ante mortem,
ne corpus occidant, et timeri debere post mortem, ne corpus occisum sepeliri non sinant. Falsum est ergo quod ait Christus<a class="footnoteLink" href="#note_LCL411_58_1" id="target_note_LCL411_58_1"><sup>1</sup></a>: <span class="italic">Qui corpus occidunt, et postea non habent quid faciant,</span> si habent tanta quae de cadaveribus
faciant. Absit ut falsum sit quod veritas dixit. Dictum est enim aliquid eos facere cum occidunt, quia in corpore sensus est occidendo; postea vero nihil habere quod faciant, quia nullus sensus est in corpore occiso.</p>
</section><notes><section class="footnotes"><ul><li class="note" id="note_LCL411_58_1"><a class="footnoteCrossrefLink" href="#target_note_LCL411_58_1" title="Click to highlight in text"><sup class="lineRef">1</sup>Christus, <span class="italic">though generally omitted in the MSS., seems to be needed and has been actually added in corrections to the important codices CAK.</span></a></li><script type="text/javascript">document.getElementById('note_LCL411_58_1').style.display = "none";</script></ul></section></notes></section>