<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

sacrificium signum est veri sacrificii. Porro autem misericordia verum sacrificium est; unde dictum est quod paulo ante commemoravi: <span class="italic">Talibus enim sacrificiis
placetur Deo.</span> Quaecumque igitur in ministerio tabernaculi sive templi multis modis de sacrificiis leguntur divinitus esse praecepta, ad dilectionem Dei et proximi significando referuntur. <span class="italic">In his</span> enim <span class="italic">duobus praeceptis</span>, ut scriptum est, <span class="italic">tota lex pendet et prophetae.</span></p>
<h3>VI</h3>
<span class="label"><span class="italic">De vero perfectoque sacrificio.</span></span>
<p><span class="sc">Proinde</span> verum sacrificium est omne opus quo<a class="footnoteLink" href="#note_LCL413_272_1" id="target_note_LCL413_272_1"><sup>1</sup></a> agitur
ut sancta societate inhaereamus Deo, relatum scilicet ad illum finem boni quo veraciter beati esse possimus. Unde et ipsa misericordia qua homini subvenitur, si non propter Deum fit, non est sacrificium.
Etsi enim ab homine fit vel offertur, tamen sacrificium res divina est, ita ut hoc quoque vocabulo id Latini veteres appellaverint. Unde ipse homo Dei nomine consecratus et Deo votus, in quantum mundo moritur ut Deo vivat, sacrificium est. Nam et hoc ad misericordiam pertinet quam quisque in se ipsum facit. Propterea scriptum est: <span class="italic">Miserere animae tuae placens Deo.</span></p>
<p>Corpus etiam nostrum cum temperantia castigamus, si hoc, quem ad modum debemus, propter Deum




</p></section><notes><section class="footnotes"><ul><li class="note" id="note_LCL413_272_1"><a class="footnoteCrossrefLink" href="#target_note_LCL413_272_1" title="Click to highlight in text"><sup class="lineRef">1</sup>quod <span class="italic">some MSS. and Migne.</span></a></li><script type="text/javascript">document.getElementById('note_LCL413_272_1').style.display = "none";</script></ul></section></notes></section>