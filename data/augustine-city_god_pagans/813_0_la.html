<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

frustra gignitur? Ait quidam psalmus sacer: <span class="italic">Venite et videte opera Domini, quae posuit prodigia super terram.</span> 
Cur ergo ex latere viri femina facta sit, et hoc primum quodam modo prodigium quid praefiguraverit,
dicetur<a class="footnoteLink" href="#note_LCL414_130_1" id="target_note_LCL414_130_1"><sup>1</sup></a> alio loco, quantum me Deus adiuverit.
Nunc quoniam liber iste claudendus est, in hoc primo<a class="footnoteLink" href="#note_LCL414_130_2" id="target_note_LCL414_130_2"><sup>2</sup></a> homine qui primitus factus est nondum quidem secundum evidentiam, iam tamen secundum Dei praescientiam exortas fuisse existimemus in genere humano societates tamquam civitates duas. Ex illo enim futuri erant homines, alii malis angelis in supplicio, alii bonis in praemio sociandi, quamvis occulto Dei iudicio sed tamen iusto. Cum enim scriptum sit: <span class="italic">Universae viae Domini misericordia et veritas</span>, nec iniusta eius gratia nec crudelis
 potest esse iustitia.</p>
</section><notes><section class="footnotes"><ul><li class="note" id="note_LCL414_130_1"><a class="footnoteCrossrefLink" href="#target_note_LCL414_130_1" title="Click to highlight in text"><sup class="lineRef">1</sup>dicam, <span class="italic">placed after</span> adiuverit <span class="italic">in a few MSS.</span></a></li><script type="text/javascript">document.getElementById('note_LCL414_130_1').style.display = "none";</script><li class="note" id="note_LCL414_130_2"><a class="footnoteCrossrefLink" href="#target_note_LCL414_130_2" title="Click to highlight in text"><sup class="lineRef">2</sup>primo <span class="italic">omitted in V and one other MS., bracketed by some editors.</span></a></li><script type="text/javascript">document.getElementById('note_LCL414_130_2').style.display = "none";</script></ul></section></notes></section>