<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

pater, et ibi omnia.<a class="footnoteLink" href="#note_LCL413_220_1" id="target_note_LCL413_220_1"><sup>1</sup></a> Quae igitur,” inquit, “classis aut fuga? Similem Deo fieri.” Si ergo deo quanto similior, tanto fit quisque propinquior, nulla est ab illo alia longinquitas quam eius dissimilitudo. Incorporali vero illi aeterno et incommutabili tanto est anima hominis dissimilior, quanto rerum temporalium
mutabiliumque cupidior.</p>
<p>Hoc ut sanetur, quoniam inmortali puritati quae in summo est ea quae in imo sunt mortalia et inmunda
convenire non possunt, opus est quidem mediatore; non tamen tali qui corpus quidem habeat inmortale propinquum summis, animum autem morbidum similem infimis—quo morbo nobis invideat
potius ne sanemur quam adiuvet ut sanemur—; sed tali qui nobis infimis ex corporis mortalitate coaptatus inmortali spiritus iustitia, per quam non locorum distantia, sed similitudinis excellentia mansit in summis, mundandis liberandisque nobis vere divinum praebeat adiutorium. Qui profecto incontaminabilis
Deus absit ut contaminationem timeret

</p></section><notes><section class="footnotes"><ul><li class="note" id="note_LCL413_220_1"><a class="footnoteCrossrefLink" href="#target_note_LCL413_220_1" title="Click to highlight in text"><sup class="lineRef">1</sup>F. Chatillon has shown that the majority of MSS. and early editions as well as mediaeval citations support the reading,
<span class="italic">Fugiendum est igitur ad clarissimam patriam, et ibi patere tibi omnia.</span> See <span class="italic">Revue du moyen âge latin</span>, VIII, 1952, “Plotiniana,”
pp. 273–299. This reading might, as Chatillon says, have arisen from a wrong divison of words, since the oldest MSS., in particular the seventh-century <span class="italic">Corbeiensis</span> on which modern editions are based, has no division between words. Furthermore, the passage of Plotinus that appears to be the Greek original of the Latin here supports the reading as given in the text. See <span class="italic">Enneads</span> 1.6.8. The change of <span class="italic">carissimam</span> to <span class="italic">clarissimam</span> would have been made to accord with <span class="italic">ibi patere tibi omnia.</span></a></li><script type="text/javascript">document.getElementById('note_LCL413_220_1').style.display = "none";</script></ul></section></notes></section>