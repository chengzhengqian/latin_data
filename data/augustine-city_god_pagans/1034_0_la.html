<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

animalium cogebat arcae tantam fieri magnitudinem,
inmunda bina et munda septena intromitti animalia quid cogebat cum aequalis numeri possent utraque servari? Aut vero Deus, qui propter genus reparandum servanda praecepit, eo modo illa quo instituerat restituere non valebat?</p>
<p>Qui vero non esse gesta sed solas rerum significandarum
figuras esse contendunt primum opinantur tam magnum fieri non potuisse diluvium ut altissimos
montes quindecim cubitis aqua crescendo transcenderet propter Olympi verticem montis, supra quem perhibent<a class="footnoteLink" href="#note_LCL414_572_1" id="target_note_LCL414_572_1"><sup>1</sup></a> nubes non posse concrescere quod tam sublime iam<a class="footnoteLink" href="#note_LCL414_572_2" id="target_note_LCL414_572_2"><sup>2</sup></a> caelum sit ut non ibi sit aer iste crassior ubi venti nebulae imbresque gignuntur. Nec adtendunt omnium elementorum crassissimam terram ibi esse potuisse. An forte negant esse terram verticem montis? Cur igitur usque ad illa caeli spatia terris exaltari licuisse et aquis exaltari non licuisse contendunt, cum isti mensores et pensores
elementorum aquas terris perhibeant superiores atque leviores? Quid itaque rationis adferunt quare terra gravior et inferior locum caeli tranquillioris
invaserit per volumina tot annorum et aqua levior ac superior permissa non sit hoc facere saltem ad tempus exiguum?</p>
<p>Dicunt etiam non potuisse capere arcae illius quantitatem animalium genera tam multa in utroque




</p></section><notes><section class="footnotes"><ul><li class="note" id="note_LCL414_572_1"><a class="footnoteCrossrefLink" href="#target_note_LCL414_572_1" title="Click to highlight in text"><sup class="lineRef">1</sup>perhibent <span class="italic">adopted by Dombart from one MS.:</span> perhibentur <span class="italic">most MSS.</span></a></li><script type="text/javascript">document.getElementById('note_LCL414_572_1').style.display = "none";</script><li class="note" id="note_LCL414_572_2"><a class="footnoteCrossrefLink" href="#target_note_LCL414_572_2" title="Click to highlight in text"><sup class="lineRef">2</sup>quam <span class="italic">some MSS.</span></a></li><script type="text/javascript">document.getElementById('note_LCL414_572_2').style.display = "none";</script></ul></section></notes></section>