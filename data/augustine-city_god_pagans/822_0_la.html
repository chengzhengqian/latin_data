<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

adquisita peccando, nunc inpletur iustitia moriendo; Verum hoc in sanctis martyribus, quibus alterutrum a persecutore proponitur, ut aut deserant fidem aut sufferant mortem. Iusti enim malunt credendo perpeti
quod sunt primi iniqui non credendo perpessi. Nisi enim peccassent illi, non morerentur; peccabunt autem isti nisi moriantur. Mortui sunt ergo illi quia peccaverunt; non peccant isti quia moriuntur. Factum est per illorum culpam ut veniretur in poenam;
fit per istorum poenam ne veniatur in culpam, non quia mors bonum aliquod facta est, quae antea malum fuit, sed tantam Deus fidei praestitit gratiam ut mors, quam vitae constat esse contrariam, instrumentum
fieret per quod transiretur ad vitam.</p>
<h3>V</h3>
<span class="label"><span class="italic">Quod sicut iniqui male utuntur lege, quae bona est, ita iusti bene utantur morte, quae mala est.</span></span>
<p><span class="sc">Apostolus</span> cum vellet ostendere quantum peccatum,
gratia non subveniente, ad nocendum valeret, etiam ipsam legem, qua prohibetur peccatum, non dubitavit dicere virtutem esse peccati. <span class="italic">Aculeus</span>, inquit, <span class="italic">mortis est peccatum, virtus autem peccati lex.</span> Verissime omnino. Auget enim prohibitio desiderium
operis inliciti quando iustitia non sic diligitur


</p></section><notes></notes></section>