<section class="div1 language" lang="la"><header><hgroup><h1>Saint Augustine</h1></hgroup></header>
<h1><span class="ac">S. Aurelii Augustini</span></h1>
<h1><span class="ac">De Civitate Dei Contra Paganos</span></h1>
<section class="div2">
<h2><span class="ac">Retractationum</span></h2>
<h2><span class="sc">Libri II Cap.</span> LXIX</h2>
<p><span class="sc">Interea</span> Roma Gothorum inruptione agentium sub rege Alarico atque impetu magnae cladis eversa est, cuius eversionem deorum falsorum multorumque cultores, quos usitato nomine paganos vocamus, in Christianam religionem referre conantes solito acerbius
et amarius Deum verum blasphemare coeperunt. Unde ego exardescens zelo domus Dei adversus eorum blasphemias vel errores libros <span class="italic">de civitate Dei</span> scribere institui. Quod opus per aliquot annos me tenuit eo quod alia multa intercurrebant quae differe non oporteret, et me prius ad solvendum occupabant. Hoc autem <span class="italic">de civitate Dei</span> grande opus tandem viginti duobus libris est terminatum.</p>
<p>Quorum quinque primi eos refellunt qui res humanas ita prosperari volunt ut ad hoc multorum deorum cultum quos pagani colere consuerunt, necessarium</p>
</section><notes></notes></section>