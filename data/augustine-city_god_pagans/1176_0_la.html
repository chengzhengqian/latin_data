<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p><span class="italic">

proximo tuo,</span> ad carnis cognationem id refertur; ex Israel enim Christus secundum carnem, unde et Saul. Quod vero additum est: <span class="italic">bono super te,</span> potest quidem intellegi “meliori te”; nam et quidam sic sunt interpretati; sed melius sic accipitur <span class="italic">bono super te,</span> ut, quia ille bonus est, ideo sit super te, iuxta illud aliud propheticum: <span class="italic">Donec ponam omnes inimicos tuos sub pedibus tuis</span> ; in quibus est et Israel, cui suo persecutori regnum abstulit Christus; quamvis fuerit illic et Israel, in quo dolus non erat, quoddam quasi frumentum illarum palearum; nam utique inde erant apostoli, inde tot martyres, quorum prior Stephanus; inde tot ecclesiae, quas apostolus Paulus commemorat, in conversione eius magnificantes Deum.</p>
<p>De qua re non dubito intellegendum esse quod sequitur:
<span class="italic">Et dividetur Israel in duo</span> ; in Israel scilicet inimicum
Christo et Israel adhaerentem Christo; in Israel ad ancillam et Israel ad liberam pertinentem. Nam ista duo genera primum simul erant, velut Abraham adhuc adhaereret ancillae, donec sterilis per Christi gratiam fecundata clamaret: <span class="italic">Eice ancillam et filium eius.</span> Propter peccatum quidem Salomonis regnante filio eius Roboam scimus Israel in duo fuisse divisum atque ita perseverasse, habentibus singulis partibus reges suos, donec illa gens tota a Chaldaeis esset ingenti vastatione subversa atque translata. Sed hoc quid ad Saulem, cum, si tale aliquid comminandum





</p></section><notes></notes></section>