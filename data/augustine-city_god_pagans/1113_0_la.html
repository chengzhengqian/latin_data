<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

futuri iudicii divini fuit. Nam quo pertinet quod prohibiti sunt qui liberabantur ab angelis retro respicere nisi quia non est animo redeundum ad veterem vitam, qua per gratiam regeneratus exuitur, si ultimum evadere iudicium cogitamus? Denique uxor Loth, ubi respexit, remansit et in salem conversa
hominibus fidelibus quoddam praestitit condimentum
quo sapiant aliquid unde illud caveatur exemplum.</p>
<p>Inde rursus Abraham fecit in Geraris apud regem civitatis illius Abimelech, quod in Aegypto de coniuge fecerat, eique intacta similiter reddita est. Ubi sane Abraham obiurganti regi, cur tacuisset uxorem sororemque dixisset, aperiens quid timuerit etiam hoc addidit: <span class="italic">Etenim vere soror mea est de patre, sed non de matre,</span> quia de patre suo soror erat Abrahae, de quo propinqua eius erat. Tantae autem pulchritudinis fuit ut etiam in illa aetate posset adamari.</p>
<h3>XXXI</h3>
<span class="label"><span class="italic">De Isaac secundum promissionem nato, cui nomen ex risu utriusque parentis est inditum.</span></span>
<p><span class="sc">Post</span> haec natus est Abrahae secundum promissionem
Dei de Sarra filius, eumque nominavit Isaac, quod interpretatur risus. Riserat enim et pater quando ei promissus est, admirans in gaudio; riserat




</p></section><notes></notes></section>