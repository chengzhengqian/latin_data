<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

tunc oportebat inciperet quando condebatur haec civitas quae gentibus imperaret.</p>
<h3>XXVIII</h3>
<span class="label"><span class="italic">De his quae ad evangelium Christi pertinent, quid Osee et Amos prophetaverint.</span></span>
<p><span class="sc">Osee</span> igitur propheta quanto profundius quidem loquitur tanto operosius penetratur. Sed aliquid inde sumendum est et hic ex nostra promissione ponendum. <span class="italic">Et erit,</span> inquit, <span class="italic">in loco quo dictum est eis: Non populus meus vos, vocabuntur et ipsi filii Dei vivi.</span> Hoc testimonium propheticum de vocatione populi gentium, qui prius non pertinebat ad Deum, etiam apostoli intellexerunt. Et quia ipse quoque populus gentium spiritaliter est in filiis Abrahae ac per hoc recte dicitur Israel, propterea sequitur et dicit: <span class="italic">Et congregabuntur filii Iuda et filii Israel in id ipsum, et ponent sibi principatum unum et ascendent a terra.</span> Hoc si adhuc velimus exponere, eloquii prophetici obtundetur
sapor. Recolatur tamen lapis ille angularis et duo parietes, unus ex Iudaeis, alter ex gentibus;




</p></section><notes></notes></section>