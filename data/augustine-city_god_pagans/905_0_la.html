<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">
<span class="italic">ipsos seducimus et veritas in nobis non est.</span> Tunc itaque ἀπάθεια ista erit quando peccatum in homine nullum erit.</p>
<p>Nunc vero satis bene vivitur si<a class="footnoteLink" href="#note_LCL414_314_1" id="target_note_LCL414_314_1"><sup>1</sup></a> sine crimine. Sine peccato autem qui se vivere existimat, non id agit, ut peccatum non habeat, sed ut veniam non accipiat. Porro, si ἀπάθεια illa dicenda est cum animum contingere omnino non potest ullus affectus, quis hunc stuporem non omnibus vitiis iudicet esse peiorem? Potest
 ergo non absurde dici perfectam beatitudinem sine stimulo timoris et sine ulla tristitia futuram; non ibi autem futurum amorem gaudiumque
quis dixerit nisi omni modo a veritate seclusus? Si autem ἀπάθεια illa est ubi nec metus ullus exterret nec angit dolor, aversanda est in hac vita si recte, hoc est secundum Deum, vivere volumus. In illa vero beata quae sempiterna promittitur plane speranda est.</p>
<p>Timor namque ille de quo dicit apostolus Iohannes: <span class="italic">Timor non est in caritate, sed perfecta caritas foras mittit
timorem quia timor poenam habet; qui autem timet non est perfectus in caritate, non est eius generis timor</span> cuius ille quo timebat apostolus Paulus ne Corinthii serpentina seducerentur astutia. Hunc enim timorem
habet caritas, immo non habet nisi caritas. Sed illius generis est timor qui non est in caritate de quo ipse apostolus Paulus ait: <span class="italic">Non enim accepistis spiritum servitutis iterum in timore.</span> Timor vero ille







</p></section><notes><section class="footnotes"><ul><li class="note" id="note_LCL414_314_1"><a class="footnoteCrossrefLink" href="#target_note_LCL414_314_1" title="Click to highlight in text"><sup class="lineRef">1</sup>si <span class="italic">omitted in most MSS. by haplology.</span></a></li><script type="text/javascript">document.getElementById('note_LCL414_314_1').style.display = "none";</script></ul></section></notes></section>