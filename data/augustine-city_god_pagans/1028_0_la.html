<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

pendendas esse sapienti, qui spiritalibus atque inmortalibus
longe melioribus atque firmioribus et bonorum propriis, non bonorum malorumque communibus, 
beatificatur bonis. Quam rem alius propheta
commendans ait: <span class="italic">Ibi fuerunt gigantes illi nominati, qui ab initio fuerunt staturosi, scientes proelium. Non hos elegit Dominus, nec viam scientiae dedit illis; sed interierunt quia non habuerunt sapientiam, perierunt propter inconsiderantiarn.</span></p>
<h3>XXIV</h3>
<span class="label"><span class="italic">Quo modo intellegendum sit quod de eis qui diluvio perdendi erant Dominus dixerit: Erunt dies eorum centum viginti anni.</span></span>
<p><span class="sc">Quod</span> autem dixit Deus: <span class="italic">Erunt dies eorum centum viginti anni</span>, non sic accipiendum est quasi praenuntiatum
sit post haec homines centum viginti annos vivendo
non transgredi, cum et post diluvium etiam quingentos excessisse inveniamus. Sed intellegendum
est hoc Deum dixisse cum circa finem quingentorum
annorum esset Noe, id est quadringentos octoginta vitae annos ageret, quos more suo scriptura quingentos vocat, nomine totius maximam partem plerumque significans. Sescentensimo quippe anno vitae Noe, secundo mense, factum est diluvium, ac sic centum viginti anni praedicti sunt futuri vitae




</p></section><notes></notes></section>