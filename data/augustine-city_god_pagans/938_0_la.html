<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

vero manus et pedes movemus, cum volumus, ad ea quae his membris agenda sunt sine ullo renisu, tanta facilitate quanta et in nobis et in aliis videmus, maxime in artificibus quorumque operum corporalium
ubi ad exercendam infirmiorem tardioremque naturam agilior accessit industria, et non credimus ad opus generationis filiorum, si libido non fuisset, quae peccato inoboedientiae retributa est, oboedienter
hominibus ad voluntatis nutum similiter ut cetera potuisse illa membra servire?</p>
<p>Nonne<a class="footnoteLink" href="#note_LCL414_380_1" id="target_note_LCL414_380_1"><sup>1</sup></a> Cicero in libris de re publica, cum de imperiorum differentia disputaret et huius rei similitudinem ex natura hominis adsumeret, ut filiis dixit imperari corporis membris propter oboediendi facilitatem, vitiosas vero animi partes ut servos asperiore imperio coherceri? Et utique ordine naturali animus anteponitur corpori, et tamen ipse animus imperat corpori facilius quam sibi. Verum tamen haec libido, de qua nunc disserimus, eo magis erubescenda extitit<a class="footnoteLink" href="#note_LCL414_380_2" id="target_note_LCL414_380_2"><sup>2</sup></a> quod animus in ea nec sibi efficaciter imperat ut omnino non libeat nec omni modo corpori ut pudenda membra voluntas potius quam libido commoveat. Quod si ita esset, pudenda non essent.</p>
<p>Nunc vero pudet animum resisti sibi a corpore, quod ei natura inferiore subiectum est. In aliis





</p></section><notes><section class="footnotes"><ul><li class="note" id="note_LCL414_380_1"><a class="footnoteCrossrefLink" href="#target_note_LCL414_380_1" title="Click to highlight in text"><sup class="lineRef">1</sup>nonne hoc <span class="italic">some MSS.</span></a></li><script type="text/javascript">document.getElementById('note_LCL414_380_1').style.display = "none";</script><li class="note" id="note_LCL414_380_2"><a class="footnoteCrossrefLink" href="#target_note_LCL414_380_2" title="Click to highlight in text"><sup class="lineRef">2</sup>existit <span class="italic">some MSS.</span></a></li><script type="text/javascript">document.getElementById('note_LCL414_380_2').style.display = "none";</script></ul></section></notes></section>