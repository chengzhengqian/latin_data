<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

ex homine quo indutus est, aut ex hominibus inter quos in homine conversatus est. Non enim parva sunt haec interim duo quae salubriter sua incarnatione
monstravit, nec carne posse contaminari veram divinitatem, nec ideo putandos daemones nobis esse meliores, quia non habent carnem. Hic est, sicut eum sancta scriptura praedicat, <span class="italic">mediator Dei et hominum, homo Christus Iesus</span>, de cuius et divinitate, qua patri est semper aequalis, et humanitate, qua nobis factus est similis, non hic locus est ut competenter
pro nostra facultate dicamus.</p>
<h3>XVIII</h3>
<span class="label"><span class="italic">Quod fallacia daemonum, dum sua intercessione viam spondet ad Deum, hoc adnitatur, ut homines a via veritatis avertat.</span></span>
<p><span class="sc">Falsi</span> autem illi fallacesque mediatores daemones, qui, cum per spiritus inmunditiam miseri ac maligni multis effectibus clareant, per corporalium tamen locorum intervalla et per aeriorum corporum levitatem
a provectu animorum nos avocare atque avertere moliuntur, non viam praebent ad Deum, sed ne via


</p></section><notes></notes></section>