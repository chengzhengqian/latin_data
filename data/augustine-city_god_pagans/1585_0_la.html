<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

mortuorum non deerunt, quibus post poenas quas patiuntur spiritus mortuorum inpertiatur misericordia
ut in ignem non mittantur aeternum. Neque enim de quibusdam veraciter diceretur quod non eis remittatur neque in hoc saeculo neque in futuro, nisi essent quibus etsi non in isto tamen remittitur in futuro. Sed cum dictum fuerit a iudice vivorum atque mortuorum: <span class="italic">Venite, benedicti patris mei, possidete
paratum vobis regnum a constitutione mundi, et aliis e contrario: Discedite a me, maledicti, in ignem aeternum qui paratus est diabolo et angelis eius,</span> et ierint <span class="italic">isti in supplicium aeternum, iusti autem in vitam aeternam:</span> nimiae praesumptionis est dicere cuiquam eorum aeternum supplicium non futurum quos Deus ituros in supplicium dixit aeternum, et per huius praesumptionis
persuasionem facere ut de ipsa quoque vita vel desperetur vel dubitetur aeterna.</p>
<p>Nemo itaque sic intellegat psalmum canentem: <span class="italic">Numquid obliviscetur misereri Deus, aut continebit in ira sua miserationes suas?</span> ut opinetur de hominibus bonis veram de malis falsam, aut de bonis hominibus et malis angelis veram de malis autem hominibus falsam


</p></section><notes></notes></section>