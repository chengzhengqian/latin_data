<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

illa sapientia, quae Porphyrio tam multum placet ut eam deorum quoque suorum vocibus praedicet, legitur
caelos esse perituros, cur usque adeo vana est ista fallacia, ut in fide Christianorum vel inter cetera vel prae ceteris hoc detestentur, quod in ea periturus creditur mundus, quo utique nisi pereunte caeli perire non possunt? Et in litteris quidem sacris quae proprie nostrae sunt, non Hebraeis nobisque communes, id est in evangelicis et apostolicis libris legitur: <span class="italic">Praeterit figura huius mundi;</span> legitur: <span class="italic">Mundus transit;</span> legitur: <span class="italic">Caelum et terra transibunt.</span> Sed puto quod <span class="italic">praeterit, transit, transibunt</span> aliquanto mitius dicta sunt quam <span class="italic">peribunt.</span></p>
<p>In epistula quoque apostoli Petri, ubi aqua inundatus
qui tunc erat perisse dictus est mundus, satis clarum est et quae pars mundi a toto significata et quatenus perisse sit dicta et qui caeli repositi igni reservandi in diem iudicii et perditionis hominum impiorum; et in eo quod paulo post ait: <span class="italic">Veniet dies Domini ut fur, in quo caeli magno impetu transcurrent, elementa autem ardentia resolventur, et terra et quae in ipsa sunt opera exurentur;</span> ac deinde subiecit: <span class="italic">His omnibus pereuntibus quales oportet esse vos?</span> possunt illi caeli intellegi perituri quos dixit repositos igni reservandos, et ea elementa accipi arsura quae in hac ima mundi parte subsistunt procellosa et turbulenta,






</p></section><notes></notes></section>