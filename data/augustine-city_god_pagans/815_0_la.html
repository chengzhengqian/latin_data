<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<h2><span class="ac">Liber XIII</span></h2>
<h3>I</h3>
<span class="label"><span class="italic">De lapsu primorum hominum. per quem est contracta mortalitas.</span></span>
<p><span class="sc">Expeditis</span> de nostri saeculi exortu et de initio generis
humani difficillimis quaestionibus, nunc iam de lapsu primi hominis, immo primorum hominum, et de origine ac propagine mortis humanae disputationem
a nobis institutam rerum ordo deposcit. Non enim eo modo quo angelos condiderat Deus homines ut, etiam si peccassent, mori omnino non possent, sed ita ut perfunctos oboedientiae munere sine interventu mortis angelica inmortalitas<a class="footnoteLink" href="#note_LCL414_134_1" id="target_note_LCL414_134_1"><sup>1</sup></a> et beata aeternitas sequeretur, inoboedientes autem mors plecteret damnatione
iustissima; quod etiam in libro superiore iam diximus.</p>
<h3>II</h3>
<span class="label"><span class="italic">De ea morte quae animae semper utcumque victurae accidere potest et ea cui corpus obnoxium est.</span></span>
<p><span class="sc">Sed</span> de ipso genere mortis video mihi paulo diligentius
disserendum. Quamvis enim anima humana



</p></section><notes><section class="footnotes"><ul><li class="note" id="note_LCL414_134_1"><a class="footnoteCrossrefLink" href="#target_note_LCL414_134_1" title="Click to highlight in text"><sup class="lineRef">1</sup>inmutabilitas <span class="italic">a few MSS.</span></a></li><script type="text/javascript">document.getElementById('note_LCL414_134_1').style.display = "none";</script></ul></section></notes></section>