<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

est primogenito iuniorem ultimoque maiorem, qui peccaverat in patrem, non in ipso, sed in filio eius suo nepote malediceret his verbis: <span class="italic">Maledictus Chanaan, puer famulus erit fratribus suis.</span> Chanaan porro natus fuerat ex Cham, qui patris dormientis nec texerat sed potius prodiderat nuditatem. Unde etiam quod secutus adiunxit benedictionem duorum maximi et minimi filiorum dicens: <span class="italic">Benedictus Dominus Deus Sem, et erit Chanaan puer illius; latificet Deus Iapheth, et habitet in domibus Sem,</span> sicut ipsa eiusdem Noe et vineae plantatio et ex eius fructu inebriatio et dormientis enudatio, et quae ibi cetera facta atque conscripta
sunt, propheticis sunt gravidata sensibus et velata tegminibus.</p>
<h3>II</h3>
<span class="label"><span class="italic">Quid in filiis Noe prophetice fuerit figuratum.</span></span>
<p><span class="sc">Sed</span> nunc rerum effectu iam in posteris consecuto, quae operta fuerant satis aperta sunt. Quis enim haec diligenter et intellegenter advertens non agnoscat
in Christo? Sem quippe, de cuius semine in carne natus est Christus, interpretatur nominatus.





</p></section><notes></notes></section>