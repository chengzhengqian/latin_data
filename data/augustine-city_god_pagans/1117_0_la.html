<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p><span class="italic">


Ille autem dixit: Ecce ego. Et dixit: Non inicias manum tuam super puerum, neque facias illi quicquam; nunc enim scivi quia times Deum tuum, et non pepercisti filio tuo dilecto propter me. Nunc scivi</span> dictum est “nunc sciri feci”; neque enim hoc nondum sciebat Deus. Deinde ariete illo immolato pro Isaac filio suo <span class="italic">vocavit,</span> ut legitur, <span class="italic">Abraham nomen loci illius: Dominus vidit, ut dicant hodie: In monte Dominus apparuit.</span> Sicut dictum est: <span class="italic">Nunc scivi,</span> pro eo quod est nunc sciri feci, ita hic <span class="italic">Dominus vidit,</span> pro eo quod est Dominus apparuit, hoc est videri se fecit. <span class="italic">Et vocavit angelus Domini Abraham secundo de caelo dicens: Per me ipsum iuravi, dicit Dominus, propter quod fecisti verbum hoc et non pepercisti filio tuo dilecto propter me, nisi benedicens benedicam te, et multiplicans multiplicabo semen tuum tamquam stellas caeli et tamquam harenam, quae iuxta labium maris. Et hereditate possidebit semen tuum civitates adversariorum, et benedicentur in semine tuo omnes gentes terrae, quia obaudisti vocem meam.</span></p>
<p>Hoc modo est illa de vocatione gentium in semine Abrahae post holocaustum, quo significatus est Christus, etiam iuratione Dei firmata promissio. Saepe enim promiserat, sed numquam iuraverat. Quid est autem Dei veri veracisque iuratio nisi promissi confirmatio et infidelium quaedam increpatio?
Post haec Sarra mortua est, centensimo vicensimo




</p></section><notes></notes></section>