<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

Unde et acerrime cernentibus aliquas occultas esse merito existimatur, exceptis eis sideribus, quae in alia parte orbis a nobis remotissima oriri et occidere perhibentur. Postremo quicumque universum stellarum
numerum conprehendisse et conscripsisse iactantur, sicut Aratus vel Eudoxus vel si qui alii sunt, eos libri huius contemnit auctoritas.</p>
<p>Hic sane illa sententia ponitur, cuius apostolus meminit propter Dei gratiam commendandam: <span class="italic">Credidit Abraham Deo, et deputatum est illi ad iustitiam;</span> ne circumcisio gloriaretur gentesque incircumcisas ad fidem Christi nollet admitti. Hoc enim quando factum est ut credenti Abrahae deputaretur fides ad iustitiam, nondum fuerat circumcisus.</p>
<h3>XXIV</h3>
<span class="label"><span class="italic">De significatione sacrificii quod Abraham offerre praeceptus
est, cum poposcisset ut de his quae crediderat doceretur.</span></span>
<p><span class="sc">In</span> eodem visu cum loqueretur ei Deus, etiam hoc ait ad illum: <span class="italic">Ego Deus, qui eduxi te de regione Chaldaeorum,
ut dem tibi terram hanc, ut heres sis eius.</span> Ubi cum interrogasset Abraham secundum quid sciret, quod heres eius erit, dixit illi Deus: <span class="italic">Accipe mihi</span>
</p></section><notes></notes></section>