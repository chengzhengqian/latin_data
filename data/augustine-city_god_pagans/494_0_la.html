<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

animae quae in nobis est dignitatem, ita fieri potuit ut daemones, quamvis magis aerii sint, terrestribus nobis non ideo meliores sint quia est aer quam terra superior; sed ideo eis homines praeferendi sint quoniam spei piorum hominum nequaquam illorum desperatio comparanda est.</p>
<p>Nam et illa ratio Platonis qua elementa quattuor proportione contexit atque ordinat, ita duobus extremis, igni mobilissimo et terrae inmobili, media duo, aerem et aquam, interserens ut, quanto est aer aquis et aere ignis, tanto et aquae superiores sint terris, satis nos admonet animalium merita non pro elementorum gradibus aestimare. Et ipse quippe Apuleius cum ceteris terrestre animal hominem dicit, qui tamen longe praeponitur animalibus aquatilibus,
cum ipsas aquas terris praeponat Plato, ut intellegamus non eundem ordinem tenendum, cum agitur de meritis animarum, qui videtur esse ordo in gradibus corporum; sed fieri posse ut inferius corpus anima melior inhabitet deteriorque superius.</p>
<h3>XVI</h3>
<span class="label"><span class="italic">Quid de moribus atque actionibus daemonum Apuleius Platonicus senserit.</span></span>
<p><span class="sc">De</span> moribus ergo daemonum cum idem Platonicus loqueretur, dixit eos eisdem quibus homines animi



</p></section><notes></notes></section>