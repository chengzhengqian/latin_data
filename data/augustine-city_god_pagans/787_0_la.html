<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

ne facilius iudicer adfirmare quod nescio quam docere quod scio.</p>
<p>Redeo igitur ad id quod creator noster scire nos voluit, Illa vero quae vel sapientioribus in hac vita scire permisit vel omnino perfectis in alia vita scienda servavit ultra vires meas esse confiteor. Sed ideo putavi sine adfirmatione tractanda, ut qui haec legunt videant a quibus quaestionum periculis debeant temperare, nec ad omnia se idoneos arbitrentur
potiusque intellegant quam sit apostolo obtemperandum
praecipienti salubriter ubi ait: <span class="italic">Dico autem per gratiam Dei quae data est mihi omnibus qui sunt in vobis, non plus sapere quam oportet sapere, sed sapere ad temperantiam, unicuique sicut Deus partitus est mensuram fidei.</span> Si enim pro viribus suis alatur infans, fiet ut crescendo plus capiat; si autem vires suae capacitatis excedat, deficiet antequam crescat.</p>
<h3>XVII</h3>
<span class="label"><span class="italic">Quo modo intellegenda sit promissa homini a Deo vita aeterna ante tempora aeterna.</span></span>
<p><span class="sc">Quae</span> saecula praeterierint antequam genus institueretur
hurnanum, me fateor ignorare; non tamen dubito nihil omnino creaturae Creatori esse coaeternum.


</p></section><notes></notes></section>