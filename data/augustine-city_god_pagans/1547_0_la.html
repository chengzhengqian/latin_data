<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

redditur et de illo fonte Garamantico ubi una vena friget diebus noctibus fervet, vi utraque molesta tangentibus; haec et de illo alio qui cum sit contrectantibus
frigidus et facem sicut alii fontes extinguat accensam, dissimiliter tamen atque mirabiliter
idem ipse accendit extinctam; haec et de lapide asbesto, qui cum ignem nullum habeat proprium, accepto tamen sic ardet alieno ut non possit extingui; haec de ceteris, quae piget retexere,
quibus licet vis insolita contra naturam inesse videatur, alia tamen de illis non redditur ratio nisi ut dicatur hanc eorum esse naturam.</p>
<p>Brevis sane ista est ratio, fateor, sufficiensque responsio. Sed cum Deus auctor sit naturarum omnium, cur nolunt fortiorem nos reddere rationem, quando aliquid velut inpossibile nolunt credere eisque redditionem rationis poscentibus respondemus hanc esse voluntatem omnipotentis Dei? Qui certe non ob aliud vocatur omnipotens nisi quoniam quidquid
vult potest, qui potuit creare tam multa quae, nisi ostenderentur aut a credendis hodieque dicerentur
testibus, profecto inpossibilia putarentur, non solum quae ignotissima apud nos, verum etiam quae notissima posui. Illa enim quae<a class="footnoteLink" href="#note_LCL417_42_1" id="target_note_LCL417_42_1"><sup>1</sup></a> praeter eos quorum de his libros legimus non habent testem, et ab eis conscripta sunt qui non sunt divinitus docti atque humanitus falli forte potuerunt, licet cuique sine recta reprehensione non credere.</p>
<p>Nam nec ego volo temere credi cuncta quae posui, quia nec a me ipso ita creduntur tamquam nulla de

</p></section><notes><section class="footnotes"><ul><li class="note" id="note_LCL417_42_1"><a class="footnoteCrossrefLink" href="#target_note_LCL417_42_1" title="Click to highlight in text"><sup class="lineRef">1</sup><span class="italic">Some MSS. have</span> quae apud nos.</a></li><script type="text/javascript">document.getElementById('note_LCL417_42_1').style.display = "none";</script></ul></section></notes></section>