<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

et a quo peccatum, ab illo coepit esse mendacium.</p>
<h3>IV</h3>
<span class="label"><span class="italic">Quid sit secundum hominem, quid autem secundum Deum vivere.</span></span>
<p><span class="sc">Cum</span> ergo vivit homo secundum hominem, non secundum
Deum, similis est diabolo, quia nec angelo secundum angelum, sed secundum Deum vivendum
 fuit, ut staret in veritate et veritatem de illius, non de suo mendacium loqueretur. Nam et de homine alio loco idem apostolus ait: <span class="italic">Si autem veritas Dei in meo mendacio abundavit.</span> Nostrum dixit mendacium, veritatem Dei.</p>
<p>Cum itaque vivit homo secundum veritatem, non vivit secundum se ipsum sed secundum Deum. Deus est enim qui dixit: <span class="italic">Ego sum veritas.</span> Cum vero vivit secundum se ipsum, hoc est secundum hominem, non secundum Deum, profecto secundum mendacium vivit, non quia homo ipse mendacium est, cum sit eius auctor et creator Deus, qui non est utique auctor creatorque mendacii, sed quia homo ita factus est rectus ut non secundum se ipsum sed secundum eum a quo factus est viveret, id est illius potius quam suam faceret voluntatem. Non ita vivere quem ad modum est factus ut viveret, hoc est mendacium.</p>
<p>Beatus quippe vult esse etiam non sic vivendo ut




</p></section><notes></notes></section>