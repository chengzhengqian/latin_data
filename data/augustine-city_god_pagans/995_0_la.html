<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

sunt, sed quos successionis ordo poscebat ut perveniretur ad Noe, a quo rursus ad Abraham videmus esse perventum ac deinde usque ad certum articulum temporis, quantum oportebat signari etiam generationibus commemoratis cursum gloriosissimae civitatis in hoc mundo peregrinantis et supernam patriam requirentis.</p>
<p>Quod enim negari non potest, prior omnibus Cain ex coniunctione maris et feminae natus est. Neque enim illo nato dixisset Adam quod dixisse legitur: <span class="italic">Adquisivi hominem per Deum</span>, nisi illis duobus ipse fuisset homo nascendo additus primus. Hunc secutus
Abel, quem maior frater occidit, praefigurationem quandam<a class="footnoteLink" href="#note_LCL414_494_1" id="target_note_LCL414_494_1"><sup>1</sup></a> peregrinantis civitatis Dei, quod<a class="footnoteLink" href="#note_LCL414_494_2" id="target_note_LCL414_494_2"><sup>2</sup></a> ab impiis et quodam modo terrigenis, id est terrenam originem diligentibus et terrenae civitatis terrena felicitate gaudentibus, persecutiones iniquas passura fuerat,<a class="footnoteLink" href="#note_LCL414_494_3" id="target_note_LCL414_494_3"><sup>3</sup></a> primus ostendit. Sed quot annorum erat Adam cum eos genuit non apparet.</p>
<p>Exinde digeruntur generationes aliae de Cain, aliae de illo quem genuit Adam in eius successionem<a class="footnoteLink" href="#note_LCL414_494_4" id="target_note_LCL414_494_4"><sup>4</sup></a> quem frater occidit; et appellavit nomen illius Seth dicens, ut scriptum est: <span class="italic">Suscitavit enim mihi Deus semen aliud pro Abel, quem occidit Cain.</span> Cum itaque istae duae series generationum, una de Seth, altera de Cain, has duas, de quibus agimus, distinctis







</p></section><notes><section class="footnotes"><ul><li class="note" id="note_LCL414_494_1"><a class="footnoteCrossrefLink" href="#target_note_LCL414_494_1" title="Click to highlight in text"><sup class="lineRef">1</sup>praefiguratione quadam <span class="italic">a few MSS.</span></a></li><script type="text/javascript">document.getElementById('note_LCL414_494_1').style.display = "none";</script><li class="note" id="note_LCL414_494_2"><a class="footnoteCrossrefLink" href="#target_note_LCL414_494_2" title="Click to highlight in text"><sup class="lineRef">2</sup>quod esset <span class="italic">some MSS.</span></a></li><script type="text/javascript">document.getElementById('note_LCL414_494_2').style.display = "none";</script><li class="note" id="note_LCL414_494_3"><a class="footnoteCrossrefLink" href="#target_note_LCL414_494_3" title="Click to highlight in text"><sup class="lineRef">3</sup>fuerat <span class="italic">omitted in two MSS.</span></a></li><script type="text/javascript">document.getElementById('note_LCL414_494_3').style.display = "none";</script><li class="note" id="note_LCL414_494_4"><a class="footnoteCrossrefLink" href="#target_note_LCL414_494_4" title="Click to highlight in text"><sup class="lineRef">4</sup>successione <span class="italic">some MSS.</span></a></li><script type="text/javascript">document.getElementById('note_LCL414_494_4').style.display = "none";</script></ul></section></notes></section>