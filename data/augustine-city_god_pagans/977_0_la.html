<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

mortuorum. Vidi ipse, non solus sed aliquot mecum, in Uticensi litore molarem hominis dentem tam ingentem
ut, si in nostrorum dentium modulos minutatim
concideretur, centum nobis videretur facere potuisse. Sed illum gigantis alicuius fuisse crediderim.
Nam praeter quod erant omnium multo quam nostra maiora tunc corpora, gigantes longe ceteris anteibant, sicut aliis deinde nostrisque temporibus
rara quidem, sed numquam ferme defuerunt quae modum aliorum plurimum excederent. Plinius Secundus, doctissimus homo, quanto magis magisque praeterit saeculi excursus, minora corpora naturam ferre testatur; quod etiam Homerum commemorat saepe carmine fuisse conquestum, non haec velut poetica figmenta deridens, sed in historicam fidem tamquam miraculorum naturalium scriptor adsumens.
Verum, ut dixi, antiquorum magnitudines corporum inventa plerumque ossa, quoniam diuturna sunt, etiam multo posterioribus saeculis produnt.</p>
<p>Annorum autem numerositas cuiusque hominis quae temporibus illis fuit nullis nunc talibus documentis
venire in experimentum potest. Nec tamen ideo fides sacrae huic<a class="footnoteLink" href="#note_LCL414_458_1" id="target_note_LCL414_458_1"><sup>1</sup></a> historiae deroganda est, cuius tanto inpudentius narrata non credimus quanto impleri certius praenuntiata conspicimus. Dicit tamen etiam idem Plinius esse adhuc gentem ubi ducentos annos vivitur. Si ergo humanarum vitarum





</p></section><notes><section class="footnotes"><ul><li class="note" id="note_LCL414_458_1"><a class="footnoteCrossrefLink" href="#target_note_LCL414_458_1" title="Click to highlight in text"><sup class="lineRef">1</sup>huius <span class="italic">some MSS.</span></a></li><script type="text/javascript">document.getElementById('note_LCL414_458_1').style.display = "none";</script></ul></section></notes></section>