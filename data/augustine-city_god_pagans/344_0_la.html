<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p class="noindent">Christianae religioni de huius vitae cladibus terrenarumque
contritione ac mutatione rerum imperiti facere conantur, non solum dissimulantibus, sed contra suam conscientiam etiam faventibus doctis, quos impietas vesana possedit, omnino esse inanem rectae cogitationis atque rationis plenamque levissimae
temeritatis et perniciosissimae animositatis dubitare non poterunt.</p>
<h3>I</h3>
<span class="label"><span class="italic">De his qui dicunt deos a se non propter praesentem vitam coli, sed propter aeternam.</span></span>
<p><span class="sc">Nunc</span> ergo quoniam deinceps, ut promissus ordo expetit, etiam hi refellendi et docendi sunt qui non propter istam vitam, sed propter illam quae post mortem futura est, deos gentium, quos Christiana religio destruit, colendos esse contendunt, placet a veridico oraculo sancti psalmi sumere exordium disputationis
meae: <span class="italic">Beatus, cuius est Dominus Deus spes ipsius et non respexit in vanitates et insanias mendaces.</span> Verum tamen in omnibus vanitatibus insaniisque mendacibus longe tolerabilius philosophi audiendi sunt quibus displicuerunt istae opiniones erroresque populorum, qui populi constituerunt simulacra numinibus multaque de his quos deos inmortales vocant, falsa atque indigna sive finxerunt sive ficta crediderunt et credita eorum cultui sacrorumque</p>
</section><notes></notes></section>