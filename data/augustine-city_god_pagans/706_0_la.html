<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p><span class="italic">

vivimus, ut coherciti et non mortificati; ut tristes, semper autem gaudentes, sicut egeni, multos autem ditantes, tamquam nihil habentes et omnia possidentes.</span> Sicut ergo ista contraria contrariis opposita sermonis pulchritudinem reddunt, ita quadam non verborum, sed rerum eloquentia contrariorum oppositione saeculi pulchritudo componitur. Apertissime hoc positum est in libro ecclesiastico isto modo: <span class="italic">Contra malum bonum est et contra mortem vita; sic contra pium peccator. Et sic intuere in omnia opera Altissimi, bina bina, unum contra unum.</span></p>
<h3>XIX</h3>
<span class="label"><span class="italic">Quid sentiendum videatur de eo quod scriptum est: Divisit Deus inter lucem et tenebras.</span></span>
<p><span class="sc">Quamvis</span> itaque divini sermonis obscuritas etiam ad hoc sit utilis, quod plures sententias veritatis
parit et in lucem notitiae producit, dum alius eum sic, alius sic intellegit—ita tamen ut quod in obscuro loco intellegitur, vel adtestatione rerum manifestarum vel aliis locis minime dubiis asseratur; sive, cum multa tractantur, ad id quoque perveniatur
quod sensit ille qui scripsit, sive id lateat, sed ex occasione tractandae profundae obscuritatis alia quaedam vera dicantur—, non mihi videtur ab operibus



</p></section><notes></notes></section>