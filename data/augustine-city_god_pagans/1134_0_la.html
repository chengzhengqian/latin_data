<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

consuetudine liberi dicuntur pluraliter filii, etiamsi non sint uno amplius.</p>
<p>Cum ergo ipsius Ioseph praedicetur felicitas, quia potuit videre pronepotes, nullo modo putandi sunt iam fuisse tricensimo nono anno proavi sui Ioseph, quando ad eum in Aegyptum Iacob pater eius advenit.
Illud autem est quod fallit minus ista diligenter
intuentes, quoniam scriptum est: <span class="italic">Haec autem nomina filiorum Israel, qui intraverunt in Aegyptum simul cum Iacob patre suo.</span> Hoc enim dictum est quia simul cum illo conputantur septuaginta quinque, non quia simul iam erant omnes quando Aegyptum ingressus
est ipse; sed, ut dixi, totum tempus habetur eius ingressus, quo vixit Ioseph, per quem videtur ingressus.</p>
<h3>XLI</h3>
<span class="label"><span class="italic">De benedictione, quam Iacob in Iudam filium suum promisit.</span></span>
<p><span class="sc">Igitur</span> propter populum Christianum, in quo Dei civitas peregrinatur in terris, si carnem Christi in Abrahae semine requiramus, remotis concubinarum filiis occurrit Isaac; si in semine Isaac, remoto Esau, qui est etiam Edom, occurrit Iacob, qui est et Israel;


</p></section><notes></notes></section>