<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

—sicut ipse in evangelio Iudaeis quaerentibus quis esset respondit se esse principium—, non e contrario referam contentionem, maxime quia hoc me delectat plurimum, quod etiam in summo exordio sancti libri geneseos trinitas commendatur. Cum enim ita dicitur:
<span class="italic">In principio Jecit Deus caelum et terram</span>, ut Pater fecisse intellegatur in Filio, sicut adtestatur psalmus, ubi legitur: <span class="italic">Quam magnificata sunt opera tua Domine! Omnia in sapientia fecisti</span> : convenientissime paulo post commemoratur etiam Spiritus sanctus. Cum enim dictum esset qualem terram Deus primitus fecerit, vel quam molem materiamve futurae constructionis mundi caeli et terrae nomine nuncupaverit subiciendo
et addendo: <span class="italic">Terra autem erat invisibilis et incomposita et tenebrae erant super abyssum,</span> mox ut trinitatis commemoratio compleretur: <span class="italic">Et spiritus</span>, inquit, <span class="italic">Dei superferebatur super aquam.</span></p>
<p>Proinde ut volet quisque accipiat, quod ita profundum
est ut ad exercitationem legentium a fidei regula non abhorrentes plures possit generare sententias,
dum tamen angelos sanctos in sublimibus sedibus non quidem Deo coaeternos, sed tamen de sua sempiterna et vera felicitate securos et certos




</p></section><notes></notes></section>