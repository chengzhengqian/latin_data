<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p class="noindent">animo, non oculis videri et vocari heroas et lares et genios. Haec est videlicet breviter in ista praelocutione
proposita theologia naturalis, quae non huic tantum, sed multis philosophis placuit; de qua tunc diligentius disserendum est, cum de civili, quantum ad deos selectos adtinet, opitulante Deo vero quod restat implevero.</p>
<h3>VII</h3>
<span class="label"><span class="italic">An rationabile fuerit Ianum et Terminum in duo numina separari.</span></span>
<p><span class="sc">Ianus</span> igitur, a quo sumpsit exordium, quaero quisnam sit. Respondetur: Mundus est. Brevis haec plane est atque aperta responsio. Cur ergo ad eum dicuntur rerum initia pertinere, fines vero ad alterum, quem Terminum vocant? Nam propter initia et fines duobus istis diis duos menses perhibent dedicatos praeter illos decem quibus usque ad Decembrem caput est Martius, Ianuarium Iano,</p>
</section><notes></notes></section>