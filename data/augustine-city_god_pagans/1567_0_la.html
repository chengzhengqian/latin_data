<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

hanc lucem, quid malorum ingressa sit nesciens prophetat quodam modo. Solum quando natus est ferunt risisse Zoroastrem, nec ei boni aliquid monstrosus
risus ille portendit. Nam magicarum artium fuisse perhibetur inventor, quae quidem illi nec ad praesentis vitae vanam felicitatem contra suos inimicos prodesse potuerunt; a Nino quippe rege Assyriorum, cum esset ipse Bactrianorum, bello superatus est. Prorsus quod scriptum est: <span class="italic">Grave iugum super filios Adam a die exitus de ventre matris eorum usque in diem sepulturae in matrem omnium,</span> usque adeo impleri necesse est ut ipsi parvuli per lavacrum regenerationis ab originalis peccati quo solo tenebantur vinculo iam soluti mala multa patientes nonnulli et incursus spirituum malignorum aliquando patiantur. Quae quidem passio absit ut eis obsit, si hanc vitam in illa aetate etiam ipsa passione ingravescente et animam de corpore excludente finierint.</p>
<h3>XV</h3>
<span class="label"><span class="italic">Quod omne opus gratiae Dei eruentis nos de profunditate
veteris mali ad futuri saeculi pertineat novitatem.</span></span>
<p><span class="sc">Verum</span> tamen in gravi iugo quod positum est super filios Adam a die exitus de ventre matris eorum usque in diem sepulturae in matrem omnium, etiam hoc



</p></section><notes></notes></section>