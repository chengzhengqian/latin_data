<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

Saguntini, quando universam civitatem suam interire
maluerunt quam fidem frangere qua cum ipsa Romana re publica tenebantur. In quo suo facto laudantur ab omnibus<a class="footnoteLink" href="#note_LCL417_204_1" id="target_note_LCL417_204_1"><sup>1</sup></a> terrenae rei publicae civibus. Sed quo modo huic disputationi possent oboedire, non video, ubi dicitur nullum suscipiendum esse bellum nisi aut pro fide aut pro salute, nec dicitur, si in unum simul periculum ita duo ista concurrerint ut teneri alterum sine alterius amissione non possit, quid sit potius eligendum. Profecto enim Saguntini si salutem eligerent, fides eis fuerat deserenda; si fides tenenda, amittenda utique salus, sicut factum est. Salus autem civitatis Dei talis est, ut cum fide ac per fidem teneri vel potius adquiri possit, fide autem perdita ad eam quisque venire non possit. Quae cogitatio firmissimi ac patientissimi cordis tot ac tantos martyres fecit qualem ne unum quidem habuit vel habere potuit quando est deus creditus Romulus.</p>
<h3>VII</h3>
<span class="label"><span class="italic">Quod ut mundus in Christum crederet, virtutis fuerit divinae, non persuasionis humanae.</span></span>
<p><span class="sc">Sed</span> valde ridiculum est de Romuli falsa divinitate cum de Christo loquimur facere mentionem. Verum



</p></section><notes><section class="footnotes"><ul><li class="note" id="note_LCL417_204_1"><a class="footnoteCrossrefLink" href="#target_note_LCL417_204_1" title="Click to highlight in text"><sup class="lineRef">1</sup><span class="italic">The Benedictine edition, along with some MSS., has</span> hominibus.</a></li><script type="text/javascript">document.getElementById('note_LCL417_204_1').style.display = "none";</script></ul></section></notes></section>