<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

declinantur. Ab eo vero quod est moritur, si quaeramus praeteriti temporis verbum, responderi adsolet ‘mortuus est,’ u littera geminata. Sic enim dicitur mortuus quo modo fatuus, arduus,<a class="footnoteLink" href="#note_LCL414_174_1" id="target_note_LCL414_174_1"><sup>1</sup></a> conspicuus
et si qua similia, quae non sunt praeteriti temporis, sed, quoniam nomina sunt, sine tempore declinantur. Illud autem, quasi ut declinetur quod declinari non potest, pro participio praeteriti temporis
ponitur nomen. Convenienter itaque factum est ut, quem ad modum id quod significat non potest agendo, ita ipsum verbum non posset loquendo declinari.</p>
<p>Agi tamen potest in adiutorio gratiae Redemptoris nostri ut saltem secundam mortem declinare possimus.
Illa est enim gravior et omnium malorum pessima, quae non fit separatione animae et corporis, sed in aeternam poenam potius utriusque complexu. Ibi e contrario non erunt homines ante mortem atque post mortem, sed semper in morte, ac per hoc numquam
viventes, numquam mortui, sed sine fine morientes. Numquam enim erit homini peius in morte quam ubi erit mors ipsa sine morte.</p>
<h3>XII</h3>
<span class="label"><span class="italic">Quam mortem primis hominibus Deus, si mandatum eius transgrederentur, fuerit comminatus.</span></span>
<p><span class="sc">Cum</span> ergo requiritur quam mortem Deus primis hominibus
fuerit comminatus si ab eo mandatum transgrederentur

</p></section><notes><section class="footnotes"><ul><li class="note" id="note_LCL414_174_1"><a class="footnoteCrossrefLink" href="#target_note_LCL414_174_1" title="Click to highlight in text"><sup class="lineRef">1</sup>arduus <span class="italic">is followed by a spurious adjective</span> carduus <span class="italic">in many MSS.</span></a></li><script type="text/javascript">document.getElementById('note_LCL414_174_1').style.display = "none";</script></ul></section></notes></section>