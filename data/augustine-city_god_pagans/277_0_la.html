<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p class="noindent">quia non ad minuta inconprehensibilia, sed ad temporum spatia pertinent quae observari notarique
possunt, quid hic agit rota illa figuli nisi ut homines luteum cor habentes in gyrum mittantur ne mathematicorum vaniloquia convincantur?</p>
<h3>V</h3>
<span class="label"><span class="italic">Quibus modis convincantur mathematici vanam scientiam prqfiteri.</span></span>
<p><span class="sc">Quid</span> idem ipsi quorum morbum, quod eodem tempore
gravior leviorque apparebat amborum, medicinaliter
inspiciens Hippocrates geminos suspicatus est, nonne satis istos redarguunt qui volunt sideribus dare quod de corporum simili temperatione veniebat? Cur enim similiter eodemque tempore, non alter prior, alter posterior aegrotabant sicut nati fuerant, quia utique simul nasci ambo non poterant? Aut si nihil momenti adtulit ut diversis temporibus aegrotarent
quod diversis temporibus nati sunt, quare tempus in nascendo diversum ad aliarum rerum diversitates
valere contendunt? Cur potuerunt diversis temporibus peregrinari, diversis temporibus ducere uxores, diversis temporibus filios procreare et multa alia propterea quia diversis temporibus nati sunt, et non potuerunt eadem causa diversis etiam temporibus aegrotare? Si enim dispar nascendi mora mutavit horoscopum et disparilitatem intulit ceteris rebus, cur illud in aegritudinibus mansit quod habebat in</p>
</section><notes></notes></section>