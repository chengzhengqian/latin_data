<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p class="noindent">concipi potuerunt. Unde quid insipientius dici aut credi potest quam siderum positionem, quae ad horam conceptionis cadem ambobus fuit, facere non potuisse ut, cum quo habebat eandem constellationem, sexum diversum a fratre non haberet; et positionem siderum, quae fuit ad horam nascentium, facere potuisse ut ab eo tam multum virginali sanctitate distaret?</p>
<h3>VII</h3>
<span class="label"><span class="italic">De electione diei, quo uxor ducitur quove in agro aliquid plantatur aut seritur.</span></span>
<p><span class="sc">Iam</span> illud quis ferat, quod in eligendis diebus nova quaedam suis actibus fata moliuntur? Non erat videlicet ille ita natus ut haberet admirabilem filium, sed ita potius ut contemptibilem gigneret, et ideo vir doctus elegit horam qua misceretur uxori. Fecit ergo fatum quod non habebat, et ex ipsius facto coepit esse fatale quod in eius nativitate non fuerat. O stultitiam singularem! Eligitur dies ut ducatur uxor; credo propterea quia potest in diem non bonum, nisi eligatur, incurri et infeliciter duci. Ubi est ergo quod nascenti iam sidera decreverunt? An potest homo quod ei iam constitutum est diei electione mutare, et quod ipse in eligendo die constituerit non poterit ab alia potestate mutari?</p>
<p>Deinde si soli homines, non autem omnia quae</p>
</section><notes></notes></section>