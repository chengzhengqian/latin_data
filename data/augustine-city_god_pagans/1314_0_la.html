<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

dixerit Dei Spiritus, quidquid est in Hebraeis codicibus
et non est apud interpretes septuaginta, noluit ea per istos, sed per illos prophetas Dei Spiritus dicere. Quidquid vero est apud Septuaginta, in Hebraeis autem codicibus non est, per istos ea maluit quam per illos idem Spiritus dicere, sic ostendens utrosque fuisse prophetas. Isto enim modo alia per Esaiam, alia per Hieremiam, alia per alium aliumque prophetam vel aliter eadem per hunc ac per illum dixit, ut voluit. Quidquid porro apud utrosque invenitur,
per utrosque dicere voluit unus atque idem Spiritus, sed ita ut illi praecederent prophetando, isti sequerentur prophetice illos interpretando; quia sicut in illis vera et concordantia dicentibus unus pacis Spiritus fuit, sic et in istis non secum conferentibus
et tamen tamquam ore uno cuncta interpretantibus
idem Spiritus unus apparuit.</p>
<h3><span class="ac">XLIV</span></h3>
<span class="label"><span class="italic">Quid intellegendum sit de Ninevitarum excidio, cuius denuntiatio
in Hebraeo quadraginta dierum spatio tenditur, in Septuaginta autem tridui brevitate concluditur.</span></span>
<p><span class="sc">Sed</span> ait aliquis: “Quo modo sciam quid Ionas propheta
dixerit Ninevitis, utrum: <span class="italic">Triduum, et Nineve evertetur</span>, an: <span class="italic">Quadraginta dies?</span>” Quis enim non


</p></section><notes></notes></section>