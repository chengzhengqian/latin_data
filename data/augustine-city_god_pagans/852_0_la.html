<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

mortuis et ex vivis mortuos fieri putat, ut a ceteris hominibus hoc videantur differre sapientes, quod post mortem feruntur ad sidera ut aliquanto diutius in astro sibi congruo quisque requiescat atque inde rursus miseriae pristinae oblitus et cupiditate habendi corporis victus redeat ad labores aerumnasque mortalium,
illi vero qui stultam duxerint vitam ad corpora
suis meritis debita, sive hominum sive bestiarum, de proximo revolvantur.</p>
<p>In hac itaque durissima condicione constituit etiam bonas atque sapientes animas, quibus non talia corpora
distributa sunt cum quibus semper atque inmortaliter
viverent, ut neque in corporibus permanere neque sine his possint in aeterna puritate durare. De quo Platonico dogmate iam in libris superioribus diximus Christiano tempori<a class="footnoteLink" href="#note_LCL414_208_1" id="target_note_LCL414_208_1"><sup>1</sup></a> erubuisse Porphyrium et non solum ab animis humanis removisse corpora bestiarum verum etiam sapientium animas ita voluisse de corporeis nexibus liberari ut corpus omne fugientes beatae apud Patrem sine fine teneantur. Itaque ne a Christo vinci videretur vitam sanctis pollicente perpetuam, etiam ipse purgatas animas sine ullo ad miserias pristinas reditu in aeterna felicitate
constituit. Et ut Christo adversaretur, resurrectionem
incorruptibilium corporum negans non




</p></section><notes><section class="footnotes"><ul><li class="note" id="note_LCL414_208_1"><a class="footnoteCrossrefLink" href="#target_note_LCL414_208_1" title="Click to highlight in text"><sup class="lineRef">1</sup>tempori <span class="italic">V and one other MS.</span> : tempore<span class="italic"> most MSS.</span></a></li><script type="text/javascript">document.getElementById('note_LCL414_208_1').style.display = "none";</script></ul></section></notes></section>