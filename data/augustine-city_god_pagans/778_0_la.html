<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

fuisse renovata atque repetita in rerum natura atque ita deinceps fore sine cessatione adseverarent volumina
venientium et praetereuntium saeculorum, sive in mundo permanente isti circuitus fierent, sive certis intervallis oriens et occidens mundus eadem semper quasi nova quae transacta et ventura sunt exhiberet. A quo ludibrio prorsus inmortalem animam, etiam cum sapientiam perceperit, liberare non possunt, euntem sine cessatione ad falsam beatitudinem et ad veram miseriam sine cessatione redeuntem.</p>
<p>Quo modo enim vera beatitudo est de cuius numquam
aeternitate confiditur, dum anima venturam miseriam aut inperitissime in veritate nescit aut infelicissime in beatitudine
 pertimescit? At<a class="footnoteLink" href="#note_LCL414_60_1" id="target_note_LCL414_60_1"><sup>1</sup></a> si ad miserias numquam ulterius reditura ex his ad beatitudinem
pergit, fit ergo aliquid novi in tempore, quod finem non habet temporis. Cur non ergo et mundus, cur non et homo factus in mundo, ut illi nescio qui falsi circuitus a falsis sapientibus fallacibusque comperti
in doctrina sana tramite recti itineris evitentur?</p>
<p>Nam quidam et illud quod legitur in libro Salomonis,
qui vocatur ecclesiastes: <span class="italic">Quid est quod fuit? Ipsum quod erit. Et quid est quod factum est? Ipsum</span>
</p></section><notes><section class="footnotes"><ul><li class="note" id="note_LCL414_60_1"><a class="footnoteCrossrefLink" href="#target_note_LCL414_60_1" title="Click to highlight in text"><sup class="lineRef">1</sup>aut <span class="italic">or</span> ac <span class="italic">some MSS.</span></a></li><script type="text/javascript">document.getElementById('note_LCL414_60_1').style.display = "none";</script></ul></section></notes></section>