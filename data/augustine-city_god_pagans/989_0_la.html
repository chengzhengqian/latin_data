<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

nostros insinuandos putaret incredulis, ne homines tamdiu vixisse recipere in fidem nollent, addidit centum ubi gignendis filiis habilem non invenit aetatem, eosdemque post genitos filios, ut congrueret
summa, detraxit. Sic quippe voluit credibiles facere idonearum generandae proli convenientias aetatum ut tamen numero non fraudaret universas aetates viventium singulorum.</p>
<p>Quod autem id<a class="footnoteLink" href="#note_LCL414_482_1" id="target_note_LCL414_482_1"><sup>1</sup></a> in sexta generatione non fecit, hoc ipsum est quod magis monet<a class="footnoteLink" href="#note_LCL414_482_2" id="target_note_LCL414_482_2"><sup>2</sup></a> ideo illum fecisse cum res quam dicimus postulavit, quia non fecit ubi non postulavit. Invenit namque in eadem generatione
apud Hebraeos vixisse Iared, antequam genuisset Enoch, centum sexaginta duos, qui secundum
illam rationem brevium annorum fiunt anni sedecim et aliquid minus quam menses duo; quae iam aetas apta est ad gignendum, et ideo addere centum annos breves, ut nostri viginti sex fierent, necesse non fuit, nec post natum Enoch eos detrahere quos non addiderat ante natum. Sic
 factum est ut hic nulla esset inter codices utrosque varietas.</p>
<p>Sed rursus movet cur in octava generatione, antequam
de Mathusalam nasceretur Lamech, cum apud Hebraeos legantur centum octoginta duo anni, viginti minus inveniuntur in codicibus nostris, ubi


</p></section><notes><section class="footnotes"><ul><li class="note" id="note_LCL414_482_1"><a class="footnoteCrossrefLink" href="#target_note_LCL414_482_1" title="Click to highlight in text"><sup class="lineRef">1</sup>id <span class="italic">omitted in some MSS.</span></a></li><script type="text/javascript">document.getElementById('note_LCL414_482_1').style.display = "none";</script><li class="note" id="note_LCL414_482_2"><a class="footnoteCrossrefLink" href="#target_note_LCL414_482_2" title="Click to highlight in text"><sup class="lineRef">2</sup>monet <span class="italic">adopted by Dombart from one MS.:</span> movet <span class="italic">most MSS.</span></a></li><script type="text/javascript">document.getElementById('note_LCL414_482_2').style.display = "none";</script></ul></section></notes></section>