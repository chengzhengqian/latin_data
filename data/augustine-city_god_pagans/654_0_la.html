<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">
<span class="italic">Verbum. Hoc erat in principio apud Deum. Omnia per ipsum facta sunt, et sine ipso factum est nihil quod factum est. In ipso vita erat, et vita erat lux hominum, et lux in tenebris lucet, et tenebrae eam non conprehenderunt.</span> 
Quod initium sancti evangelii, cui nomen est secundum Iohannem, quidam Platonicus, sicut a sancto sene Simpliciano, qui postea Mediolanensi ecclesiae praesedit episcopus, solebamus audire, aureis litteris conscribendum et per omnes ecclesias in locis eminentissimis proponendum esse dicebat. Sed ideo viluit superbis Deus ille magister, quia <span class="italic">Verbum caro factum est et habitavit in nobis</span> ; ut parum sit miseris quod aegrotant nisi se etiam in ipsa aegritudine
extollant et de medicina qua sanari poterant erubescant. Non enim hoc faciunt ut erigantur, sed ut cadendo gravius affligantur.</p>
<h3>XXX</h3>
<span class="label"><span class="italic">Quanta Platonici dogmatis Porphyrius refutaverit et dissentiendo correxerit.</span></span>
<p><span class="sc">Si</span> post Platonem aliquid emendare existimatur indignum, cur ipse Porphyrius nonnulla et non parva emendavit? Nam Platonem animas hominum post




</p></section><notes></notes></section>