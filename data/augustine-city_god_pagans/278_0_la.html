<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p class="noindent">temporis aequalitate conceptus? Aut si fata valetudinis
in conceptu sunt, aliarum vero rerum in ortu esse dicuntur, non deberent inspectis natalium constellationibus
de valetudine aliquid dicere, quando eis inspicienda conceptionalis hora non datur. Si autem ideo praenuntiant aegritudines non inspecto conceptionis horoscopo quia indicant eas momenta nascentium, quo modo dicerent cuilibet eorum geminorum
ex nativitatis hora quando aegrotaturus esset, cum et alter, qui non habebat eandem horam nativitatis,
necesse haberet pariter aegrotare?</p>
<p>Deinde quaero: si tanta distantia est temporis in nativitate geminorum ut per hanc oporteat eis constellationes
fieri diversas propter diversum horoscopum
et ob hoc diversos omnes cardines ubi tanta vis ponitur ut hinc etiam diversa sint fata, unde hoc accidere potuit, cum eorum conceptus diversum tempus
habere non possit? Aut si duorum uno momento temporis conceptorum potuerunt esse ad nascendum fata disparia, cur non et duorum uno momento temporis
natorum possint esse ad vivendum atque moriendum
fata disparia? Nam si unum momentum, quo ambo concepti sunt, non impedivit ut alter prior, alter posterior nasceretur, cur, uno momento si duo nascantur, impedit aliquid ut alter prior, alter posterior</p>
</section><notes></notes></section>