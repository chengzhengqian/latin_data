<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

eius naturae quae Dei est, sed ab illo conditam longe inparem Conditori Christiana sanitate sentirent.</p>
<h3>XXIII</h3>
<span class="label"><span class="italic">De errore in quo Origenis doctrina culpatur.</span></span>
<p><span class="sc">Sed</span> multo est mirandum amplius quod etiam quidam qui unum nobiscum credunt omnium rerum esse principium, ullamque naturam quae non est quod Deus est nisi ab illo conditore esse non posse, noluerunt tamen istam causam fabricandi mundi tam bonam ac simplicem bene ac simpliciter credere, ut Deus bonus conderet bona et essent post Deum quae non essent quod est Deus, bona tamen, quae non faceret nisi bonus Deus; sed animas dicunt, non quidem partes Dei, sed factas a Deo, peccasse a Conditore recedendo et diversis progressibus pro diversitate peccatorum a caelis usque ad terras diversa corpora quasi vincula meruisse, et hunc esse mundum eamque causam mundi fuisse faciendi, non ut conderentur bona, sed ut mala cohiberentur. Hinc Origenes iure culpatur. In libris enim quos appellat περὶ ἀρχῶν, id est de principiis, hoc sensit,

.
</p></section><notes></notes></section>