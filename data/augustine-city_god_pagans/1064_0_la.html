<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

de illarum nationum varietate et tanta inter se atque nobiscum diversitate traduntur. Nam et simias et cercopithecos et sphingas si nesciremus non homines esse sed bestias, possent illi historici de sua curiositate gloriantes velut gentes aliquas hominum nobis inpunita vanitate mentiri. Sed si homines sunt, de quibus illa mira conscripta sunt, quid si propterea Deus voluit etiam nonnullas gentes ita creare, ne in his monstris, quae apud nos oportet ex hominibus nasci, eius sapientiam qua naturam fingit humanam velut artem cuiuspiam minus perfecti opificis putaremus errasse? Non itaque nobis videri debet absurdum ut quem ad modum in singulis quibusque gentibus quaedam monstra sunt hominum ita in universo genere humano quaedam monstra sint gentium.</p>
<p>Quapropter ut istam quaestionem pedetemtim cauteque concludam: aut illa quae talia de quibusdam
gentibus scripta sunt, omnino nulla sunt; aut si sunt, homines non sunt; aut ex Adam sunt, si homines sunt.</p>
<h3>IX</h3>
<span class="label"><span class="italic">An inferiorem partem terrae, quae nostrae habitationi contraria est, antipodas habere credendum sit.</span></span>
<p><span class="sc">Quod</span> vero et antipodas esse fabulantur, id est homines, a contraria parte terrae, ubi sol oritur
</p></section><notes></notes></section>