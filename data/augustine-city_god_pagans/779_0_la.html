<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">
<span class="italic">quod fiet; et non est omne recens sub sole. Qui<a class="footnoteLink" href="#note_LCL414_62_1" id="target_note_LCL414_62_1"><sup>1</sup></a> loquetur<a class="footnoteLink" href="#note_LCL414_62_2" id="target_note_LCL414_62_2"><sup>2</sup></a>
et dicet:<a class="footnoteLink" href="#note_LCL414_62_3" id="target_note_LCL414_62_3"><sup>3</sup></a> Ecce hoc novum est, iam fuit saeculis<a class="footnoteLink" href="#note_LCL414_62_4" id="target_note_LCL414_62_4"><sup>4</sup></a> quae fuerunt ante nos,</span> propter hos circuitus in eadem redeuntes et in eadem cuncta revocantes dictum intellegi volunt; quod ille aut de his rebus dixit de quibus superius loquebatur, hoc est de generationibus aliis euntibus, aliis venientibus, de solis anfractibus, de torrentium lapsibus, aut certe de omnium rerum generibus quae oriuntur atque occidunt.</p>
<p>Fuerunt enim homines ante nos, sunt et nobiscum, erunt et post nos; ita quaeque animantia vel arbusta. Monstra quoque ipsa quae inusitata nascuntur, quamvis inter se diversa sint et quaedam eorum semel facta narrentur, tamen, secundum id quod generaliter miracula et monstra sunt, utique et fuerunt et erunt, nec recens et novum est ut monstrum sub sole nascatur. Quamvis haec verba quidam sic intellexerint,
tamquam in praedestinatione Dei iam facta fuisse omnia sapiens ille voluisset intellegi et ideo nihil recens esse sub sole.</p>
<p>Absit autem a recta fide ut his Salomonis verbis illos circuitus significatos esse credamus quibus illi putant sic eadem temporum temporaliumque rerum volumina repeti ut, verbi gratia, sicut isto saeculo Plato philosophus in urbe Atheniensi et in ea schola






</p></section><notes><section class="footnotes"><ul><li class="note" id="note_LCL414_62_1"><a class="footnoteCrossrefLink" href="#target_note_LCL414_62_1" title="Click to highlight in text"><sup class="lineRef">1</sup>qui <span class="italic">most MSS.</span> (<span class="italic">cf. Septuagint</span> : ὅς): quis <span class="italic">other MSS.</span></a></li><script type="text/javascript">document.getElementById('note_LCL414_62_1').style.display = "none";</script><li class="note" id="note_LCL414_62_2"><a class="footnoteCrossrefLink" href="#target_note_LCL414_62_2" title="Click to highlight in text"><sup class="lineRef">2</sup>loquetur <span class="italic">Dombart</span> (<span class="italic">Cf. Septuaqint</span> : λαλήσει): loquitur <span class="italic">MSS.</span></a></li><script type="text/javascript">document.getElementById('note_LCL414_62_2').style.display = "none";</script><li class="note" id="note_LCL414_62_3"><a class="footnoteCrossrefLink" href="#target_note_LCL414_62_3" title="Click to highlight in text"><sup class="lineRef">3</sup>dicet <span class="italic">a few MSS.</span> (<span class="italic">cf. Septuagint</span> : ἐρεῖ): dicit <span class="italic">most MSS.</span></a></li><script type="text/javascript">document.getElementById('note_LCL414_62_3').style.display = "none";</script><li class="note" id="note_LCL414_62_4"><a class="footnoteCrossrefLink" href="#target_note_LCL414_62_4" title="Click to highlight in text"><sup class="lineRef">4</sup>in saeculis <span class="italic">some MSS., Vulg.</span> (<span class="italic">cf. Septuagint</span> : ἐν τοῖς αἰῶσιν,
<span class="italic">but</span> ἐν <span class="italic">omitted in cod. Alexandrinus</span>).</a></li><script type="text/javascript">document.getElementById('note_LCL414_62_4').style.display = "none";</script></ul></section></notes></section>