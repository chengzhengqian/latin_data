<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

apud quos possunt adhuc agant. Contra superbiam porro daemonum, qua pro meritis possidebatur genus humanum, Dei humilitas quae in Christo<a class="footnoteLink" href="#note_LCL413_230_1" id="target_note_LCL413_230_1"><sup>1</sup></a> apparuit, quantam virtutem habeat, animae hominum nesciunt inmunditia elationis inflatae, daemonibus similes superbia, non scientia.</p>
<h3>XXI</h3>
<span class="label"><span class="italic">Ad quem modum Dominus voluerit daemonibus innotescere.</span></span>
<p><span class="sc">Ipsi</span> autem daemones etiam hoc ita sciunt ut eidem Domino infirmitate carnis induto dixerint: <span class="italic">Quid nobis et tibi, Iesu Nazarene? Venisti perdere nos?</span> Clarum est in his verbis quod in eis et tanta scientia erat, et caritas non erat. Poenam suam quippe formidabant ab illo, non in illo iustitiam diligebant. Tantum vero eis innotuit quantum voluit; tantum autem voluit quantum oportuit. Sed innotuit non sicut angelis sanctis, qui eius, secundum id quod Dei Verbum est, participata aeternitate perfruuntur, sed sicut eis terrendis innotescendum fuit ex quorum tyrannica quodam modo potestate fuerat liberaturus praedestinatos in suum regnum et gloriam semper veracem et veraciter sempiternam.</p>
<p>Innotuit ergo daemonibus non per id quod est vita aeterna et lumen incommutabile quod inluminat



</p></section><notes><section class="footnotes"><ul><li class="note" id="note_LCL413_230_1"><a class="footnoteCrossrefLink" href="#target_note_LCL413_230_1" title="Click to highlight in text"><sup class="lineRef">1</sup>in forma servi <span class="italic">some MSS. and Migne.</span></a></li><script type="text/javascript">document.getElementById('note_LCL413_230_1').style.display = "none";</script></ul></section></notes></section>