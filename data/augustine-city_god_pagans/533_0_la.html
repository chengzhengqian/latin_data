<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

deorum. Sed quia eosdem daemones inter homines et deos ita medios constitutos putant, tamquam nullus deus homini misceatur, ut hinc perferant desiderata, inde referant inpetrata, atque hoc Platonici,
praecipui philosophorum ac nobilissimi, sentiunt, cum quibus velut cum excellentioribus placuit istam examinare quaestionem utrum cultus plurimorum deorum prosit ad consequendam vitam beatam quae post mortem futura est, libro superiore quaesivimus quo pacto daemones, qui talibus gaudent qualia boni et prudentes homines aversantur et damnant, id est sacrilega flagitiosa facinerosa non de quolibet homine, sed de ipsis diis figmenta poetarum
et magicarum artium sceleratam puniendamque violentiam, possint quasi propinquiores et amiciores diis bonis conciliare homines bonos, et hoc nulla ratione posse compertum est.</p>
<h3>II</h3>
<span class="label"><span class="italic">An inter daemones, quibus dii superiores sunt, sit aliqua pars bonorum, quorum praesidio ad veram beatitudinem possit humana anima pervenire.</span></span>
<p><span class="sc">Proinde</span> hic liber, sicut in illius fine promisimus, disputationem continere debebit de differentia—si quam volunt esse—non deorum inter se, quos omnes



</p></section><notes></notes></section>