<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p class="noindent">flamines haberent tribus numinibus institutos, Dialem Iovi, Martialem Marti, Quirinalem Romulo. Nam benevolentia civium velut receptus in caelum Quirinus est postea nominatus. Ac per hoc et Neptuno et Plutoni, fratribus Iovis, et ipsi Saturno, patri eorum, isto Romulus honore praelatus est, ut pro magno sacerdotium quod Iovi tribuerant, hoc etiam huic tribuerent, et Marti tamquam patri eius forsitan propter ipsum.</p>
<h3>XVI</h3>
<span class="label"><span class="italic">Quod, si diis ulla esset cura iustitiae, ab eis Romani accipere debuerint praecepta vivendi potius quam leges ab aliis hominibus mutuari.</span></span>
<p><span class="sc">Si</span> autem a diis suis Romani vivendi leges accipere potuissent, non aliquot annos post Romam conditam ab Atheniensibus mutuarentur leges Solonis, quas tamen non ut acceperunt tenuerunt,<a class="footnoteLink" href="#note_LCL411_194_1" id="target_note_LCL411_194_1"><sup>1</sup></a> sed meliores et emendatiores facere conati sunt; quamvis Lycurgus Lacedaemoniis leges ex Apollinis auctoritate se instituisse confinxerit, quod prudenter Romani credere
noluerunt, propterea non inde acceperunt.</p>
<p>Numa Pompilius, qui Romulo successit in regnum, quasdam leges, quae quidem regendae civitati nequaquam sufficerent, condidisse fertur, qui eis multa etiam sacra constituit; non tamen perhibetur</p>
</section><notes><section class="footnotes"><ul><li class="note" id="note_LCL411_194_1"><a class="footnoteCrossrefLink" href="#target_note_LCL411_194_1" title="Click to highlight in text"><sup class="lineRef">1</sup>tenuerunt <span class="italic">second hand in one MS.; omitted in others.</span></a></li><script type="text/javascript">document.getElementById('note_LCL411_194_1').style.display = "none";</script></ul></section></notes></section>