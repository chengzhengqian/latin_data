<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

damnatori, utrarumque ordinatori, non defuit utique consilium quo certum numerum civium in sua sapientia
praedestinatum etiam ex damnato genere humano suae civitatis impleret, non eos iam meritis, quando quidem universa massa tamquam in vitiata radice damnata est, sed gratia discernens et liberatis non solum de ipsis verum etiam de non liberatis quid eis largiatur ostendens. Non enim debita, sed gratuita bonitate tunc se quisque agnoscit erutum malis cum ab eorum hominum consortio fit inmunis cum quibus illi iusta<a class="footnoteLink" href="#note_LCL414_400_1" id="target_note_LCL414_400_1"><sup>1</sup></a> esset poena communis. Cur ergo non crearet Deus quos peccaturos esse praescivit, quando quidem in eis et ex eis et quid eorum culpa mereretur et quid sua gratia donaretur posset ostendere, nec sub illo creatore ac dispositore perversa
inordinatio delinquentium rectum perverteret ordinem rerum?</p>
<h3>XXVII</h3>
<span class="label"><span class="italic">De peccatoribus, et angelis et hominibus, quorum perversitas non perturbat providentiam.</span></span>
<p><span class="sc">Proinde</span> peccatores, et angeli et homines, nihil agunt quo inpediantur <span class="italic">magna opera Domini, exquisita in omnes voluntates eius</span>, quoniam qui providenter atque omnipotenter sua cuique distribuit non solum



</p></section><notes><section class="footnotes"><ul><li class="note" id="note_LCL414_400_1"><a class="footnoteCrossrefLink" href="#target_note_LCL414_400_1" title="Click to highlight in text"><sup class="lineRef">1</sup>iuste <span class="italic">one MS., Dombart.</span></a></li><script type="text/javascript">document.getElementById('note_LCL414_400_1').style.display = "none";</script></ul></section></notes></section>