<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

comedentem, neque hoc ultimum supplicium erit impiorum, sed illud quod facta corporum resurrectione
passuri sunt.</p>
<h3><span class="ac">XIII</span></h3>
<span class="label"><span class="italic">An tempus persecutionis Antichristi mille annis adnumerandum sit.</span></span>
<p><span class="sc">Haec</span> persecutio novissima quae futura est ab Antichristo
(sicut iam diximus, quia et in hoc libro superius et apud Danielem prophetam positum est) tribus annis et sex mensibus erit. Quod tempus, quamvis exiguum, utrum ad mille annos pertineat, quibus et diabolum ligatum dicit et sanctos regnare cum Christo, an eisdem annis hoc parvum spatium superaddatur
atque extra sit, merito ambigitur; quia, si dixerimus ad eosdem annos hoc pertinere, non tanto tempore sed prolixiore cum Christo regnum sanctorum
reperietur extendi quam diabolus alligari. Profecto enim sancti cum suo rege etiam in ipsa praecipue persecutione regnabunt mala tanta vincentes,
quando diabolus iam non erit alligatus ut eos persequi omnibus viribus possit. Quo modo ergo ista scriptura eisdem mille annis utrumque determinat, diaboli scilicet alligationem regnumque sanctorum, cum trium annorum et sex mensum intervallo prius desinat alligatio diaboli quam regnum sanctorum in his annis mille cum Christo?</p>
<p>Si autem dixerimus parvum persecutionis huius hoc spatium non computandum in mille annis, sed eis impletis potius adiciendum, ut proprie possit intellegi



</p></section><notes></notes></section>