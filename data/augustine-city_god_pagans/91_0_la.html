<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p class="noindent">nullo senatore, nullo censore, nullo principe, nullo pontifice prohibente iacularentur? Indignum videlicet
fuit ut Plautus aut Naevius Publio et Gn. Scipioni aut Caecilius M. Catoni malediceret, et dignum fuit ut Terentius vester flagitio Iovis optimi maximi adulescentium nequitiam concitaret?</p>
<h3>XIII</h3>
<span class="label"><span class="italic">Debuisse intellegere Romanos, quod dii eorum, qui se turpibus ludis coli expetebant, indigni essent honore divino.</span></span>
<p><span class="sc">Sed</span> responderet mihi fortasse, si viveret: Quo modo nos ista inpunita esse nollemus quae ipsi dii sacra esse voluerunt, cum ludos scaenicos, ubi talia celebrantur dictitantur actitantur, et Romanis moribus
invexerunt et in<a class="footnoteLink" href="#note_LCL411_182_1" id="target_note_LCL411_182_1"><sup>1</sup></a> suis honoribus dicari exhiberique
iusserunt?</p>
<p>Cur non ergo hinc magis ipsi intellecti sunt non esse dii veri nec omnino digni quibus divinos honores deferret illa res publica? Quos enim coli minime deceret minimeque oporteret, si ludos expeterent agendos conviciis Romanorum, quo modo quaeso colendi putati sunt, quo modo non detestandi spiritus intellecti, qui cupiditate fallendi inter suos honores sua celebrari crimina poposcerunt?</p>
<p>Itemque Romani, quamvis iam superstitione noxia premerentur ut illos deos colerent quos videbant sibi</p>
</section><notes><section class="footnotes"><ul><li class="note" id="note_LCL411_182_1"><a class="footnoteCrossrefLink" href="#target_note_LCL411_182_1" title="Click to highlight in text"><sup class="lineRef">1</sup><span class="italic">Dombart omits</span> in <span class="italic">with MSS.</span></a></li><script type="text/javascript">document.getElementById('note_LCL411_182_1').style.display = "none";</script></ul></section></notes></section>