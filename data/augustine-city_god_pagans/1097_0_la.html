<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

ordine tertio, qui tenditur ex Abraham usque ad David, tamquam tertiam aetatem gerens ille populus adolevitâ€”sive aliquid aliud convenientius ista significent,
nullo modo tamen dubitaverim spiritales in ea praefiguratos additamento turturis et columbae.</p>
<p>Et ideo dictum est: <span class="italic">Aves autem non divisit,</span> quoniam carnales inter se dividuntur, spiritales autem nullo modo, sive a negotiosis conversationibus hominum se removeant sicut turtur, sive inter illas degant sicut columba; utraque tamen avis est simplex et innoxia, significans et in ipso Israelitico populo, cui terra illa danda erat, futuros individuos filios promissionis
et heredes regni in aeterna felicitate mansuri. Aves autem descendentes supra corpora quae divisa erant, non boni aliquid, sed spiritus indicant
aeris huius, pastum quendam suum de carnalium divisione quaerentes. Quod autem illis consedit Abraham, significat etiam inter illas carnalium divisiones veros usque in finem perseveraturos fideles. Et circa solis occasum quod pavor inruit in Abraham et timor tenebrosus magnus significat circa huius saeculi finem magnam perturbationem ac tribulationem
futuram fidelium, de qua Dominus dicit in evangelio: <span class="italic">Erit enim tunc tribulatio magna, qualis non fuit ab initio.</span></p>
<p>Quod vero dictum est ad Abraham: <span class="italic">Sciendo scies


</span></p></section><notes></notes></section>