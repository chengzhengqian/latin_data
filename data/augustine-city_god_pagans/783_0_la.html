<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

multa cogito (ideo utique multa, quia unum quod ex illis vel praeter illa, quod forte non cogito, verum est invenire non possum), si dixero semper fuisse creaturam
cuius dominus esset, qui semper est dominus nec dominus umquam non fuit, sed nunc illam, nunc aliam per alia atque alia temporum spatia, ne aliquam Creatori coaeternam esse dicamus, quod fides ratioque sana condemnat, cavendum est ne sit absurdum et a luce veritatis alienum mortalem quidem per vices temporum semper fuisse creaturam, decedentem aliam, aliam succedentem, inmortalem vero non esse coepisse nisi cum ad nostrum saeculum ventum est, quando et angeli creati sunt, si eos recte lux illa primum facta significat aut illud potius caelum de quo dictum est: <span class="italic">In principio fecit Deus caelum et terram,</span> cum tamen non fuerint, antequam fierent, ne inmortales,
si semper fuisse dicuntur, Deo coaeterni esse credantur.</p>
<p>Si autem dixero non in tempore creatos angelos, sed ante omnia tempora et ipsos fuisse, quorum Deus dominus esset, qui numquam nisi dominus fuit, quaeretur a me etiam, si ante omnia tempora facti sunt, utrum semper potuerint esse qui facti sunt. Hic respondendum forte videatur: Quo modo non


</p></section><notes></notes></section>