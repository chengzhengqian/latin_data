<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

capienda et a visibilibus ad invisibilia surgeretur; ita sane ut etiam illo tempore quo visibilia promittebantur
divinitus praemia, unus tamen colendus commendaretur Deus, ne mens humana vel pro ipsis terrenis vitae transitoriae beneficiis cuiquam nisi vero animae creatori et domino subderetur.</p>
<p>Omnia quippe quae praestare hominibus vel angeli vel homines possunt in unius esse Omnipotentis potestate quisquis diffitetur, insanit. De providentia
certe Plotinus Platonicus disputat eamque a summo Deo, cuius est intellegibilis atque ineffabilis pulchritudo, usque ad haec terrena et ima pertingere flosculorum atque foliorum pulchritudine conprobat; quae omnia quasi abiecta et velocissime pereuntia decentissimos formarum suarum numeros habere non posse confirmat nisi inde formentur ubi forma intellegibilis et incommutabilis simul habens omnia perseverat. Hoc Dominus Iesus ibi ostendit ubi ait: <span class="italic">Considerate lilia agri, non laborant neque neunt. Dico autem vobis quia nec Salomon in tota gloria sua sic amictus est sicut unum ex eis. Quod si faenum agri, quod hodie est et cras in clibanum mittitur, Deus sic vestit, quanto magis vos, modicae fidei?</span></p>
<p>Optime igitur anima humana adhuc terrenis desideriis
infirma ea ipsa quae temporaliter exoptat



</p></section><notes></notes></section>