<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

Illa in suis potentibus diligit virtutem suam; haec dicit Deo suo: <span class="italic">Diligam te, Domine, virtus mea.</span></p>
<p>Ideoque in illa sapientes eius secundum hominem viventes aut corporis aut animi sui bona aut utriusque sectati sunt; aut qui potuerunt cognoscere Deum <span class="italic">non ut Deum honoraverunt aut gratias egerunt, sed evanuerunt in cogitationibus suis, et obscuratum est insipiens
cor eorum; dicentes se esse sapientes</span> (id est, dominante sibi superbia, in sua sapientia sese extollentes)
<span class="italic">stulti facti sunt et inmutaverunt gloriam incorruptibilis
Dei in simititudinem<a class="footnoteLink" href="#note_LCL414_406_1" id="target_note_LCL414_406_1"><sup>1</sup></a> imaginis corruptibilis hominis et volucrum et quadrupedum et serpentium</span> (ad huiusce modi enim simulacra adoranda vel duces populorum vel sectatores fuerunt), <span class="italic">et coluerunt atque servierunt creaturae potius quam Creatori, qui est benedictus
in saecula.</span> In hac autem nulla est hominis sapientia nisi pietas qua recte colitur verus Deus, id expectans praemium in societate sanctorum non solum hominum verum etiam angelorum, <span class="italic">ut sit Deus omnia in omnibus.</span></p>
</section><notes><section class="footnotes"><ul><li class="note" id="note_LCL414_406_1"><a class="footnoteCrossrefLink" href="#target_note_LCL414_406_1" title="Click to highlight in text"><sup class="lineRef">1</sup>similitudinem <span class="italic">most MSS., Vulg., as also above, 8.10 and 23:</span> similitudine <span class="italic">V</span> (<span class="italic">cf. the Greek:</span> ἐν ὁμοιώματι).</a></li><script type="text/javascript">document.getElementById('note_LCL414_406_1').style.display = "none";</script></ul></section></notes></section>