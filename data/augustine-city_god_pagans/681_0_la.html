<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

tempora vacationis Dei, cum tempus nullum sit ante mundum.</p>
<h3>VI</h3>
<span class="label"><span class="italic">Creationis mundi et temporum unum esse principium nec aliud alio praeveniri.</span></span>
<p><span class="sc">Si</span> enim recte discernuntur aeternitas et tempus quod tempus sine aliqua mobili mutabilitate non est, in aeternitate autem nulla mutatio est, quis non videat quod tempora non fuissent nisi creatura fieret quae aliquid aliqua motione mutaret, cuius motionis et mutationis cum aliud atque aliud, quae simul esse non possunt, cedit atque succedit, in brevioribus vel productioribus morarum intervallis tempus sequeretur? Cum igitur Deus, in cuius aeternitate nulla est omnino mutatio, creator sit temporum et ordinator, quo modo dicatur post temporum spatia mundum creasse non video, nisi dicatur ante mundum iam aliquam fuisse creaturam cuius motibus tempora currerent.</p>
<p>Porro si litterae sacrae maximeque veraces ita dicunt in principio fecisse Deum caelum et terram ut nihil antea fecisse intellegatur, quia hoc potius in principio fecisse diceretur si quid fecisset ante cetera cuncta quae fecit, procul dubio non est mundus factus


</p></section><notes></notes></section>