<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

manum, si vehementius prematur, adurere, propter quod ab igne nomen accepit. In eadem Perside gigni etiam lapidem seleniten, cuius interiorem candorem cum luna crescere atque deficere. In Cappadocia etiam vento equas concipere, eosdemque fetus non amplius triennio vivere. Tylon Indiae insulam eo praeferri ceteris terris quod omnis arbor quae in ea gignitur numquam nudatur tegmine foliorum.</p>
<p>De his atque aliis innumerabilibus mirabilibus quae historia non factorum et transactorum sed manentium locorum tenet, mihi autem aliud agenti ea persequi nimis longum est, reddant rationem, si possunt, infideles isti qui nolunt divinis litteris credere; quid aliud quam non putantes eas esse divinas, eo quod res habeant incredibiles, sicuti hoc est unde nunc agimus? Non enim admittit, inquiunt, ulla ratio, ut caro ardeat neque absumatur, doleat neque
moriaturâ€”ratiocinatores videlicet magni, qui de omnibus rebus quas esse mirabiles constat possint reddere rationem. Reddant ergo de his quae pauca posuimus, quae procul dubio, si esse nescirent et ea futura




</p></section><notes></notes></section>