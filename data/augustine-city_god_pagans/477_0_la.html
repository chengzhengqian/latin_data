<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<h3>VIII</h3>
<span class="label"><span class="italic">Quod etiam in morali philosophia Platonici obtineant principatum.</span></span>
<p><span class="sc">Reliqua</span> est pars moralis, quam Graeco vocabulo dicunt ethicam, ubi quaeritur de summo bono, quo referentes omnia quae agimus, et quod non propter aliud, sed propter se ipsum adpetentes idque adipiscentes
nihil quo beati simus ulterius requiramus. Ideo quippe et finis est dictus quia propter hunc cetera volumus, ipsum autem non nisi propter ipsum.</p>
<p>Hoc ergo beatificum bonum alii a corpore, alli ab animo, alii ab utroque homini esse dixerunt. Videbant
quippe ipsum hominem constare ex animo et corpore et ideo ab alterutro istorum duorum aut ab utroque bene sibi esse posse credebant, finali quodam
bono, quo beati essent, quo cuncta quae agebant
referrent atque id quo referendum esset non ultra quaererent. Unde illi qui dicuntur addidisse tertium genus bonorum, quod appellatur extrinsecus, sicuti est honor gloria pecunia et si quid huius modi, non sic addiderunt ut finale esset, id est propter se ipsum adpetendum, sed propter aliud; bonumque esse hoc genus bonis, malum autem malis. Ita bonum hominis qui vel ab animo vel a corpore vel 
</p></section><notes></notes></section>