<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

ad corpora,” dicat Plato cum Porphyrio: “Non redibunt ad mala,” et ad ea corpora redire consentient
in quibus nulla patiantur mala. Haec itaque non erunt nisi illa quae promittit Deus, beatas animas in aeternum cum sua aeterna carne victuras.<a class="footnoteLink" href="#note_LCL417_350_1" id="target_note_LCL417_350_1"><sup>1</sup></a> Hoc enim, quantum existimo, iam facile nobis concederent ambo, ut qui faterentur ad inmortalia
corpora redituras animas esse sanctorum ad sua illas redire permitterent in quibus mala huius saeculi pertulerunt, in quibus Deum, ut his malis carerent, pie fideliterque coluerunt.</p>
<h3>XXVIII</h3>
<span class="label"><span class="italic">Quid ad veram resurrectionis fidem vel Plato vel Labeo vel etiam Varro conferre sibi potuerint, si opiniones eorum in unam sententiam convenissent.</span></span>
<p><span class="sc">Nonnulli</span> nostri propter quoddam praeclarissimum loquendi genus et propter nonnulla quae veraciter sensit, amantes Platonem dicunt eum aliquid simile nobis etiam de mortuorum resurrectione sensisse. Quod quidem sic tangit in libris de re publica Tullius ut eum lusisse potius quam quod id verum esse adfirmet dicere voluisse. Inducit enim hominem revixisse et narrasse quaedam quae Platonicis disputationibus congruebant. Labeo etiam duos



</p></section><notes><section class="footnotes"><ul><li class="note" id="note_LCL417_350_1"><a class="footnoteCrossrefLink" href="#target_note_LCL417_350_1" title="Click to highlight in text"><sup class="lineRef">1</sup><span class="italic">Most MSS. and editors have</span> facturus; <span class="italic">others have</span> victurus, facturum, facturas, <span class="italic">or</span> futuras.</a></li><script type="text/javascript">document.getElementById('note_LCL417_350_1').style.display = "none";</script></ul></section></notes></section>