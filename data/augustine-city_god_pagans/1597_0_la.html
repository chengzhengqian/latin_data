<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

non praeponeretur. Vide in apostoli verbis hominem aedificantem super fundamentum aurum, argentum, lapides pretiosos: <span class="italic">Qui sine uxore est,</span> inquit, <span class="italic">cogitat quae sunt Dei, quo modo placeat Deo.</span> Vide alium aedificantem ligna, fenum, stipulam: <span class="italic">Qui autem matrimonio iunctus est, inquit, cogitat quae sunt mundi, quo modo placeat uxori. Uniuscuiusque opus manifestabitur,
dies enim declarabit</span> (dies utique tribulationis), <span class="italic">quoriam in igne,</span> inquit, <span class="italic">revelabitur.</span> Eandem tribulationem
ignem vocat, sicut alibi legitur: <span class="italic">Vasa figuli probat fornax et homines iustos temptatio tribulationis. Et uniuscuiusque opus quale sit ignis probabit. Si cuius opus permanserit</span> (permanet enim quod quisque cogitat quae sunt Dei, quo modo placeat Deo), <span class="italic">quod superaedificavit,
mercedem accipiet</span> (id est, unde cogitavit hoc sumet); <span class="italic">si cuius autem opus arserit, damnum patietur</span> (quoniam quod dilexerat non habebit), <span class="italic">ipse autem salvus erit</span> (quia nulla eum tribulatio ab illius fundamenti
stabilitate semovit); <span class="italic">sic tamen quasi per ignem</span> (quod enim sine inliciente amore non habuit, sine urente dolore non perdit). Ecce, quantum mihi videtur, inventus est ignis qui nullum eorum damnet, sed unum ditet, alterum damnificet, ambos probet.</p>
<p>Si autem ignem illum loco isto voluerimus accipere de quo Dominus dicet sinistris: <span class="italic">Discedite a me, maledicti,
in ignem aeternum</span> ut in eis etiam isti esse





</p></section><notes></notes></section>