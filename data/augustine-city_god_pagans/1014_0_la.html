<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

potissimum succederet patri hereditario quodam iure regnandi quem prae ceteris filiis dilexisset.</p>
<p>Potuit autem, vivente adhuc Lamech atque regnante,
fieri diluvium ut ipsum cum aliis omnibus hominibus, exceptis qui in arca fuerunt, quem perderet
inveniret. Neque enim mirandum est si, varia quantitate numerositatis annorum interposita per tam longam aetatem ab Adam usque<a class="footnoteLink" href="#note_LCL414_532_1" id="target_note_LCL414_532_1"><sup>1</sup></a> diluvium, non aequalis numeri generationes habuit utraque progenies, sed per Cain septem, per Seth autem decemâ€”septimus est enim, ut iam dixi, ab Adam Lamech, decimus Noe. Et ideo non unus filius Lamech, sicut in ceteris superius, sed plures commemorati
sunt, quia incertum erat quis ei fuisset mortuo successurus si regnandi tempus inter ipsum et diluvium remansisset.</p>
<p>Sed quoquo modo se habeat sive per primogenitos
sive per reges ex Cain generationum ordo decurrens, illud mihi nullo pacto praetereundum silentio videtur, quod, cum Lamech septimus ab Adam fuisset inventus, tot eius adnumerati sunt filii donec undenarius numerus impleretur, quo significatur
peccatum. Adduntur enim tres filii et una filia. Uxores autem aliud possunt significare, non hoc quod nunc commendandum videtur. Nunc enim de generationibus loquimur; illae vero unde sint genitae tacitum est.</p>
<p>Quoniam ergo lex denario numero praedicatur,

</p></section><notes><section class="footnotes"><ul><li class="note" id="note_LCL414_532_1"><a class="footnoteCrossrefLink" href="#target_note_LCL414_532_1" title="Click to highlight in text"><sup class="lineRef">1</sup>usque <span class="italic">V and one other MS.</span> : usque ad <span class="italic">most MSS.</span></a></li><script type="text/javascript">document.getElementById('note_LCL414_532_1').style.display = "none";</script></ul></section></notes></section>