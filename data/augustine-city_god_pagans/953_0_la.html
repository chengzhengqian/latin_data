<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<h2><span class="ac">Liber XV</span></h2>
<h3>I</h3>
<span class="label"><span class="italic">De duobus ordinibus generationis humanae in diversos fines ab initio procurrentis.</span></span>
<p><span class="sc">De</span> felicitate paradisi vel de ipso paradiso et de vita ibi primorum hominum eorumque peccato atque supplicio multi multa senserunt, multa dixerunt, multa litteris mandaverunt. Nos quoque secundum scripturas sanctas, vel quod in eis legimus vel quod ex eis intellegere potuimus earum congruentes auctoritati, de his rebus in superioribus libris diximus. Enucleatius autem si ista quaerantur, multiplices atque multimodas pariunt disputationes, quae pluribus
intexendae sint<a class="footnoteLink" href="#note_LCL414_410_1" id="target_note_LCL414_410_1"><sup>1</sup></a> voluminibus quam hoc opus tempusque deposcit, quod non ita largum habemus ut in omnibus quae possunt requirere otiosi et scrupulosi, paratiores ad interrogandum quam capaciores
ad intellegendum, nos oporteat inmorari.</p>
<p>Arbitror tamen satis nos iam fecisse magnis et difficillimis quaestionibus de initio vel mundi vel animae vel ipsius generis humani, quod in duo genera distribuimus, unum eorum qui secundum hominem,



</p></section><notes><section class="footnotes"><ul><li class="note" id="note_LCL414_410_1"><a class="footnoteCrossrefLink" href="#target_note_LCL414_410_1" title="Click to highlight in text"><sup class="lineRef">1</sup>sunt <span class="italic">some MSS.</span></a></li><script type="text/javascript">document.getElementById('note_LCL414_410_1').style.display = "none";</script></ul></section></notes></section>