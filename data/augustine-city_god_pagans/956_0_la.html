<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<h3>II</h3>
<span class="label"><span class="italic">Defiliis carnis et filiis promissionis.</span></span>
<p><span class="sc">Umbra</span> sane quaedam civitatis huius et imago prophetica
ei significandae potius quam praesentandae servivit in terris quo eam tempore demonstrari oportebat. Et dicta est etiam ipsa civitas sancta
 merito significantis imaginis, non expressae, sicut futura est, veritatis. De hac imagine serviente et de illa quam significat libera civitate sic apostolus ad Galatas loquitur: <span class="italic">Dicite mihi</span>, inquit, <span class="italic">sub lege volentes esse legem non audistis? Scriptum est enim quod Abraham duos filios habuit, unum de ancilla et unum de libera. Sed ille quidem qui de ancilla secundum carnem natus est; qui autem de libera, per repromissionem. Quae sunt in allegoria. Haec enim sunt duo testamenta,
unum quidem a monte Sina in servitutem generans, quod est Agar. Sina enim mons est in Arabia, quae coniuncta<a class="footnoteLink" href="#note_LCL414_416_1" id="target_note_LCL414_416_1"><sup>1</sup></a> est huic quae nunc est Hierusalem; servit enim cum filiis suis. Quae autem sursum est Hierusalem libera est, quae est mater nostra. Scriptum est enim: Laetare, sterilis quae non paris, erumpe et exclama,<a class="footnoteLink" href="#note_LCL414_416_2" id="target_note_LCL414_416_2"><sup>2</sup></a> quae non parturis, quoniam multi filii desertae, magis quam eius quae habet virum. Nos autem, fratres, secundum Isaac promissionis Jilii sumus. Sed sicut tunc</span>
</p></section><notes><section class="footnotes"><ul><li class="note" id="note_LCL414_416_1"><a class="footnoteCrossrefLink" href="#target_note_LCL414_416_1" title="Click to highlight in text"><sup class="lineRef">1</sup>qui coniunctus <span class="italic">a few MSS., Vulg.</span></a></li><script type="text/javascript">document.getElementById('note_LCL414_416_1').style.display = "none";</script><li class="note" id="note_LCL414_416_2"><a class="footnoteCrossrefLink" href="#target_note_LCL414_416_2" title="Click to highlight in text"><sup class="lineRef">2</sup>clama <span class="italic">some MSS., Vulg.</span> (<span class="italic">but</span> exclama <span class="italic">in cod. Fuldensis</span>).</a></li><script type="text/javascript">document.getElementById('note_LCL414_416_2').style.display = "none";</script></ul></section></notes></section>