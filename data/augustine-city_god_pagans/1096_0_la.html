<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

satis est nosse debemus. Postea quam dictum est credidisse Abraham Deo et deputatum illi ad iustitiam,
non eum in fide defecisse ut diceret: <span class="italic">Dominator
Domine, secundum quid sciam, quia heres eius ero?</span>—terrae quippe illius promissa erat hereditas—non enim ait: “Unde sciam?” quasi adhuc non crederet; sed ait: <span class="italic">Secundum quid sciam?</span> ut ei rei quam crediderat
aliqua similitudo adhiberetur qua eius modus agnosceretur; sicut non est virginis Mariae diffidentia
quod ait: <span class="italic">Quo modo fiet istud, quoniam virum non cognosco?</span> quod enim futurum esset, certa erat; modum quo fieret inquirebat, et hoc cum quaesisset, audivit, denique et hic similitudo data est de animalibus,
iuvenca et capra et ariete et duabus volucribus,
turture et columba, ut secundum haec futurum sciret quod futurum esse iam non ambigeret.</p>
<p>Sive ergo per iuvencam significata sit plebs posita sub iugo legis, per capram eadem plebs peccatrix futura, per arietem eadem plebs etiam regnatura—quae animalia propterea trima dicuntur, quia, cum sint insignes articuli temporum ab Adam usque ad Noe et inde usque ad Abraham et inde usque ad David, qui reprobato Saule primus in regno gentis Israeliticae Domini est voluntate fundatus, in hoc




</p></section><notes></notes></section>