<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

detrahantur haec tanta spatia non semel atque iterum saepiusque, sed semper, quid fit, quid agitur, quando numquam ad initium, quod omnino nullum est, pervenitur?</p>
<p>Quapropter quod nos modo quaerimus post quinque milia et quod excurrit annorum, possent et posteri etiam post annorum sescentiens miliens eadem curiositate requirere, si in tantum haec mortalitas hominum exoriendo et occubando et inperita perseveraret
infirmitas. Potuerunt et qui fuerunt ante nos ipsis recentibus hominis creati temporibus istam movere quaestionem. Ipse denique primus homo vel postridie vel eodem die postea quam factus est potuit inquirere cur non ante sit factus; et quandocumque
antea factus esset, non vires tunc alias et alias nunc vel etiam postea ista de initio rerum temporalium
controversia reperiret.</p>
<h3>XIV</h3>
<span class="label"><span class="italic">De revolutione saeculorum, quibus certo fine conclusis universa semper in eundem ordinem eandemque speciem reditura quidam philosophi crediderunt.</span></span>
<p><span class="sc">Hanc</span> autem se philosophi mundi huius non aliter putaverunt posse vel debere dissolvere nisi ut circuitus
temporum inducerent, quibus eadem semper
</p></section><notes></notes></section>