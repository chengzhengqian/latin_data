<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

subiunctum est: <span class="italic">Et Domini exitus mortis,</span> ut ostenderetur moriendo salvos esse facturus. Sed mirando dictum est: <span class="italic">Et Domini;</span> tamquam diceretur: “Talis est ista vita mortalium ut nec ipse Dominus aliter ab illa exiret nisi per mortem.”</p>
<h3>XIX</h3>
<span class="label"><span class="italic">De psalmo sexagensimo octavo, in quo Iudaeorum infidelitas et pertinacia declaratur.</span></span>
<p><span class="sc">Sed</span> ut Iudaei tam manifestis huius prophetiae testimoniis etiam rebus ad effectum tam clarum certumque perductis omnino non cedant, profecto in eis illud impletur quod in eo psalmo qui hunc sequitur, scriptum est. Cum enim et illic ex persona Christi quae ad eius passionem pertinent prophetice dicerentur commemoratum est, quod in evangelio patuit: <span class="italic">Dederunt in escam meam fel et in siti mea potum mihi dederunt acetum.</span> Et velut post tale convivium epulasque sibi huiusce modi exhibitas mox intulit: <span class="italic">Fiat mensa eorum coram ipsis in muscipulam et in retribudionem et in scandalum; obscurentur oculi eorum ne videant, et dorsum eorum semper incurva,</span> et cetera, quae non optando sunt dicta, sed optandi specie prophetando praedicta. Quid ergo mirum si haec manifesta non vident quorum oculi sunt obscurati ne videant? Quid mirum si caelestia non suspiciunt qui ut in terrena sint proni, dorsum eorum semper




</p></section><notes></notes></section>