<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<h3>XV</h3>
<span class="label"><span class="italic">Quod Adam peccaturus prius ipse reliquerit Deum quam relinqueretur a Deo, et primam fuisse animae mortem a Deo recessisse.</span></span>
<p><span class="sc">Quam</span> ob rem etiamsi in eo quod dictum est: <span class="italic">Morte moriemini</span>, quoniam non est dictum: Mortibus, eam solam intellegamus quae fit cum anima deseritur sua vita, quod illi Deus est (non enim deserta est ut desereret, sed ut desereretur deseruit; ad malum quippe eius prior est voluntas eius, ad bonum vero eius prior est voluntas Creatoris eius, sive ut eam faceret quae nulla erat sive ut reficiat quia<a class="footnoteLink" href="#note_LCL414_182_1" id="target_note_LCL414_182_1"><sup>1</sup></a> lapsa perierat)â€”etiamsi ergo hanc intellegamus Deum denuntiasse mortem in eo quod ait: <span class="italic">Qua die ederitis ex illo, morte moriemini</span>, tamquam diceret: Qua die me deserueritis per inoboedientiam, deseram vos per iustitiam, profecto in ea morte etiam ceterae denuntiatae
sunt quae procul dubio fuerant secuturae.</p>
<p>Nam in eo quod inoboediens motus in carne animae inoboedientis exortus est, propter quem pudenda texerunt, sensa est mors una, in qua deseruit animam
Deus. Ea significata est verbis eius quando timore dementi sese abscondenti homini dixit: <span class="italic">Adam, ubi es</span>? non utique ignorando quaerens, sed





</p></section><notes><section class="footnotes"><ul><li class="note" id="note_LCL414_182_1"><a class="footnoteCrossrefLink" href="#target_note_LCL414_182_1" title="Click to highlight in text"><sup class="lineRef">1</sup>quae <span class="italic">a few MSS.</span></a></li><script type="text/javascript">document.getElementById('note_LCL414_182_1').style.display = "none";</script></ul></section></notes></section>