<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

enim quisquam de vitiis naturalibus, sed de voluntariis poenas luit. Nam etiam quod vitium consuetudine nimiove progressu roboratum velut naturaliter inolevit
a voluntate sumpsit exordium. De vitiis quippe nunc loquimur eius naturae cui mens inest capax intellegibilis lucis, qua discernitur iustum ab iniusto.</p>
<h3>IV</h3>
<span class="label"><span class="italic">De naturis inrationalium aut vita carentium, quae in suo genere atque ordine ab universitatis decore non discrepant.</span></span>
<p><span class="sc">Ceterum</span> vitia pecorum et arborum aliarumque rerum mutabilium atque mortalium vel intellectu vel sensu vel
 vita omnino carentium, quibus eorum dissolubilis
natura corrumpitur, damnabilia putare ridiculum
est, cum istae creaturae eum modum nutu Creatoris acceperint ut cedendo ac succedendo peragant infimam pulchritudinem temporum in genere suo istius mundi partibus congruentem. Neque enim caelestibus fuerant terrena coaequanda, aut ideo universitati deesse ista debuerunt, quoniam sunt illa meliora. Cum ergo in his locis ubi esse talia competebat aliis alia deficientibus oriuntur et succumbunt


</p></section><notes></notes></section>