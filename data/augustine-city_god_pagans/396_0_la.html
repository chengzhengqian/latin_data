<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p class="noindent">fortuna in omni re dominatur; ea res cunctas ex libidine magis quam ex vero celebrat obscuratque.‚Äù Non enim possunt invenire causam cur celebrata sit Venus et obscurata sit Virtus, cum ambarum ab istis consecrata sint numina nec comparanda sint merita. Aut si hoc nobilitari meruit quod plures adpetunt, plures enim Venerem quam Virtutem, cur celebrata est dea Minerva et obscurata est dea Pecunia, cum in genere humano plures alliciat avaritia quam peritia, et in eis ipsis, qui sunt artificiosi, raro invenias hominem qui non habeat artem suam pecuniaria mercede venalem, plurisque pendatur semper propter quod aliquid fit, quam id quod propter aliud fit? Si ergo insipientis iudicio multitudinis facta est deorum ista selectio, cur dea Pecunia Minervae praelata non est, cum propter pecuniam sint artifices multi? Si autem paucorum sapientium est ista distinctio, cur non praelata est Veneri Virtus, cum eam longe praeferat ratio?</p>
<p>Saltem certe, ut dixi, ipsa Fortuna, quae, sicut putant qui ei plurimum tribuunt, in omni re dominatur
et res cunctas ex libidine magis quam ex vero celebrat obscuratque, si tantum et in deos valuit ut temerario iudicio suo quos vellet celebraret obscuraretque
quos vellet, praecipuum locum haberet in</p>
</section><notes></notes></section>