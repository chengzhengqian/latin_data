<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

dolorem posse inferre, non mortem, sicut ipsa corpora dolere animas faciunt, quas tamen non ideo mori cogunt? Non est igitur necessarium futurae mortis argumentum dolor.</p>
<h3>IV</h3>
<span class="label"><span class="italic">De naturalibus exemplis quorum consideratio doceat posse inter cruciatus viventia corpora permanere.</span></span>
<p><span class="sc">Quapropter</span> si, ut scripserunt qui naturas animalium
curiosius indagarunt, salamandra in ignibus vivit et quidam notissimi Siciliae montes, qui tanta temporis
diuturnitate ac vetustate usque nunc ac deinceps flammis aestuant atque integri perseverant, satis idonei testes sunt non omne quod ardet absumi, et anima indicat non omne quod dolere potest posse etiam mori, quid adhuc a nobis rerum poscuntur exempla quibus doceamus non esse incredibile ut hominum corpora sempiterno supplicio punitorum et igne animam non amittant et sine detrimento ardeant et sine interitu doleant? Habebit enim tunc istam carnis substantia qualitatem ab illo inditam qui tam miras et varias tot rebus indidit quas videmus ut eas, quia multae sunt, non miremur. Quis enim nisi Deus creator omnium dedit carni pavonis mortui ne putesceret? Quod cum auditu incredibile videretur,



</p></section><notes></notes></section>