<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

nomen Domini Dei; eam quippe societatem hominum
praefigurat quae dicit: <span class="italic">Ego autem sicut oliva fructifera in domo Dei speravi in misericordia Dei.</span> Vanas autem glorias famosi in terra nominis non requirat; <span class="italic">beatus</span> est enim <span class="italic">vir cuius est nomen Domini spes eius, et non respexit in vanitates et insanias mendaces.</span></p>
<p>Propositis itaque duabus civitatibus, una in re huius saeculi, altera in spe Dei, tamquam ex communi
quae aperta est in Adam ianua mortalitatis egressis ut procurrant et excurrant ad discretos proprios ac debitos fines, incipit dinumeratio temporum;
in qua et aliae generationes adiciuntur, facta recapitulatione ex Adam, ex cuius origine damnata, veluti massa una meritae damnationi tradita, facit<a class="footnoteLink" href="#note_LCL414_540_1" id="target_note_LCL414_540_1"><sup>1</sup></a> Deus alia in contumeliam vasa irae, alia in honorem vasa misericordiae, illis reddens quod debetur in poena, istis donans quod non debetur in gratia, ut ex ipsa etiam conparatione vasorum irae superna civitas discat, quae peregrinatur in terris, non fidere libertate arbitrii sui sed speret invocare nomen Domini Dei. Quoniam voluntas in natura, quae facta est bona a Deo bono sed mutabilis ab inmutabili quia ex nihilo, et a bono potest declinare



</p></section><notes><section class="footnotes"><ul><li class="note" id="note_LCL414_540_1"><a class="footnoteCrossrefLink" href="#target_note_LCL414_540_1" title="Click to highlight in text"><sup class="lineRef">1</sup>fecit <span class="italic">some MSS.</span></a></li><script type="text/javascript">document.getElementById('note_LCL414_540_1').style.display = "none";</script></ul></section></notes></section>