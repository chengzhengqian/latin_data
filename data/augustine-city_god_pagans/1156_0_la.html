<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

dicens: <span class="italic">Arcus potentium infirmatus est, et infirmi praecincti sunt virtute.</span> Infirmatus est arcus, id est intentio eorum qui tam potentes sibi videntur ut sine Dei dono atque adiutorio humana sufficienta divina possint implere mandata, et praecinguntur virtute, quorum interna vox est: <span class="italic">Miserere mei, Domine, quoniam infirmus sum.</span></p>
<p><span class="italic">Pleni panibus,</span> inquit, <span class="italic">minorati sunt, et esurientes transierunt terram.</span> Qui sunt intellegendi pleni panibus,
nisi idem ipsi quasi potentes, id est Israelitae, quibus credita sunt eloquia Dei? Sed in eo populo ancillae filii minorati sunt—quo verbo minus quidem Latine, bene tamen expressum est, quod ex maioribus minores facti sunt—quia et in ipsis panibus, id est divinis eloquiis, quae Israelitae soli tunc ex omnibus gentibus acceperunt, terrena sapiunt. Gentes autem
quibus lex illa non erat data, postea quam per novum testamentum ad eloquia illa venerunt, multum esuriendo terram transierunt, quia in eis non terrena sed caelestia sapuerunt. Et hoc velut quaereretur causa cur factum sit: <span class="italic">Quia sterilis,</span> inquit, <span class="italic">peperit septem, et multa in filiis infirmata est.</span> Hic totum quod prophetabatur eluxit agnoscentibus numerum septenarium, quo est universa eecclesiae




</p></section><notes></notes></section>