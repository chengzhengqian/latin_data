<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">
<span class="italic">Dei. Nos autem,</span> inquit, <span class="italic">non spiritum huius mundi accepimus, sed spiritum qui ex Deo est, ut sciamus quae a Deo donata sunt nobis; quae et loquimur non in sapientiae
humanae doctis verbis, sed doctis spiritu,</span> <a class="footnoteLink" href="#note_LCL414_278_1" id="target_note_LCL414_278_1"><sup>1</sup></a> <span class="italic">spiritalibus
spiritalia comparantes. Animalis autem homo non percipit quae sunt spiritus Dei; stultitia est enim illi.</span></p>
<p>Talibus igitur, id est animalibus, paulo post dicit: <span class="italic">Et ego, fratres, non potui loqui vobis quasi spiritalibus, sed quasi carnalibus</span> ; et illud et hoc eodem loquendi modo, id est a parte totum. Et ab anirna namque et a carne, quae sunt partes hominis, potest totum significari quod est homo. Atque ita non est aliud animalis homo, aliud carnalis, sed idem ipsum est utrumque, id est secundum hominem vivens homo, sicut non aliud quam homines significantur sive ubi legitur: <span class="italic">Ex operibus legis non iustificabitur</span> <a class="footnoteLink" href="#note_LCL414_278_2" id="target_note_LCL414_278_2"><sup>2</sup></a> <span class="italic">omnis caro</span> sive quod scriptum est: <span class="italic">Septuaginta quinque animae descenderunt cum Iacob in Aegyptum.</span> Et ibi enim per omnem carnem omnis homo et ibi per septuaginta quinque animas septuaginta quinque homines intelleguntur.</p>
</section><notes><section class="footnotes"><ul><li class="note" id="note_LCL414_278_1"><a class="footnoteCrossrefLink" href="#target_note_LCL414_278_1" title="Click to highlight in text"><sup class="lineRef">1</sup>doctis spiritu <span class="italic">a few MSS.</span> (<span class="italic">cf. the Greek:</span> διδακτοῖς πνεύματος): docti spiritu <span class="italic">most MSS.</span> : doctrina spiritu <span class="italic">one MS., Vulg.</span></a></li><script type="text/javascript">document.getElementById('note_LCL414_278_1').style.display = "none";</script><li class="note" id="note_LCL414_278_2"><a class="footnoteCrossrefLink" href="#target_note_LCL414_278_2" title="Click to highlight in text"><sup class="lineRef">2</sup>iustificabitur <span class="italic">some MSS., Vulg.</span> (<span class="italic">cf. the Greek:</span> δικαιωθήσεται):
iustificatur <span class="italic">other MSS.</span></a></li><script type="text/javascript">document.getElementById('note_LCL414_278_2').style.display = "none";</script></ul></section></notes></section>