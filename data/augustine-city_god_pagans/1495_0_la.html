<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">
<span class="italic">tria; cornu illud in quo erant oculi et os loquens magna, et visus eius maior ceteris. Videbam, et cornu illud faciebat
bellum cum sanctis, et praevalebat ad ipsos, donec venit vetustus dierum, et regnum dedit sanctis Altissimi; et tempus pervenit, et regnum obtinuerunt sancti.</span> Haec Daniel quaesisse se dixit. Deinde quid audierit continuo
subiungens: <span class="italic">Et dixit</span>, inquit (id est ille a quo quaesierat respondit et dixit): <span class="italic">Bestia quarta quartum regnum erit in terra, quod praevalebit omnibus regnis; et manducabit omnem terram, et conculcabit eam et concidet. Et decem cornua eius decem reges surgent; et post eos surget alius, qui superabit malis omnes qui ante eum fuerunt; et tres reges humiliabit et verba adversus Altissimum
loquetur et sanctos Altissimi conteret et suspicabitur
mutare tempora et legem; et dabitur in manu eius usque ad tempus et tempora et dimidium tempus. Et iudicium sedebit, et principatum removebunt ad exterminandum
et perdendum usque in finem; et regnum et potestas et magnitudo regum qui sub omni caelo sunt data est sanctis Altissimi. Et regnum eius regnum sempiternum;
et omnes principatus ipsi servient et obaudient. Hoc usque, inquit, finis sermonis. Ego Daniel; multum cogitationes meae conturbabant me, et forma mea inmutata est super me, et verbum in corde meo conservavi.</span></p>
<p>Quattuor illa regna exposuerunt quidam Assyriorum,
Persarum, Macedonum et Romanorum. Quam



</p></section><notes></notes></section>