<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

isti terrenae civitatis ambo cives erant. Ambo gloriam de Romanae rei publicae institutione quaerebant,
sed ambo eam tantam quantam si unus esset habere non poterant. Qui enim volebat dominando gloriari minus utique dominaretur si eius potestas vivo consorte minueretur. Ut ergo totam dominationem
haberet unus, ablatus est socius; et scelere crevit in peius quod innocentia minus esset et melius.</p>
<p>Hi autem fratres Cain et Abel non habebant ambo inter se similem rerum terrenarum cupiditatem; nec in hoc alter alteri invidit, quod eius dominatus fieret angustior qui alterum occidit si ambo dominarentur
(Abel quippe non quaerebat dominationem in ea civitate quae condebatur a fratre), sed invidentia
illa diabolica qua invident bonis mali nulla alia causa nisi quia illi boni sunt, illi mali. Nullo enim modo fit minor accedente seu permanente consorte possessio bonitatis, immo possessio bonitas, quam tanto latius quanto concordius individua sociorum possidet caritas. Non habebit denique istam possessionem
qui eam noluerit habere communem; et tanto eam reperiet ampliorem quanto amplius ibi potuerit amare consortem.</p>
<p>Illud igitur quod
 inter Remum et Romulum exortum
est quem ad modum adversus se ipsam terrena civitas dividatur ostendit, quod autem inter Cain et
</p></section><notes></notes></section>