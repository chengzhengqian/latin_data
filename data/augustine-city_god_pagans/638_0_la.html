<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

Propter carnales enim terrenasque promissiones, cum eas impiis abundare perspiceret, dicit pedes suos paene fuisse commotos et effusos in lapsum propemodum gressus suos, tamquam frustra Deo ipse servisset, cum ea felicitate quam de illo expectabat
contemptores eius florere perspiceret; seque in rei huius inquisitione laborasse, volentem cur ita esset adprehendere, donec intraret in sanctuarium Dei et intellegeret in novissima eorum qui felices videbantur erranti. Tunc eos intellexit in eo quod se extulerunt, sicut dicit, fuisse deiectos et defecisse ac perisse propter iniquitates suas; totumque illud culmen temporalis felicitatis ita eis factum tamquam somnium evigilantis qui se repente invenit suis quae somniabat fallacibus gaudiis destitutum. Et quoniam
in hac terra vel in civitate terrena magni sibi videbantur: <span class="italic">Domine</span>, inquit, <span class="italic">in civitate tua imaginem eorum ad nihilum rediges.</span></p>
<p>Quid huic tamen utile fuerit etiam ipsa terrena non nisi ab uno vero Deo quaerere, in cuius potestate sunt omnia, satis ostendit ubi ait: <span class="italic">Velut pecus factus sum apud te, et ego semper tecum. Velut pecus</span> dixit utique “non intellegens.” “Ea quippe a te desiderare
debui quae mihi cum impiis non possunt esse communia, non ea<a class="footnoteLink" href="#note_LCL413_360_1" id="target_note_LCL413_360_1"><sup>1</sup></a> quibus eos cum abundare cernerem,
putavi me incassum tibi servisse, quando et







</p></section><notes><section class="footnotes"><ul><li class="note" id="note_LCL413_360_1"><a class="footnoteCrossrefLink" href="#target_note_LCL413_360_1" title="Click to highlight in text"><sup class="lineRef">1</sup>non ea <span class="italic">Migne: omitted in MSS.</span></a></li><script type="text/javascript">document.getElementById('note_LCL413_360_1').style.display = "none";</script></ul></section></notes></section>