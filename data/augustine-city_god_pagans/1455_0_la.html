<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

reliquis, de quibus superius ait: <span class="italic">Reliqui eorum non vixerunt donec finiantur mille anni</span> ; quoniam toto isto temporis intervallo, quod mille annos vocat, quantumcumque
in eo quisque eorum vixit in corpore, non revixit a morte, in qua eum tenebat impietas, ut sic revivescendo primae resurrectionis particeps fieret atque in eo potestatem secunda mors non haberet.</p>
<h3><span class="ac">X</span></h3>
<span class="label"><span class="italic">Quid respondendum sit eis qui putant resurrectionem ad sola corpora, non etiam ad animas pertinere.</span></span>
<p><span class="sc">Sunt</span> qui putant resurrectionem dici non posse nisi corporum ideoque istam quoque primam in corporibus futuram esse contendunt. Quorum enim est, inquiunt,
cadere, eorum est resurgere. Cadunt autem corpora moriendo, nam et a cadendo cadavera nuncupantur.
Non ergo animarum, inquiunt, resurrectio
potest esse, sed corporum. Sed quid contra apostolum dicunt, qui eam resurrectionem appellat? Nam secundum interiorem, non secundum exteriorem hominem utique resurrexerant, quibus ait: <span class="italic">Si resurrexistis
cum Christo, quae sursum sunt sapite.</span> Quem sensum verbis aliis alibi posuit dicens: <span class="italic">Ut, quem ad modum Christus resurrexit a mortuis per gloriam Patris, sic et nos in novitate vitae ambulemus.</span> Hinc est et illud: <span class="italic">Surge qui dormis et exurge a mortuis, et inluminabit
te Chrisius.</span></p>
<p>Quod autem dicunt non posse resurgere nisi qui






</p></section><notes></notes></section>