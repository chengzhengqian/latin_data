<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

liberi fieri, suam servitutem ipsi quodam modo liberam faciant, non timore subdolo, sed fideli dilectione
serviendo, donec transeat iniquitas et evacuetur omnis principatus et potestas humana et sit Deus omnia in omnibus.</p>
<h3><span class="ac">XVI</span></h3>
<span class="label"><span class="italic">De aequo iure dominandi.</span></span>
<p><span class="sc">Quocirca</span> etiamsi habuerunt servos iusti patres nostri, sic administrabant domesticam pacem ut secundum haec temporalia bona filiorum sortem a servorum condicione distinguerent; ad Deum autem colendum, in quo aeterna bona speranda sunt, omnibus
domus suae membris pari dilectione consulerent. Quod naturalis ordo ita praescribit ut nomen patrum familias hinc exortum sit et tam late vulgatum ut etiam inique dominantes hoc se gaudeant appellari. Qui autem veri patres familias sunt, omnibus in familia sua tamquam filiis ad colendum et promerendum
Deum consulunt, desiderantes atque optantes
venire ad caelestem domum ubi necessarium non sit officium imperandi mortalibus, quia necessarium
non erit officium consulendi iam in illa inmortalitate
felicibus; quo donec veniatur, magis debent patres quod dominantur quam servi tolerare quod serviunt.</p>
<p>Si quis autem in domo per inoboedientiam domesticae



</p></section><notes></notes></section>