<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

nec aliquando iam talium polluta contagione teneretur.
Ubi etsi aliquid inconvenienter sapit—magis enim data est corpori ut bona faceret; non enim mala disceret si non faceret—, in eo tamen aliorum Platonicorum
opinionem et non in re parva emendavit, quod mundatam ab omnibus malis animam et cum Patre constitutam numquam iam mala mundi huius passuram esse confessus est. Qua sententia profecto
abstulit quod esse Platonicum maxime perhibetur,
ut mortuos ex vivis, ita vivos ex mortuis semper fieri; falsumque esse ostendit quod Platonice videtur dixisse Vergilius, in campos Elysios purgatas animas missas—quo nomine tamquam per fabulam videntur significari gaudia beatorum—ad fluvium Letheum evocari, hoc est ad oblivionem praeteritorum:</p>
<blockquote><p><span class="line">Scilicet inmemores supera ut convexa revisant</span><span class="linebreak"></span>
<span class="line">Rursus et incipiant in corpora velle reverti.</span><span class="linebreak"></span></p></blockquote>
<p>Merito displicuit hoc Porphyrio quoniam re vera credere stultum est ex illa vita quae beatissima esse non poterit nisi de sua fuerit aeternitate certissima, desiderare animas corruptibilium corporum labem et inde ad ista remeare, tamquam hoc agat summa purgatio, ut inquinatio requiratur. Si enim quod perfecte mundantur hoc efficit, ut omnium obliviscantur
malorum, malorum autem oblivio facit corporum desiderium, ubi rursus implicentur malis, profecto erit infelicitatis causa summa felicitas et stultitiae causa perfectio sapientiae et inmunditiae


</p></section><notes></notes></section>