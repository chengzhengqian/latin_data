<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

feminae, a parte scilicet inferiore illius humanae copulae incipiens ut gradatim perveniret ad totum, non existimans virum facile credulum nec errando posse decipi, sed dum alieno cedit errori.</p>
<p>Sicut enim Aaron erranti populo ad idolum fabricandum
non consensit inductus sed cessit obstrictus, nec Salomonem credibile est errore putasse idolis esse serviendum, sed blanditiis femineis ad illa sacrilegia fuisse conpulsum, ita credendum est illum virum suae feminae, uni unum, hominem homini, coniugem coniugi, ad Dei legem transgrediendam non tamquam verum loquenti credidisse seductum sed sociali necessitudine paruisse. Non enim frustra dixit apostolus: <span class="italic">Et Adam<a class="footnoteLink" href="#note_LCL414_330_1" id="target_note_LCL414_330_1"><sup>1</sup></a> non est seductus, mulier autem seducta est,</span> nisi quia illa quod ei serpens locutus est tamquam verum esset accepit, ille autem ab unico noluit consortio dirimi nec in communione peccati; nec ideo minus reus, si sciens prudensque peccavit. Unde et apostolus non ait: “Non peccavit,” sed: <span class="italic">Non est seductus.</span> Nam utique ipsum ostendit ubi dicit: <span class="italic">Per unum hominem peccatum intravit in mundum, et paulo post apertius: In similitudine,<a class="footnoteLink" href="#note_LCL414_330_2" id="target_note_LCL414_330_2"><sup>2</sup></a> inquit, praevaricationis Adae.</span></p>
<p>Hos autem seductos intellegi voluit qui id quod








</p></section><notes><section class="footnotes"><ul><li class="note" id="note_LCL414_330_1"><a class="footnoteCrossrefLink" href="#target_note_LCL414_330_1" title="Click to highlight in text"><sup class="lineRef">1</sup>Et Adam <span class="italic">Dombart, Vulg. (cf. the Greek:</span> καὶ Ἀδὰμ): sed Adam <span class="italic">most MSS.:</span> sed et Adam or Adam <span class="italic">a few MSS.</span></a></li><script type="text/javascript">document.getElementById('note_LCL414_330_1').style.display = "none";</script><li class="note" id="note_LCL414_330_2"><a class="footnoteCrossrefLink" href="#target_note_LCL414_330_2" title="Click to highlight in text"><sup class="lineRef">2</sup>similitudine <span class="italic">most MSS. (cf. the Greek:</span> ἐπὶ τῷ ὁμοιώματι): similitudinem <span class="italic">V, Vulg.</span></a></li><script type="text/javascript">document.getElementById('note_LCL414_330_2').style.display = "none";</script></ul></section></notes></section>