<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

puniendi sunt cum omnibus etiam hominibus qui eorum societate detinentur, sicut religio loquitur quae nec fallit nec fallitur, non sicut iste quasi omni vento doctrinae hinc atque inde perflatus et falsis vera permiscens dolet quasi perituram religionem, quem postea confitetur errorem.</p>
<h3>XXIV</h3>
<span class="label"><span class="italic">Quo modo Hermes parentum suorum sit confessus errorem, quem tamen doluerit destruendum.</span></span>
<p><span class="sc">Post</span> multa enim ad hoc ipsum redit ut iterum dicat
de diis quos homines fecerunt, ita loquens: “Sed iam de talibus sint satis dicta talia. Iterum,” inquit, “ad hominem rationemque redeamus, ex quo divino dono homo animal dictum est rationale. Minus enim miranda, etsi miranda sunt, quae de homine dicta sunt. Omnium enim mirabilium vicit admirationem quod homo divinam potuit invenire naturam eamque efficere. Quoniam ergo proavi nostri multum errabant circa deorum rationem increduli et non animadvertentes ad cultum religionemque



</p></section><notes></notes></section>