<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

Abel inter duas ipsas civitates, Dei et hominum, inimicitias demonstravit. Pugnant ergo inter se mali et mali. Item pugnant inter se mali et boni. Boni vero et boni, si perfecti sunt, inter se pugnare non possunt. Proficientes autem nondumque perfecti
ita possunt ut bonus quisque ex ea parte pugnet contra alterum qua etiam contra semet ipsum. Et in uno quippe homine <span class="italic">caro concupiscit adversus spiritum et spiritus adversus carnem.</span> Concupiscentia ergo spiritalis contra alterius potest pugnare carnalem vel concupiscentia carnalis contra alterius spiritalem, sicut inter se pugnant boni et mali; vel certe ipsae concupiscentiae carnales inter se duorum bonorum, nondum utique perfectorum, sicut inter se pugnant mali et mali, donec eorum qui curantur ad ultimam victoriam sanitas perducatur.</p>
<h3>VI</h3>
<span class="label"><span class="italic">De languoribus quos ex poena peccati etiam cives civitatis Dei in huius vitae peregrinatione patiuntur et a quibus Deo medente sanantur.</span></span>
<p><span class="sc">Languor</span> est quippe iste, id est illa inoboedientia de qua in libro quarto decimo disseruimus, primae inoboedientiae
supplicium et ideo non natura sed



</p></section><notes></notes></section>