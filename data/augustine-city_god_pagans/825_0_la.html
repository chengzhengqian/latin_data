<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<h3>VII</h3>
<span class="label"><span class="italic">De morte quam quidam non regenerati pro Christi confessione suscipiunt.</span></span>
<p><span class="sc">Nam</span> quicumque, etiam non percepto regenerationis lavacro, pro Christi confessione moriuntur, tantum eis valet ad dimittenda peccata quantum si abluerentur
sacro fonte baptismatis. Qui enim dixit: <span class="italic">Si quis non renatus fuerit ex aqua et spiritu,</span> <a class="footnoteLink" href="#note_LCL414_154_1" id="target_note_LCL414_154_1"><sup>1</sup></a> <span class="italic">non intrabit in regnum
caelorum</span>, alia sententia istos fecit exceptos, ubi non minus generaliter ait: <span class="italic">Qui me confessus fuerit coram hominibus, confitebor [et ego]</span> <a class="footnoteLink" href="#note_LCL414_154_2" id="target_note_LCL414_154_2"><sup>2</sup></a> <span class="italic">eum coram Patre meo qui in caelis est</span> ; et alio loco: <span class="italic">Qui perdiderit animam
suam propter me inveniet eam.</span></p>
<p>Hinc est quod scriptum est: <span class="italic">Pretiosa in conspectu Domini mors sanctorum eius.</span> Quid enim pretiosius quam mors per quam fit ut et delicta omnia dimittantur
et merita cumulatius augeantur? Neque enim tanti sunt meriti qui, cum mortem differre non possent, baptizati sunt deletisque omnibus peccatis, ex hac vita emigrarunt quanti sunt hi qui mortem, cum possent, ideo non distulerunt, quia maluerunt







</p></section><notes><section class="footnotes"><ul><li class="note" id="note_LCL414_154_1"><a class="footnoteCrossrefLink" href="#target_note_LCL414_154_1" title="Click to highlight in text"><sup class="lineRef">1</sup>spiritu <span class="italic">some MSS. (cf. the corresponding Greek</span> : πνεύματος): spiritu sancto <span class="italic">other MSS., Vulg.</span></a></li><script type="text/javascript">document.getElementById('note_LCL414_154_1').style.display = "none";</script><li class="note" id="note_LCL414_154_2"><a class="footnoteCrossrefLink" href="#target_note_LCL414_154_2" title="Click to highlight in text"><sup class="lineRef">2</sup>et ego <span class="italic">omitted in most MSS. and probably rightly bracketed by editors as an interpolation from the Vulgate.</span></a></li><script type="text/javascript">document.getElementById('note_LCL414_154_2').style.display = "none";</script></ul></section></notes></section>