<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<h3>XIX</h3>
<span class="label"><span class="italic">Quod partes irae atque libidinis quae in homine tam vitiose moventur ut eas necesse sit frenis sapientiae
cohiberi in illa ante peccatum naturae sanitate non fuerint.</span></span>
<p><span class="sc">Hinc</span> est quod et illi philosophi qui veritati propius accesserunt iram atque libidinem vitiosas animi partes esse confessi sunt, eo quod turbide atque inordinate moverentur ad ea etiam quae sapientia perpetrari vetat, ac per hoc opus habere moderatrice mente atque ratione. Quam partem animi tertiam velut in arce quadam ad istas regendas perhibent conlocatam ut illa imperante, istis servientibus possit in homine iustitia ex omni animi parte servari.</p>
<p>Hae igitur partes, quas et in homine sapiente ac temperante fatentur esse vitiosas, ut eas ab his rebus ad quas iniuste moventur mens conpescendo et cohibendo refrenet ac revocet atque ad ea permittat quae sapientiae lege concessa sunt (sicut iram ad exerendam<a class="footnoteLink" href="#note_LCL414_364_1" id="target_note_LCL414_364_1"><sup>1</sup></a> iustam cohercitionem, sicut libidinem ad propagandae prolis officium)â€”hae, inquam, partes in paradiso ante peccatum vitiosae non erant. Non enim contra rectam voluntatem ad aliquid movebantur
unde necesse esset eas rationis tamquam frenis regentibus abstinere.</p>
<p>Nam quod nunc ita moventur et ab eis qui temperanter





</p></section><notes><section class="footnotes"><ul><li class="note" id="note_LCL414_364_1"><a class="footnoteCrossrefLink" href="#target_note_LCL414_364_1" title="Click to highlight in text"><sup class="lineRef">1</sup>exercendam <span class="italic">some MSS.</span></a></li><script type="text/javascript">document.getElementById('note_LCL414_364_1').style.display = "none";</script></ul></section></notes></section>