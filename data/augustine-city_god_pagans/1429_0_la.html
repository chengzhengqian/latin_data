<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

Hunc et ipse Christus Iesus ordinem servandum esse demonstrans: <span class="italic">Scriba, inquit, eruditus in regno Dei similis est viro patri familias proferenti de thesauro suo nova et vetera.</span> Non dixit: “Vetera et nova,” quod utique dixisset nisi maluisset meritorum ordinem servare quam temporum.</p>
<h3><span class="ac">V</span></h3>
<span class="label"><span class="italic">Quibus sententiis Domini Salvatoris divinum iudicium futurum in fine saeculi declaretur.</span></span>
<p><span class="sc">Ergo</span> ipse Salvator cum obiurgaret civitates in quibus virtutes magnas fecerat neque crediderant, et eis alienigenas anteponeret: <span class="italic">Verum tamen</span>, inquit, <span class="italic">dico vobis, Tyro et Sidoni remissius erit in die iudicii quam vobis</span> ; et paulo post alteri civitati: <span class="italic">Amen</span>, inquit, <span class="italic">dico vobis, quia terrae Sodomorum remissius erit in die iudicii quam tibi</span> (hic evidentissime praedicat diem iudicii esse venturum); et alio loco: <span class="italic">Viri Ninevitae</span>, inquit, <span class="italic">surgent in iudicio cum generatione ista et condemnabunt
eam; quia paenitentiam egerunt in praedicatione
Ionae, et ecce plus quam Iona hic. Regina Austri surget in iudicio cum generatione ista et condemnabit eam; quia venit a finibus terrae audire sapientiam Salomonis, et ecce plvs quam Salomon hic.</span> Duas res hoc loco discimus,





</p></section><notes></notes></section>