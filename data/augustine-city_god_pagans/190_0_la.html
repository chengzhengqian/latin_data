<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p class="noindent">potuerunt. Neque id solum fuit servile bellum, sed et Macedoniam provinciam prius servitia depopulata sunt et deinde Siciliam oramque maritimam. Quanta etiam et quam horrenda commiserint primo latrocinia,
deinde valida bella piratarum, quis pro magnitudine
rerum valeat eloqui?</p>
<h3>XXVII</h3>
<span class="label"><span class="italic">De bello civili Mariano atque Sullano.</span></span>
<p><span class="sc">Cum</span> vero Marius civili sanguine iam cruentus multis adversarum sibi partium peremptis victus Urbe profugisset,
vix paululum respirante civitate, ut verbis Tullianis utar, “superavit postea Cinna cum Mario. Tum vero clarissimis viris interfectis lumina civitatis extincta sunt. Ultus est huius victoriae crudelitatem postea Sulla, ne dici quidem opus est quanta deminutione
civium et quanta calamitate rei publicae.” De hac enim vindicta, quae perniciosior fuit, quam si scelera quae puniebantur inpunita relinquerentur, ait et Lucanus:</p>
<blockquote><p><span class="line">Excessit medicina modum nimiumque secuta est,</span><span class="linebreak"></span>
<span class="line">Qua morbi duxere manum. Periere nocentes;</span><span class="linebreak"></span>
<span class="line">Sed cum iam soli possent superesse nocentes.</span><span class="linebreak"></span></p></blockquote>
</section><notes></notes></section>