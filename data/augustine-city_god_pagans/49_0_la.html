<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p class="noindent">animae disputavit, se praecipitem dedisse de muro atque ita ex hac vita emigrasse ad eam quam credidit esse meliorem. Nihil enim urguebat aut calamitatis aut criminis seu verum seu falsum, quod non valendo ferre se auferret; sed ad capessendam mortem atque ad<a class="footnoteLink" href="#note_LCL411_98_1" id="target_note_LCL411_98_1"><sup>1</sup></a> huius vitae suavia vincla rumpenda sola adfuit animi magnitudo. Quod tamen magne potius factum esse quam bene testis ei esse potuit Plato ipse quem legerat, qui profecto id praecipue potissimumque fecisset vel etiam praecepisset, nisi ea mente qua inmortalitatem animae vidit, nequaquam faciendum, quin etiam prohibendum esse iudicasset.</p>
<p>At enim multi se interemerunt, ne in manus hostium
pervenirent. Non modo quaerimus utrum sit factum, sed utrum fuerit faciendum. Sana quippe ratio etiam exemplis anteponenda est, cui quidem et exempla concordant, sed illa quae tanto digniora sunt imitatione quanto excellentiora pietate. Non fecerunt patriarchae, non prophetae, non apostoli, quia et ipse Dominus Christus, quando eos, si persecutionem
paterentur, fugere admonuit de civitate in civitatem, potuit admonere ut sibi manus inferrent, ne in manus persequentium pervenirent. Porro si hoc ille non iussit aut monuit ut eo modo sui ex hac vita emigrarent, quibus migrantibus mansiones aeternas praeparaturum esse se promisit, quaelibet</p>
</section><notes><section class="footnotes"><ul><li class="note" id="note_LCL411_98_1"><a class="footnoteCrossrefLink" href="#target_note_LCL411_98_1" title="Click to highlight in text"><sup class="lineRef">1</sup>Ad <span class="italic">omitted by many MSS.</span></a></li><script type="text/javascript">document.getElementById('note_LCL411_98_1').style.display = "none";</script></ul></section></notes></section>