<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

terra atque mare et infernorum abdita et ipsa numina perhorrescunt; quorum lex<a class="footnoteLink" href="#note_LCL416_218_1" id="target_note_LCL416_218_1"><sup>1</sup></a> est Pater, quem valde sancti honorant Hebraei.” Tali oraculo dei sui Apollinis Porphyrius tam magnum Deum dixit Hebraeorum ut eum et ipsa numina perhorrescant. Cum ergo Deus iste dixerit: <span class="italic">Sacrificans diis eradicabitur</span>,
miror quod ipse Porphyrius non perhorruerit et sacrificans diis eradicari non formidaverit.</p>
<p>Dicit etiam bona philosophus iste de Christo, quasi oblitus illius de qua paulo ante locuti sumus contumeliae
suae, aut quasi in somnis dii eius maledixerint
Christo et evigilantes eum bonum esse cognoverint digneque laudaverint. Denique tamquam
mirabile aliquid atque incredibile prolaturus: “Praeter opinionem,” inquit, “profecto quibusdam videatur esse quod dicturi sumus. Christum enim dii piissimum pronuntiaverunt et inmortalem factum et cum bona praedicatione eius meminerunt; Christianos
vero pollutos, inquit, et contaminatos et errore implicatos esse dicunt et multis talibus adversus eos blasphemiis utuntur.” Deinde subicit velut oracula deorum blasphemantium Christianos et post haec: “De Christo autem,” inquit, “interrogantibus si est Deus, ait Hecate: ‘Quoniam quidem inmortalis anima post corpus incedit, nosti; a sapientia autem abscisa semper errat. Viri pietate praestantissimi est illa anima; hanc colunt aliena a se veritate.’” Deinde post verba huius quasi oraculi sua ipse contexens:
“Piissimum igitur virum,” inquit, “eum



</p></section><notes><section class="footnotes"><ul><li class="note" id="note_LCL416_218_1"><a class="footnoteCrossrefLink" href="#target_note_LCL416_218_1" title="Click to highlight in text"><sup class="lineRef">1</sup>lex <span class="italic">MSS.</span> : Rex <span class="italic">Welldon.</span></a></li><script type="text/javascript">document.getElementById('note_LCL416_218_1').style.display = "none";</script></ul></section></notes></section>