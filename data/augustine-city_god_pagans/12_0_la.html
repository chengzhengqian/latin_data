<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p class="noindent">tuti atque muniti, ubi propter eum inlaesi ab hostibus fuerant, inde in eum maledictis hostilibus prosilirent.</p>
<h3>IV</h3>
<span class="label"><span class="italic">De asylo Iunonis in Troia, quod neminem liberavit a Graecis, et basilicis apostolorum, quae omnes ad se confugientes a barbaris defenderunt.</span></span>
<p><span class="sc">Ipsa</span>, ut dixi, Troia, mater populi Romani, sacratis locis deorum suorum munire non potuit cives suos ab ignibus ferroque Graecorum, eosdem ipsos deos colentium; quin etiam</p>
<blockquote><p><span class="line indent14">Iunonis asylo</span><span class="linebreak"></span>
<span class="line">Custodes lecti, Phoenix et dirus Ulixes,</span><span class="linebreak"></span>
<span class="line">Praedam adservabant; huc undique Troia gaza</span><span class="linebreak"></span>
<span class="line">Incensis erepta adytis mensaeque deorum</span><span class="linebreak"></span>
<span class="line">Crateresque auro solidi captivaque vestis</span><span class="linebreak"></span>
<span class="line">Congeritur. Pueri et pavidae longo ordine matres</span><span class="linebreak"></span>
<span class="line">Stant circum.</span><span class="linebreak"></span></p></blockquote>
<p class="noindent">Electus est videlicet locus tantae deae sacratus, non unde captivos non liceret educere, sed ubi captivos liberet includere. Compara nunc asylum illud non cuiuslibet dei gregalis vel de turba plebis, sed Iovis ipsius sororis et coniugis et reginae omnium deorum cum memoriis nostrorum apostolorum. Illuc incensis templis et diis erepta spolia portabantur, non donanda</p>
</section><notes></notes></section>