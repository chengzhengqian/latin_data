<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<h3>V</h3>
<span class="label"><span class="italic">Quod de theologia cum Platonicis potissimum disceptandum
sit, quorum opinioni omnium philosophorum
postponenda sint dogmata.</span></span>
<p><span class="sc">Si</span> ergo Plato Dei huius imitatorem cognitorem amatorem dixit esse sapientem, cuius participatione sit beatus, quid opus est excutere ceteros? Nulli nobis quam isti propius accesserunt.</p>
<p>Cedat eis igitur non solum theologia illa fabulosa deorum criminibus oblectans animos impiorum, nec solum etiam illa civilis ubi inpuri daemones terrestribus gaudiis deditos populos deorum nomine seducentes humanos errores tamquam suos divinos honores habere voluerunt, ad spectandos suorum criminum ludos cultores suos tamquam ad suum cultum studiis inmundissimis excitantes et sibi delectabiliores ludos de ipsis spectatoribus exhibentes—ubi si qua velut honesta geruntur in templis, coniuncta sibi theatrorum obscenitate turpantur, et quaecumque turpia geruntur in theatris, comparata sibi templorum foeditate laudantur—, et ea quae Varro ex his sacris quasi ad caelum et terram rerumque mortalium semina et actus interpretatus est—quia nec ipsa illis ritibus significantur quae ipse




</p></section><notes></notes></section>