<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

sumpta, restitui. Si quis hoc etiam de igne similiter adfirmet et dicat reddenda esse universo igni corpora quae inde sumpta sunt ut caelestia fierent animalia, nonne inmortalitas quam talibus diis, velut deo summo
loquente, promisit Plato tamquam violentia disputationis
huius intercidet? An ibi propterea non fit, quia Deus non vult, cuius voluntatem, ut ait Plato, nulla vis vincit? Quid ergo prohibet ut hoc etiam de terrestribus corporibus Deus possit efficere, quandoquidem, ut nec ea quae orta sunt occidant nec ea quae sunt vincta<a class="footnoteLink" href="#note_LCL414_194_1" id="target_note_LCL414_194_1"><sup>1</sup></a> solvantur nec ea quae sunt ex elementis sumpta reddantur atque ut animae in corporibus constitutae nec umquam ea deserant et cum eis inmortalitate ac sempiterna beatitudine perfruantur,
posse Deum facere confitetur Plato?</p>
<p>Cur ergo non possit ut nec terrestria moriantur? An Deus non est potens quo usque Christiani credunt, sed quo usque Platonici volunt? Nimirum quippe consilium Dei et potestatem potuerunt philosophi, nec potuerunt nosse prophetae, cum potius e contrario
Dei prophetas ad enuntiandam eius, quantum dignatus est, voluntatem Spiritus eius docuerit, philosophos autem in ea cognoscenda coniectura humana deceperit.</p>
<p>Verum non usque adeo decipi debuerunt, non solum ignorantia verum<a class="footnoteLink" href="#note_LCL414_194_2" id="target_note_LCL414_194_2"><sup>2</sup></a> etiam pervicacia, ut et sibi




</p></section><notes><section class="footnotes"><ul><li class="note" id="note_LCL414_194_1"><a class="footnoteCrossrefLink" href="#target_note_LCL414_194_1" title="Click to highlight in text"><sup class="lineRef">1</sup>iuncta <span class="italic">a few MSS.</span></a></li><script type="text/javascript">document.getElementById('note_LCL414_194_1').style.display = "none";</script><li class="note" id="note_LCL414_194_2"><a class="footnoteCrossrefLink" href="#target_note_LCL414_194_2" title="Click to highlight in text"><sup class="lineRef">2</sup>sed magis <span class="italic">some MSS.</span></a></li><script type="text/javascript">document.getElementById('note_LCL414_194_2').style.display = "none";</script></ul></section></notes></section>