<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

ut ex illa etiam parte cantare videantur. Ipse sum expertus sudare hominem solere cum vellet. Notum est quosdam flere cum volunt atque ubertim lacrimas fundere.</p>
<p>Iam illud multo est incredibilius quod plerique fratres memoria recentissima experti sunt. Presbyter
fuit quidam, Restitutus nomine, in paroecia Calamensis ecclesiae. Quando<a class="footnoteLink" href="#note_LCL414_390_1" id="target_note_LCL414_390_1"><sup>1</sup></a> ei placebat (rogabatur
autem ut hoc faceret ab eis qui rem mirabilem coram scire cupiebant), ad imitatas quasi lamentantis cuiuslibet hominis voces ita se auferebat a sensibus et iacebat simillimus mortuo ut non solum vellicantes atque pungentes minime sentiret sed aliquando etiam igne ureretur admoto sine ullo doloris sensu nisi postmodum ex vulnere. Non autem obnitendo, sed non sentiendo non movere corpus eo probabatur quod tamquam in defuncto nullus inveniebatur anhelitus. Hominum tamen voces, si clarius loquerentur,
tamquam de longinquo se audire postea referebat.</p>
<p>Cum itaque corpus etiam nunc quibusdam, licet in carne corruptibili hanc aerumnosam ducentibus vitam, ita in plerisque motionibus et affectionibus extra usitatum naturae modum mirabiliter serviat, quid causae est ut non credamus ante inoboedientiae peccatum corruptionisque supplicium ad propagandam
prolem sine ulla libidine servire voluntati humanae humana membra potuisse? Donatus est




</p></section><notes><section class="footnotes"><ul><li class="note" id="note_LCL414_390_1"><a class="footnoteCrossrefLink" href="#target_note_LCL414_390_1" title="Click to highlight in text"><sup class="lineRef">1</sup>qui quando <span class="italic">some MSS.</span></a></li><script type="text/javascript">document.getElementById('note_LCL414_390_1').style.display = "none";</script></ul></section></notes></section>