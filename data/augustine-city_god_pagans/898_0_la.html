<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p>Et apud auctores saecularium litterarum talis istorum verborum indifferentia reperitur. Ait enim Cicero orator amplissimus: “Cupio, patres conscripti, me esse clementem.” Quia id verbum in bono posuit, quis tam perverse doctus existat qui non eum “Cupio,” sed “Volo” potius dicere debuisse contendat?
Porro apud Terentium flagitiosus adulescens
insana flagrans cupidine:</p>
<blockquote><p><span class="line">Nihil volo aliud, inquit, nisi Philumenam.</span><span class="linebreak"></span></p></blockquote>
<p class="noindent">Quam voluntatem fuisse libidinem responsio quae ibi servi eius sanioris inducitur satis indicat. Ait namque domino suo:</p>
<blockquote><p><span class="line indent13">Quanto satius est</span><span class="linebreak"></span>
<span class="line indent2">Te id dare operam, qui<a class="footnoteLink" href="#note_LCL414_300_1" id="target_note_LCL414_300_1"><sup>1</sup></a> istum amorem ex animo</span><span class="linebreak"></span>
<span class="line indent18">amoveas tuo,</span><span class="linebreak"></span>
<span class="line indent2">Quam id loqui quo magis libido frustra accendatur</span><span class="linebreak"></span>
<span class="line indent20">tua?</span><span class="linebreak"></span></p></blockquote>
<p class="noindent">Gaudium vero eos et in malo posuisse ille ipse Vergilianus
testis est versus ubi has quattuor perturbationes
summa brevitate complexus est:</p>
<blockquote><p><span class="line">Hinc metuunt cupiuntque, dolent gaudentque.</span><span class="linebreak"></span></p></blockquote>
<p class="noindent">Dixit etiam idem auctor:</p>
<blockquote><p><span class="line">Mala mentis gaudia.</span><span class="linebreak"></span></p></blockquote>
<p>Proinde volunt cavent gaudent et boni et mali; atque ut eadem aliis verbis enuntiemus, cupiunt



</p></section><notes><section class="footnotes"><ul><li class="note" id="note_LCL414_300_1"><a class="footnoteCrossrefLink" href="#target_note_LCL414_300_1" title="Click to highlight in text"><sup class="lineRef">1</sup>qui <span class="italic">some MSS., Terence</span> : quo <span class="italic">other MSS.</span></a></li><script type="text/javascript">document.getElementById('note_LCL414_300_1').style.display = "none";</script></ul></section></notes></section>