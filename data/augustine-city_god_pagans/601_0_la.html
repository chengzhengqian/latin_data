<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<h3>IX</h3>
<span class="label"><span class="italic">De inlicitis artibus erga daemonum cultum, in quibus Porphyrius Platonicus quaedam probando, quaedam quasi inprobando versatur.</span></span>
<p><span class="sc">Haec</span> et alia multa huiusce modi, quae omnia commemorare
nimis longum est, fiebant ad commendandum
unius Dei veri cultum et multorum falsorumque prohibendum. Fiebant autem simplici fide atque fiducia pietatis, non incantationibus et carminibus nefariae curiositatis arte compositis, quam vel magian vel detestabiliore nomine goetian vel honorabiliore
theurgian vocant qui quasi conantur ista discernere et inlicitis artibus deditos alios damnabiles, quos et maleficos vulgus appellat—hos enim ad goetian pertinere dicunt—alios autem laudabiles videri volunt, quibus theurgian deputant; cum sint utrique ritibus fallacibus daemonum obstricti sub nominibus angelorum.</p>
<p>Nam et Porphyrius quandam quasi purgationem animae per theurgian, cunctanter tamen et pudibunda
quodam modo disputatione promittit; reversionem
vero ad Deum hanc artem praestare cuiquam negat; ut videas eum inter vitium sacrilegae curiositatis
</p></section><notes></notes></section>