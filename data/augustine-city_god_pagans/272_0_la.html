<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p class="noindent">in actionibus, in eventis, in professionibus, artibus,
honoribus ceterisque rebus ad humanam vitam pertinentibus atque in ipsa morte sit plerumque tanta diversitas ut similiores eis sint, quantum ad haec adtinet, multi extranei quam ipsi inter se gemini perexiguo temporis intervallo in nascendo separati, in conceptu autem per unum concubitum uno etiam momento seminati?</p>
<h3>II</h3>
<span class="label"><span class="italic">De geminorum simili dissimilique valetudine.</span></span>
<p><span class="sc">Cicero</span> dicit Hippocratem, nobilissimum medicum, scriptum reliquisse quosdam fratres, cum simul aegrotare coepissent et eorum morbus eodem tempore
ingravesceret, eodem levaretur, geminos suspicatum;
quos Posidonius Stoicus, multum astrologiae deditus, eadem constitutione astrorum natos eademque
conceptos solebat asserere. Ita quod medicus pertinere credebat ad simillimam temperiem valetudinis,</p>
</section><notes></notes></section>