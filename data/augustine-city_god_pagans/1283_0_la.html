<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

cordis humani quid ei videretur expressit? <span class="italic">Altitudo phantasiae suae</span> tamquam versus superioris est expositio;
altitudo enim est abyssus. Quod autem ait: <span class="italic">Phantasiae suae,</span> subaudiendum est vocem dedit; hoc est, quod diximus, quid ei videretur expressit. Phantasia quippe visio est, quam non tenuit, non operuit, sed confitendo eructavit. <span class="italic">Elevatus est sol, et luna stetit in ordine suo,</span> hoc est, adscendit Christus in caelum, et ordinata est ecclesia sub rege suo. <span class="italic">In lucem iacula tua ibunt,</span> hoc est, non in occultum, sed in manifestum tua verba mittentur. <span class="italic">In splendorem coruscationis armorum tuorum,</span> subaudiendum est iacula tua ibunt. Dixerat enim suis: <span class="italic">Quae dico vobis in tenebris, dicite in lumine. In comminatione minorabis terram,</span> id est, comminando humiliabis homines. <span class="italic">Et in furore deicies gentes,</span> quia eos qui se exaltant vindicando conlides. <span class="italic">Existi in salutem populi tui, ut salvos facias christos tuos; misisti in capita iniquorum mortem,</span> nihil horum est exponendum.</p>
<p><span class="italic">Excitasti vincula usque ad collum,</span> et bona hic possunt intellegi vincula sapientiae, ut iniciantur pedes in compedes eius et collum in torquem eius. <span class="italic">Praecidisti in stupore mentis,</span> subaudimus vincula, excitavit enim bona, praecidit mala, de quibus ei dicitur: <span class="italic">Disrupisti</span>
</p></section><notes></notes></section>