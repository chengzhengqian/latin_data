<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

corruptibilium qualitates quae corporibus nostris corruptibilibus congruebant ardendo penitus interibunt,
atque ipsa substantia eas qualitates habebit quae corporibus immortalibus mirabili mutatione conveniant, ut scilicet mundus in melius innovatus apte adcommodetur hominibus etiam carne in melius innovatis.</p>
<p>Quod autem ait: <span class="italic">Et mare iam non est:</span> utrum maximo illo ardore siccetur an et ipsum vertatur in melius, non facile dixerim. Caelum quippe novum et terram novam futuram legimus, de mari autem novo aliquid me uspiam legisse non recolo, nisi quod in hoc eodem libro reperitur: <span class="italic">Tamquam mare vitreum simile crystallo.</span> Sed tunc non de isto fine saeculi loquebatur,
nec proprie dixisse videtur mare, sed <span class="italic">tamquam mare.</span> Quamvis et nunc, sicut amat prophetica locutio
propriis verbis translata miscere ac sic quodam modo velare quod dicitur, potuit de illo mari dicere: <span class="italic">Et mare iam non est</span>, de quo supra dixerat: <span class="italic">Et exhibuit mortuos mare qui in eo erant.</span> Iam enim tunc non erit hoc saeculum vitae<a class="footnoteLink" href="#note_LCL416_344_1" id="target_note_LCL416_344_1"><sup>1</sup></a> mortalium turbulentum et procellosum,
quod maris nomine figuravit.</p>
</section><notes><section class="footnotes"><ul><li class="note" id="note_LCL416_344_1"><a class="footnoteCrossrefLink" href="#target_note_LCL416_344_1" title="Click to highlight in text"><sup class="lineRef">1</sup>vitae (<span class="italic">dative</span>) Ms. e: <span class="italic">the other MSS. read</span> vita.</a></li><script type="text/javascript">document.getElementById('note_LCL416_344_1').style.display = "none";</script></ul></section></notes></section>