<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

exhibetur, veneficia, inimicitias, contentiones, aemulationes,
animositates, dissensiones, haereses, invidias non potius intellegat animi vitia esse quam carnis? Quando quidem fieri potest ut propter idololatriam vel haeresis alicuius errorem a voluptatibus corporis temperetur; et tamen etiam tunc homo, quamvis carnis libidines continere atque cohibere videatur, secundum carnem vivere hac apostolica auctoritate convincitur, et in eo quod abstinet a voluptatibus carnis damnabilia opera carnis agere demonstratur.</p>
<p>Quis inimicitias non in animo habeat? Aut quis ita loquatur ut inimico suo vel quem putat inimicum dicat: “Malam carnem,” ac non potius: “Malum animum habes adversus me”? Postremo, sicut carnalitates, ut ita dicam, si quis audisset, non dubitaret
carni tribuere, ita nemo dubitat animositates ad animum pertinere. Cur ergo haec omnia et his similia doctor gentium in fide et veritate opera carnis appellat nisi quia eo locutionis modo quo totum signiflcatur a parte ipsum hominem vult nomine carnis
intellegi?</p>
</section><notes></notes></section>