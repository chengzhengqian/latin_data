<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p><span class="italic">

Isaac filio suo, et filiis concubinarum suarum dedit Abraham dationes et dimisit eos ab Isaac filio suo adhuc se vivo ad orientem, in terram orientis.</span></p>
<p>Habent ergo nonnulla munera filii concubinarum, sed non perveniunt ad regnum promissum, nec haeretici, nec Iudaei carnales, quia praeter Isaac nullus est heres, et <span class="italic">non qui filii carnis, hi filii Dei, sed filii promissionis deputantur in semine,</span> de quo dictum est: <span class="italic">In Isaac vocabitur tibi semen.</span> Neque enim video cur etiam Cettura post uxoris mortem ducta nisi propter hoc mysterium dicta sit concubina. Sed quisquis haec non vult in istis significationibus accipere, non calumnietur Abrahae. Quid si enim et hoc provisum est contra haereticos futuros secundarum adversarios nuptiarum, ut in ipso patre multarum gentium post obitum coniugis iterum coniugari demonstraretur non esse peccatum?</p>
<p>Et mortuus est Abraham, cum esset annorum centum septuaginta quinque.<a class="footnoteLink" href="#note_LCL415_160_1" id="target_note_LCL415_160_1"><sup>1</sup></a> Annorum ergo septuaginta quinque<a class="footnoteLink" href="#note_LCL415_160_1" id="target_note_LCL415_160_1"><sup>1</sup></a> Isaac filium dereliquit, quem centenarius genuit.</p>
</section><notes><section class="footnotes"><ul><li class="note" id="note_LCL415_160_1"><a class="footnoteCrossrefLink" href="#target_note_LCL415_160_1" title="Click to highlight in text"><sup class="lineRef">1</sup>The error in the manuscripts which gives their ages as 170 and 70, respectively, has been corrected in the printed editions, on the basis of the LXX reading.</a></li><script type="text/javascript">document.getElementById('note_LCL415_160_1').style.display = "none";</script></ul></section></notes></section>