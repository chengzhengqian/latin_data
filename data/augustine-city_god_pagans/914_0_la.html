<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

faciunt non putant esse peccatum. Ille autem scivit; alioquin quo modo verum erit: <span class="italic">Adam non est seductus?</span> Sed inexpertus divinae severitatis in eo falli potuit, ut veniale crederet esse commissum. Ac per hoc in eo quidem quo mulier seducta est non est ille seductus,
sed eum fefellit quo modo fuerat iudicandum quod erat dicturus: <span class="italic">Mulier quam dedisti mecum<a class="footnoteLink" href="#note_LCL414_332_1" id="target_note_LCL414_332_1"><sup>1</sup></a> ipsa mihi dedit, et manducavi.</span> Quid ergo pluribus? Etsi credendo non sunt ambo decepti, peccando tamen ambo sunt capti et diaboli laqueis inplicati.</p>
<h3>XII</h3>
<span class="label"><span class="italic">De qualitate peccati a primis hominibus admissi.</span></span>
<p><span class="sc">Si</span> quem vero movet cur aliis peccatis sic natura non mutetur humana quem ad modum illa duorum primorum hominum praevaricatione mutata est, ut tantae corruptioni quantam videmus atque sentimus et per hanc subiaceret et morti ac tot et tantis tamque inter se contrariis perturbaretur et fluctuaret affectibus, qualis in paradiso ante pecca-tum, licet in corpore animali esset, utique non fuit—si
quis hoc movetur, ut dixi, non ideo debet existimare
leve ac parvum illud fuisse commissum, quia in esca factum est, non quidem mala nec noxia nisi



</p></section><notes><section class="footnotes"><ul><li class="note" id="note_LCL414_332_1"><a class="footnoteCrossrefLink" href="#target_note_LCL414_332_1" title="Click to highlight in text"><sup class="lineRef">1</sup>mecum <span class="italic">some MSS. (cf. Septuagint:</span> μετ᾿ ἐμοῦ): mihi <span class="italic">other MSS. (cf. Vulg.:</span> mihi sociam).</a></li><script type="text/javascript">document.getElementById('note_LCL414_332_1').style.display = "none";</script></ul></section></notes></section>