<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

audiunt, non corporis aure, sed mentis, ministri eius et nuntii, qui eius veritate incommutabili perfruuntur inmortaliter beati; et quod faciendum modis ineffabilibus
audiunt et usque in ista visibilia atque sensibilia perducendum, incunctanter atque indifficulter
efficiunt.</p>
<p>Haec autem lex distributione temporum data est, quae prius haberet, ut dictum est, promissa terrena, quibus tamen significarentur aeterna, quae visibilibus
sacramentis celebrarent multi, intellegerent pauci. Unius tamen Dei cultus apertissima illic et vocum et rerum omnium contestatione praecipitur, non unius de turba, sed qui fecit caelum et terram et omnem animam et omnem spiritum, qui non est quod ipse. Ille enim fecit, haec facta sunt, atque ut sint et bene se habeant eius indigent a quo facta sunt.</p>
<h3>XVI</h3>
<span class="label"><span class="italic">An de promerenda beata vita his angelis sit credendum qui se coli exigunt honore divino; an vero illis qui non sibi, sed uni Deo sancta praecipiunt religione serviri.</span></span>
<p><span class="sc">Quibus</span> igitur angelis de beata et sempiterna vita credendum esse censemus? Utrum eis qui se religionis ritibus coli volunt sibi sacra et sacrificia
</p></section><notes></notes></section>