<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">
<span class="italic">Domino.</span> Istos vero desertores tenebras aptissime nuncupari profecto advertunt qui peiores esse hominibus infidelibus sive intellegunt sive credunt.</p>
<p>Quapropter, etsi alia lux in isto huius libri loco intellegenda est ubi legimus: <span class="italic">Dixit Deus: Fiat lux, et facta est lux</span>, et aliae tenebrae significatae sunt in eo quod scriptum est: <span class="italic">Divisit Deus inter lucem et tenebras</span>, nos tamen has duas angelicas societates, unam fruentem Deo, alteram tumentem typho; unam cui dicitur: <span class="italic">Adorate eum omnes angeli eius</span>, aliam cuius princeps dicit: <span class="italic">Haec omnia tibi dabo, si prostratus adoraveris me</span> ; unam Dei sancto amore flagrantem, alteram propriae celsitudinis inmundo amore fumantem;
et quoniam, sicut scriptum est, <span class="italic">Deus superbis resistit, humilibus autem dat gratiam,</span> illam in caelis caelorum habitantem, istam inde deiectam in hoc infimo aerio caelo tumultuantem; illam luminosa pietate tranquillam, istam tenebrosis cupiditatibus turbulentam; illam Dei nutu clementer subvenientem,
iuste ulciscentem, istam suo fastu subdendi et nocendi libidine exaestuantem; illam, ut quantum vult consulat, Dei bonitati ministram, istam, ne quantum vult noceat, Dei potestate frenatam; illam huic inludentem, ut nolens prosit persecutionibus suis, hanc illi invidentem, cum peregrinos colligit







</p></section><notes></notes></section>