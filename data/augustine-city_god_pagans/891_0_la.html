<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

Sed cum consentimus appetendo ea quae volumus, cupiditas, cum autem consentimus fruendo his quae volumus, laetitia vocatur. Itemque cum dissentimus ab eo quod accidere nolumus, talis voluntas metus est, cum autem dissentimus ab eo quod nolentibus accidit, talis voluntas tristitia est. Et omnino pro varietate rerum quae appetuntur atque fugiuntur, sicut allicitur vel offenditur voluntas hominis, ita in hos vel illos affectus mutatur et vertitur.</p>
<p>Quapropter homo qui secundum Deum, non secundum
hominem vivit oportet ut sit amator boni, unde fit consequens ut malum oderit. Et quoniam nemo natura, sed quisquis malus est vitio malus est, perfectum
odium debet malis qui secundum Deum vivit, ut nec propter vitium oderit hominem nec amet vitium propter hominem, sed oderit vitium, amet hominem. Sanato enim vitio, totum quod amare, nihil autem quod debeat odisse remanebit.</p>
<h3>VII</h3>
<span class="label"><span class="italic">Amorem et dilectionem indifferenter et in bono et in malo apud sacras litteras inveniri.</span></span>
<p><span class="sc">Nam</span> cuius propositum est amare Deum et non secundum
hominem, sed secundum Deum amare



</p></section><notes></notes></section>