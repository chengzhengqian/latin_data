<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<h2><span class="ac">Liber X</span></h2>
<h3>I</h3>
<span class="label"><span class="italic">Veram beatitudinem sive angelis sive hominibus per unum Deum tribui etiam Platonicos definisse; sed utrum hi quos ob hoc ipsum colendos putant uni tantum Deo, an etiam sibi sacrificari velint, esse quaerendum.</span></span>
<p><span class="sc">Omnium</span> certa sententia est qui ratione quoquo modo uti possunt beatos esse omnes homines velle. Qui autem sint vel unde fiant dum mortalium quaerit infirmitas, multae magnaeque controversiae concitatae sunt in quibus philosophi sua studia et otia contriverunt, quas in medium adducere atque discutere
et longum est et non necessarium. Si enim recolit qui haec legit quid in libro egerimus octavo in eligendis philosophis cum quibus haec de beata vita quae post mortem futura est quaestio tractaretur,
utrum ad eam uni Deo vero qui etiam effector est deorum, an plurimis diis religione sacrisque
serviendo pervenire possimus, non etiam hic eadem repeti expectat, praesertim cum possit relegendo,


</p></section><notes></notes></section>