<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">
<span class="italic">angelos suos spiritus</span>, id est eos qui natura spiritus sunt facit esse angelos suos, iniungendo eis officium nuntiandi. Qui enim Graece dicitur ἄγγελος, quod nomen Latina declinatione angelus perhibetur, Latina lingua nuntius interpretatur. Sed utrum eorum corpora consequenter adiunxerit dicendo: <span class="italic">Et ministros suos ignem ardentem</span>, an quod caritate tamquam
igne spiritali fervere debeant ministri eius ambiguum est.</p>
<p>Apparuisse tamen hominibus angelos in talibus corporibus ut non solum videri verum etiam tangi possent eadem veracissima<a class="footnoteLink" href="#note_LCL414_548_1" id="target_note_LCL414_548_1"><sup>1</sup></a> scriptura testatur. Et quoniam creberrima fama est, multique se expertos vel ab eis qui experti essent, de quorum fide dubitandum
non esset,<a class="footnoteLink" href="#note_LCL414_548_2" id="target_note_LCL414_548_2"><sup>2</sup></a> audisse confirmant, Silvanos et Panes,<a class="footnoteLink" href="#note_LCL414_548_3" id="target_note_LCL414_548_3"><sup>3</sup></a> quos vulgo incubos vocant, inprobos saepe extitisse mulieribus et earum appetisse ac peregisse concubitum, et quosdam daemones, quos Dusios Galli nuncupant, adsidue hanc inmunditiam et temptare et efficere plures talesque adseverant ut hoc negare inpudentiae videatur, non hinc aliquid audeo definire, utrum aliqui spiritus elemento aerio corporati (nam hoc elementum, etiam cum agitatur flabello, sensu corporis tactuque sentitur) possint






</p></section><notes><section class="footnotes"><ul><li class="note" id="note_LCL414_548_1"><a class="footnoteCrossrefLink" href="#target_note_LCL414_548_1" title="Click to highlight in text"><sup class="lineRef">1</sup>veracissima <span class="italic">V:</span> verissima <span class="italic">most MSS.</span></a></li><script type="text/javascript">document.getElementById('note_LCL414_548_1').style.display = "none";</script><li class="note" id="note_LCL414_548_2"><a class="footnoteCrossrefLink" href="#target_note_LCL414_548_2" title="Click to highlight in text"><sup class="lineRef">2</sup>est <span class="italic">a few MSS.</span></a></li><script type="text/javascript">document.getElementById('note_LCL414_548_2').style.display = "none";</script><li class="note" id="note_LCL414_548_3"><a class="footnoteCrossrefLink" href="#target_note_LCL414_548_3" title="Click to highlight in text"><sup class="lineRef">3</sup>faunos (ph-) <span class="italic">some MSS.</span></a></li><script type="text/javascript">document.getElementById('note_LCL414_548_3').style.display = "none";</script></ul></section></notes></section>