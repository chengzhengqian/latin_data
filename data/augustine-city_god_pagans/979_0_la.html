<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

sed postea quam est genitus idem ipse, centum minus quam in Hebraeis inveniuntur in nostris. Atque ita et<a class="footnoteLink" href="#note_LCL414_462_1" id="target_note_LCL414_462_1"><sup>1</sup></a> hinc et inde numeri universitas consonat.
In sexta autem generatione nusquam utrique codices discrepant, In septima vero, ubi ille qui natus est Enoch non mortuus, sed, quod Deo placuerit,
translatus esse narratur, eadem dissonantia est, quae in superioribus quinque de centum annis antequam
gigneret eum qui ibi commemoratus est filium, atque<a class="footnoteLink" href="#note_LCL414_462_2" id="target_note_LCL414_462_2"><sup>2</sup></a> in summa similis consonantia. Vixit enim annos, antequam transferretur, secundum utrosque codices trecentos sexaginta quinque.</p>
<p>Octava generatio habet quidem nonnullam diversitatem,
sed minorem ac dissimilem ceteris. Mathusalam quippe, quem genuit Enoch, antequam gigneret eum qui in ipso ordine sequitur, secundum Hebraeos non centum minus sed viginti amplius vixit annos; qui rursus in nostris, postea quam eum genuit, reperiuntur additi, et in utrisque sibi summa universi numeri occurrit. In sola nona generatione, id est in annis Lamech, filii Mathusalae, patris autem Noe, summa universitatis discrepat, sed non plurimum.
Viginti enim et quattuor annos plus vixisse in Hebraeis quam in nostris codicibus invenitur. Namque antequam gigneret filium qui vocatus est




</p></section><notes><section class="footnotes"><ul><li class="note" id="note_LCL414_462_1"><a class="footnoteCrossrefLink" href="#target_note_LCL414_462_1" title="Click to highlight in text"><sup class="lineRef">1</sup>et <span class="italic">omitted in V and several other MSS.</span></a></li><script type="text/javascript">document.getElementById('note_LCL414_462_1').style.display = "none";</script><li class="note" id="note_LCL414_462_2"><a class="footnoteCrossrefLink" href="#target_note_LCL414_462_2" title="Click to highlight in text"><sup class="lineRef">2</sup>atque ita <span class="italic">some MSS.</span></a></li><script type="text/javascript">document.getElementById('note_LCL414_462_2').style.display = "none";</script></ul></section></notes></section>