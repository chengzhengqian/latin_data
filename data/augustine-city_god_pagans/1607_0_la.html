<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

iam desinant, nullam indulgentiam consequuntur, si ad remittendum aliis quod in eos quisque peccaverit inexorabiles fuerint, cum dicat Dominus: <span class="italic">Si autem non dimiseritis hominibus, neque pater vester dimittet vobis.</span></p>
<p>Ad hoc enim valet quod etiam Iacobus apostolus ait iudicium futurum sine misericordia illi qui non fecit misericordiam. Venire quippe debet in mentem etiam servus ille cui debitori dominus eius relaxavit decem milia talentorum, quae postea iussit ut redderet,
quia ipse non misertus est conservi sui qui ei debebat centum denarios. In his ergo qui filii sunt promissionis et vasa misericordiae valet quod ait idem apostolus consequenter adiungens: <span class="italic">Superexultat
autem misericordia iudicio,</span> quoniam et illi iusti qui tanta sanctitate vixerunt ut alios quoque recipiant in tabernacula aeterna (a quibus amici facti sunt de mammona iniquitatis ut tales essent) misericordia liberati sunt ab eo qui iustificat impium, imputans mercedem secundum gratiam, non secundum debitum.
In eorum quippe numero est apostolus qui dicit: <span class="italic">Misericordiam consecutus sum, ut fidelis essem.</span></p>
<p>Illi autem qui recipiuntur a talibus in tabernacula aeterna, fatendum est quod non sint his moribus praediti ut eis liberandis sine suffragio sanctorum sua possit vita sufficere, ac per hoc multo amplius in eis superexultat misericordia iudicio. Nec tamen ideo putandus est quisquam sceleratissimus, nequaquam vita vel bona vel tolerabiliore mutatus, recipi in







</p></section><notes></notes></section>