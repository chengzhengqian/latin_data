<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

melius utique postea quam prius. Quod autem recipit magis et minus, sine dubitatione mutabile est.</p>
<p>Unde ingeniosi et docti et in his exercitati homines facile collegerunt non esse in eis rebus primam speciem, ubi mutabilis esse convincitur. Cum igitur in eorum conspectu et corpus et animus magis minusque speciosa essent, si autem omni specie carere possent, omnino nulla essent, viderunt esse aliquid ubi prima esset incommutabilis et ideo nec comparabilis; atque ibi esse rerum principium rectissime crediderunt quod factum non esset et ex quo facta cuncta essent.</p>
<p>Ita quod notum est Dei, manifestavit eis ipse, cum ab eis invisibilia eius per ea quae facta sunt, intellecta conspecta sunt; sempiterna quoque virtus eius et divinitas; a quo etiam visibilia et temporalia cuncta creata sunt.</p>
<p>Haec de illa parte quam physicam, id est naturalem nuncupant, dicta sint.</p>
<h3>VII</h3>
<span class="label"><span class="italic">Quafito excellentiores ceteris in logica, id est rationali philosophia, Platonici sint kabendi.</span></span>
<p><span class="sc">Quod</span> autem adtinet ad doctrinam ubi versatur pars altera, quae ab eis logica, id est rationalis, vocatur, absit ut his comparandi videantur qui


</p></section><notes></notes></section>