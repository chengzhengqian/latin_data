<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

constituere iustitiae Dei non essent subiecti, nec solum dolorem verum etiam luctum suum denuntiantem
quibusdam qui ante peccaverunt et non egerunt paenitentiam super inmunditia et fornicationibus suis.</p>
<p>Hi motus, hi affectus de amore boni et de sancta caritate venientes si vitia vocanda sunt, sinamus ut ea quae vere vitia sunt virtutes vocentur. Sed cum rectam rationem sequantur istae affectiones quando ubi oportet adhibentur, quis eas tunc morbos seu vitiosas passiones audeat dicere? Quam ob rem etiam ipse Dominus in forma servi<a class="footnoteLink" href="#note_LCL414_310_1" id="target_note_LCL414_310_1"><sup>1</sup></a> agere vitam dignatus humanam, sed nullum habens omnino peccatum
adhibuit eas ubi adhibendas esse iudicavit. Neque enim in quo verum erat hominis corpus et verus hominis animus, falsus erat humanus affectus. Cum ergo eius in evangelio ista referuntur: quod super duritia<a class="footnoteLink" href="#note_LCL414_310_2" id="target_note_LCL414_310_2"><sup>2</sup></a> cordis Iudaeorum cum ira contristatus sit; quod dixerit: <span class="italic">Gaudeo propter vos ut credatis;</span> quod Lazarum suscitaturus etiam lacrimas fuderit; quod concupiverit cum discipulis suis manducare pascha; quod, propinquante passione, tristis fuerit anima eius, non falso utique referuntur. Verum ille hos motus certae dispensationis gratia ita, cum voluit, suscepit animo humano ut. cum voluit, factus est homo.</p>
<p>Proinde, quod fatendum est, etiam cum rectas et








</p></section><notes><section class="footnotes"><ul><li class="note" id="note_LCL414_310_1"><a class="footnoteCrossrefLink" href="#target_note_LCL414_310_1" title="Click to highlight in text"><sup class="lineRef">1</sup>dei <span class="italic">V. Eugippiusâ€™ Excerpts.</span></a></li><script type="text/javascript">document.getElementById('note_LCL414_310_1').style.display = "none";</script><li class="note" id="note_LCL414_310_2"><a class="footnoteCrossrefLink" href="#target_note_LCL414_310_2" title="Click to highlight in text"><sup class="lineRef">2</sup>duritiam <span class="italic">some MSS.</span></a></li><script type="text/javascript">document.getElementById('note_LCL414_310_2').style.display = "none";</script></ul></section></notes></section>