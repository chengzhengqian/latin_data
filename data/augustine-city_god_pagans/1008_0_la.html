<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

dedicatur hoc tempore, id est mortalis huius saeculi labente transcursu, sed in illa inmortalitate beatitudinis
sempiternae.</p>
<h3>XIX</h3>
<span class="label"><span class="italic">De significatione, quae in Enoch translatione monstratur.</span></span>
<p><span class="sc">Nam</span> et ista propago cuius est pater Seth in ea generatione habet dedicationis nomen quae septima est ex Adam, adnumerato Adam. Septimus enim ab illo natus est Enoch, quod interpretatur dedicatio. Sed ipse est ille translatus quoniam placuit Deo, et insigni numero in ordine generationum quo sabbatum consecratum est, septimo scilicet ab Adam. Ab ipso autem patre istarum generationum quae discernuntur
a progenie Cain, id est a Seth, sextus est; quoto die factus est homo et consummavit Deus omnia opera sua. Sed huius Enoch translatio nostrae dedicationis est praefigurata dilatio.</p>
<p>Quae quidem iam facta est in Christo, capite nostro, qui sic resurrexit ut non moriatur ulterius, sed etiam ipse translatus est. Restat autem altera dedicatio universae domus cuius ipse Christus est fundamentum, quae differtur in finem, quando erit omnium resurrectio non moriturorum amplius. Sive autem domus Dei dicatur sive templum Dei sive



</p></section><notes></notes></section>