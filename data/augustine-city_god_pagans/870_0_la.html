<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

sine dubitatione significans. Quod itaque Graece πνοὴ dicitur nostri aliquando flatum, aliquando
spiritum, aliquando inspirationem vel aspirationem,
quando etiam Dei dicitur, interpretati sunt, πνεῦμα vero numquam nisi spiritum, sive hominis (de quo ait apostolus: <span class="italic">Quis enim scit hominum quae sunt hominis nisi spiritus hominis qui in ipso est?</span>) sive pecoris (sicut in Salomonis libro scriptum est: <span class="italic">Quis scit si spiritus hominis ascendat susum</span> <a class="footnoteLink" href="#note_LCL414_244_1" id="target_note_LCL414_244_1"><sup>1</sup></a> <span class="italic">in caelum et spiritus pecoris descendat deorsum in terram?</span>) sive istum corporeum,
qui etiam ventus dicitur, (nam eius hoc nomen est ubi in psalmo canitur: <span class="italic">Ignis grando, nix glacies, spiritus tempestatis</span>) sive iam non creatum, sed Creatorem, sicut est de quo dicit Dominus in evangelio:
<span class="italic">Accipite Spiritum sanctum,</span> eum corporei sui oris flatu significans, et ubi ait: <span class="italic">Ite, baptizate</span> [<span class="italic">omnes</span> ]<a class="footnoteLink" href="#note_LCL414_244_2" id="target_note_LCL414_244_2"><sup>2</sup></a> <span class="italic">gentes in nomine Patris et Filii et Spiritus sancti,</span> ubi ipsa trinitas excellentissime et evidentissime commendata est, et ubi legitur: <span class="italic">Deus spiritus est,</span> et aliis plurimis sacrarum litterarum locis.</p>
<p>In his quippe omnibus testimoniis scripturarum, quantum ad Graecos adtinet, non πνοὴν videmus scriptum esse, sed πνεῦμα, quantum autem ad Latinos, non flatum, sed spiritum. Quapropter in eo quod scriptum est: <span class="italic">Inspiravit,</span> vel, si magis proprie dicendum







</p></section><notes><section class="footnotes"><ul><li class="note" id="note_LCL414_244_1"><a class="footnoteCrossrefLink" href="#target_note_LCL414_244_1" title="Click to highlight in text"><sup class="lineRef">1</sup>susum <span class="italic">V and the second hand in one other MS.</span> : sursum <span class="italic">most MSS.</span></a></li><script type="text/javascript">document.getElementById('note_LCL414_244_1').style.display = "none";</script><li class="note" id="note_LCL414_244_2"><a class="footnoteCrossrefLink" href="#target_note_LCL414_244_2" title="Click to highlight in text"><sup class="lineRef">2</sup>omnes <span class="italic">omitted in V and most other MSS.</span></a></li><script type="text/javascript">document.getElementById('note_LCL414_244_2').style.display = "none";</script></ul></section></notes></section>