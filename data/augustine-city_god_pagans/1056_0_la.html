<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

ostendit. Quamvis possit intellegi Deus ad illam civitatem descendisse, quia descenderunt angeli eius in quibus habitat; ut quod adjunctum est: <span class="italic">Et dixit Dominus Deus: Ecce genas unum et labium unum omnium,</span> et cetera, ac deinde additum: <span class="italic">Venite et descendentes confundamus ibi linguam eorum,</span> recapitulatio sit, demonstrans quem ad modum factum sit quod dictum fuerat: <span class="italic">Descendit Dominus.</span> Si enim iam descenderat, quid sibi vult: <span class="italic">Venite et descendentes confundamus</span>—quod intellegitur angelis dictum—nisi quia per angelos descendebat qui in angelis descendentibus
erat? Et bene non ait: “Venite et descendentes
confundite,” sed: <span class="italic">Confundamus ibi linguam
eorum;</span> ostendens ita se operari per ministros suos, ut sint etiam ipsi co-operatores Dei, sicut apostolus
dicit: <span class="italic">Dei enim sumus co-operarii.</span></p>
</section><notes></notes></section>