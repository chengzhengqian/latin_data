<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

positos in ordine innumerabiles morbis variis laborantes
ut ambulantium super eos umbra transiret continuo salutem solere recipere, et alia multa stupenda in Christi nomine per eos facta, postremo etiam mortuos resurrexisse cernebant. Quae si ut leguntur gesta esse concedunt, ecce tot incredibilia tribus illis incredibilibus addimus, et ut credatur unum incredibile, quod de carnis resurrectione atque in caelum ascensione dicitur, multorum incredibilium testimonia tanta congerimus. Et nondum ad credendum
horrenda duritia incredulos flectimus. Si vero per apostolos Christi, ut eis crederetur resurrectionem
atque ascensionem praedicantibus Christi, etiam ista miracula facta esse non credunt, hoc nobis unum grande miraculum sufficit, quod eam terrarum orbis sine ullis miraculis credidit.</p>
<h3>VI</h3>
<span class="label"><span class="italic">Quod Roma conditorem suum Romulum diligendo deum fecerit, ecclesia autem Christum Deum credendo dilexerit.</span></span>
<p><span class="sc">Recolamus</span> etiam hoc loco illud quod de Romuli credita divinitate Tullius admiratur. Verba eius ut scripta sunt inseram. â€œMagis est, inquit, in Romulo admirandum quod ceteri qui dii ex hominibus facti esse dicuntur minus eruditis hominum saeculis


</p></section><notes></notes></section>