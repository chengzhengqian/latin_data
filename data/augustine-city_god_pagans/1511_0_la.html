<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

cernitur, quando sub illo sole iustitiae in illius vitae manifestatione clarebit, tunc profecto erit iudicium quale numquam fuit.</p>
<h3><span class="ac">XXVIII</span></h3>
<span class="label"><span class="italic">De lege Moysi spiritaliter intellegenda, ne in damnabilia murmura carnalis sensus incurrat.</span></span>
<p><span class="sc">Quod</span> vero subiungit idem propheta: <span class="italic">Mementote legis Moysi servi mei, quam mandavi ei in Choreb ad omnem Israel,</span> praecepta et iudicia oportune commemorat
post declaratum futurum tam magnum inter observatores legis contemptoresque discrimen; simul etiam ut discant legem spiritaliter intellegere et inveniant in ea Christum, per quem iudicem facienda est inter bonos et malos ipsa discretio. Non enim frustra idem Dominus ait Iudaeis: <span class="italic">Si crederetis Moysi, crederetis et mihi; de me enim ille scripsit.</span> Carnaliter quippe accipiendo legem et eius promissa terrena rerum caelestium figuras esse nescientes in illa murmura conruerunt, ut dicere auderent: <span class="italic">Vanus est qui servit Deo, et quid amplius quia custodivimus mandata eius et quia ambulavimus supplices ante faciem Domini omnipotentis? Et nunc nos beatos dicimus alienos, et aedificantur omnes qui faciunt iniquitatem.</span></p>
<p>Quibus eorum verbis quodam modo propheta compulsus
est novissimum praenuntiare iudicium, ubi




</p></section><notes></notes></section>