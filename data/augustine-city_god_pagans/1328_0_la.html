<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

corporalem, sancto evangelio passus est, mortuus est, resurrexit, passione ostendens quid sustinere pro veritate, resurrectione quid sperare in aeternitate debeamus, excepta altitudine sacramenti, qua sanguis eius in remissionem fusus est peccatorum. Conversatus est in terra quadraginta dies cum discipulis
suis atque ipsis videntibus ascendit in caelum et post dies decem misit promissum Spiritum sanctum; cuius venientis in eos qui crediderant tunc signum erat maximum et maxime necessarium, ut unusquisque
eorum linguis omnium gentium loqueretur; ita significans unitatem catholicae ecclesiae per omnes gentes futuram ac sic linguis omnibus locuturam.</p>
<h3><span class="ac">L</span></h3>
<span class="label"><span class="italic">De praedicatione evangelii, quae per passiones praedicantium clarior et potentior facta est.</span></span>
<p><span class="sc">Deinde</span> secundum illam prophetiam: <span class="italic">Ex Sion lex prodiet et verbum Domini ex Hierusalem,</span> et secundum ipsius Domini Christi praedicta, ubi post resurrectionem stupentibus eum discipulis suis <span class="italic">aperuit sensum, ut intellegerent scripturas, et dixit eis, quoniam sic scriptum est, et sic oportebat Christum pati et resurgere a mortuis tertio die et praedicari in nomine eius paenitentiam et remissionem peccatorum per omnes gentes, incipientibus ab Hierusalem</span>, et ubi rursus eis de adventu eius novissimo requirentibus respondit atque ait: <span class="italic">Non est</span>
</p></section><notes></notes></section>