<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

bestiolis, non solum quales sunt mures et stelliones verum etiam quales lucustae, scarabei, muscae denique et pulices, utrum non amplioris numeri in arca illa fuerint quam qui est definitus cum hoc imperaret Deus, prius admonendi sunt quos haec movent sic accipiendum esse quod dictum est: <span class="italic">Quae repunt super terram</span>, ut necesse non fuerit conservari
in arca quae possunt in aquis vivere, non solum mersa, sicut pisces, verum etiam supernatantia, sicut multae alites. Deinde cum dicitur: <span class="italic">Masculus et femina erunt,</span> profecto intellegitur ad reparandum genus dici, ac per hoc nec illa necesse fuerat ibi esse quae possunt sine concubitu de quibusque rebus vel rerum corruptionibus nasci, vel si fuerunt, sicut in domibus esse consuerunt, sine ullo numero definito esse potuisse. Aut si mysterium sacratissimum quod agebatur et tantae rei figura etiam veritate facti aliter non posset impleri nisi ut omnia ibi certo illo numero essent quae vivere in aquis, natura prohibente, non possent, non fuit ista cura illius hominis vel illorum hominum sed divina. Non enim ea Noe capta intromittebat, sed Venientia et intrantia
permittebat. Ad hoc enim valet quod dictum est: <span class="italic">Intrabunt ad te,</span> non scilicet hominis actu sed Dei nutu, ita sane ut non illic fuisse credenda sint quae




</p></section><notes></notes></section>