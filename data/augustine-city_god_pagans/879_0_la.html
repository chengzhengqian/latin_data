<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

gaudere nesciunt; Stoicos autem, qui summum bonum hominis in animo ponunt, secundum spiritum vivere quia et hominis animus quid est nisi spiritus? Sed sicut loquitur scriptura divina, secundum carnem vivere utrique monstrantur.</p>
<p>Carnem quippe appellat non solum corpus terreni atque mortalis animantis (veluti cum dicit: <span class="italic">Non omnis caro eadem caro; alia quidem hominis, alia autem caro pecoris, alia volucrum, alia piscium</span>) sed et aliis multis modis significatione huius nominis utitur, inter quos varios locutionis modos saepe etiam ipsum hominem, id est naturam hominis, carnem nuncupat, modo locutionis a parte totum, quale est: <span class="italic">Ex operibus legis non iustificabitur omnis caro.</span> Quid enim voluit intellegi nisi omnis homo? Quod apertius paulo post ait: <span class="italic">In lege nemo iustificatur</span>,<a class="footnoteLink" href="#note_LCL414_262_1" id="target_note_LCL414_262_1"><sup>1</sup></a> et ad Galatas: <span class="italic">Scientes autem quia non iustificatur</span> <a class="footnoteLink" href="#note_LCL414_262_1" id="target_note_LCL414_262_1"><sup>1</sup></a> <span class="italic">homo ex operibus legis.</span></p>
<p>Secundum hoc intellegitur: Et Verbum caro factum <span class="italic">est</span>, id est homo. Quod non recte accipientes quidam putaverunt Christo humanam animam defuisse. Sicut enim a toto pars accipitur ubi Mariae Magdalenae
verba in evangelio leguntur dicentis: Tulerunt






</p></section><notes><section class="footnotes"><ul><li class="note" id="note_LCL414_262_1"><a class="footnoteCrossrefLink" href="#target_note_LCL414_262_1" title="Click to highlight in text"><sup class="lineRef">1</sup>iustificatur <span class="italic">some MSS., Vulg.</span> (<span class="italic">cf. the Greek:</span> δοκαιοῦται): iustificabitur <span class="italic">other MSS.</span></a></li><script type="text/javascript">document.getElementById('note_LCL414_262_1').style.display = "none";</script></ul></section></notes></section>