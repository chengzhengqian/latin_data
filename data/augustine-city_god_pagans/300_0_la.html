<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p class="noindent">exercitum, bellum novum exoptabat, ubi virtus enitescere posset. Ita fiebat in votis virorum virtute magnorum ut excitaret in bellum miseras gentes et flagello agitaret Bellona sanguineo, ut esset ubi virtus eorum enitesceret. Hoc illa profecto laudis aviditas et gloriae cupido faciebat. Amore itaque primitus libertatis, post etiam dominationis et cupiditate laudis et gloriae multa magna fecerunt. Reddit eis utriusque rei testimonium etiam poeta insignis illorum; inde quippe ait:</p>
<blockquote><p><span class="line">Nec non Tarquinium eiectum Porsenna iubebat</span><span class="linebreak"></span>
<span class="line">Accipere ingentique urbem obsidione premebat;</span><span class="linebreak"></span>
<span class="line">Aeneadae in ferrum pro libertate ruebant.</span><span class="linebreak"></span></p></blockquote>
<p class="noindent">Tunc itaque magnum illis fuit aut fortiter [lessthan]e[largethan]mori aut liberos vivere.</p>
<p>Sed cum esset adepta libertas, tanta cupido gloriae incesserat ut parum esset sola libertas nisi et dominatio quaereretur, dum pro magno habetur quod velut loquente Iove idem poeta dicit:</p>
<blockquote><p><span class="line">Quin aspera Iuno,</span><span class="linebreak"></span>
<span class="line">Quae mare nunc terrasque metu caelumque fatigat,</span><span class="linebreak"></span>
<span class="line">Consilia in melius referet mecumque fovebit</span><span class="linebreak"></span>
</p></blockquote></section><notes></notes></section>