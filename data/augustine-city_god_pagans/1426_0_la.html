<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

paene omnia iusta iudicia Dei lateant sensus mentesque
mortalium, cum tamen in hac re piorum fidem non lateat iustum esse quod latet.</p>
<h3><span class="ac">III</span></h3>
<span class="label"><span class="italic">Quid in libro Ecclesiaste Salomon de his quae in hac vita et bonis et malis sunt communia disputarit.</span></span>
<p><span class="sc">Nempe</span> Salomon, sapientissimus rex Israel qui regnavit in Hierusalem, librum qui vocatur Ecclesiastes
et a Iudaeis quoque habetur in sacrarum canone litterarum sic exorsus est: <span class="italic">Vanitas vanitatum,</span> <a class="footnoteLink" href="#note_LCL416_258_1" id="target_note_LCL416_258_1"><sup>1</sup></a> <span class="italic">dixit ecclesiastes; vanitas vanitatum,</span> <a class="footnoteLink" href="#note_LCL416_258_1" id="target_note_LCL416_258_1"><sup>1</sup></a> <span class="italic">omnia vanitas. Quae abundantia homini in omni labore suo, quo laborat sub sole?</span> Et cum ex hac sententia conecteret cetera, commemorans aerumnas erroresque vitae huius et vanescentes interea temporum lapsus, ubi nihil solidum,
nihil stabile retinetur, in ea rerum vanitate sub sole illud etiam deplorat quodam modo quod, cum sit abundantia sapientiae super insipientiam sicut abundantia lucis super tenebras, sapientisque oculi sint in capite ipsius et stultus in tenebris ambulet, unus tamen incursus incurrat omnibus, utique in hac vita quae sub sole agitur, significans videlicet ea mala quae bonis et malis videmus esse communia. Dicit etiam illud quod et boni patiantur mala, tamquam mali sint, et mali, tamquam boni sint, adipiscantur bona, ita loquens: <span class="italic">Est, inquit, vanitas, quae facta est</span>
</p></section><notes><section class="footnotes"><ul><li class="note" id="note_LCL416_258_1"><a class="footnoteCrossrefLink" href="#target_note_LCL416_258_1" title="Click to highlight in text"><sup class="lineRef">1</sup>vanitatum <span class="italic">some MSS.</span> : vanitantium <span class="italic">other MSS.</span></a></li><script type="text/javascript">document.getElementById('note_LCL416_258_1').style.display = "none";</script></ul></section></notes></section>