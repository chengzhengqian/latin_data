<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

recta sentientibus perditum pessima in speciosis ferro vincta mors interfecit.” Deinde post hos versus Apollinis, qui non stante metro Latine interpretati sunt, subiunxit atque ait: “In his quidem inremediabile
sententiae eorum manifestavit, dicens quoniam Iudaei suscipiunt Deum magis quam isti.” Ecce, ubi decolorans Christum Iudaeos praeposuit Christianis, confitens quod Iudaei suscipiant Deum. Sic enim exposuit versus Apollinis, ubi iudicibus recta sentientibus Christum dicit occisum, tamquam illis iuste iudicantibus merito sit ille punitus. Viderint quid de Christo vates mendax Apollinis dixerit atque iste crediderit aut fortasse vatem, quod non dixit, dixisse iste ipse confinxerit. Quam sibi constet vel ipsa oracula inter se faciat convenire, postea videbimus.</p>
<p>Hic tamen Iudaeos, tamquam Dei susceptores, recte dicit iudicasse de Christo, quod eum morte pessima excruciandum esse censuerint. Deus itaque Iudaeorum, cui perhibet testimonium, audiendus fuit dicens: <span class="italic">Sacrificans diis eradicabitur nisi Domino tantum.</span> Sed ad manifestiora veniamus et audiamus quam magnum Deum dicat esse Iudaeorum. Item ad ea quae interrogavit Apollinem, quid melius, verbum sive ratio an lex: “Respondit,” inquit, “versibus
haec dicens.” Ac deinde subicit Apollinis versus,
in quibus et isti sunt, ut quantum satis est inde decerpam: “In Deum vero,” inquit, “generatorem et in regem ante omnia, quem tremit et caelum et


</p></section><notes></notes></section>