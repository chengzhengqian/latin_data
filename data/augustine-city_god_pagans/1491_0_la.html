<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">
<span class="italic">vestrum et nomen vestrum, et erit mensis ex mense et sabbatum ex sabbato. Veniet omnis caro in conspectu meo adorare in Hierusalem, dixit Dominus; et egredientur et videbunt membra hominum qui praevaricati sunt in me. Vermis eorum non morietur, et ignis eorum non extinguetur,
et erunt visui omni carni.</span></p>
<p>Ad hoc iste propheta terminavit librum ad quod terminabitur saeculum. Quidam sane non interpretati
sunt: <span class="italic">Membra hominum</span>, sed <span class="italic">cadavera virorum</span>, per cadavera significantes evidentem corporum poenam, quamvis cadaver nisi caro exanimis non soleat nuncupari, illa vero animata erunt corpora, alioquin nulla poterunt sentire tormenta; nisi forte, quia mortuorum erunt corpora, id est eorum qui in secundam mortem cadent, ideo non absurde etiam cadavera dici possunt. Unde est et illud quod ab eodem propheta dictum iam supra posui: <span class="italic">Terra vero impiorum cadet.</span> Quis autem non videat a cadendo esse appellata cadavera? <span class="italic">Virorum</span> autem pro eo posuisse illos interpretes quod est “hominum,” manifestum est. Neque enim quisquam dicturus est praevaricatrices feminas in illo supplicio non futuras; sed ex potiore, praesertim de quo femina facta est, uterque sexus accipitur. Verum, quod ad rem maxime pertinet, cum et in bonis dicitur: <span class="italic">Veniet omnis caro</span>, quia ex omni genere hominum populus ille constabit (non enim omnes homines ibi erunt, quando


.



</p></section><notes></notes></section>