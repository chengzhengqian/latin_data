<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

sed: <span class="italic">Factus est homo in animam viventem.</span> In eo ergo quod scriptum est: <span class="italic">Factus est primus homo in animam viventem,</span> voluit apostolus intellegi corpus hominis animale.</p>
<p>Spiritale autem quem ad modum intellegendum esset ostendit addendo: <span class="italic">Novissimus Adam in spiritum vivificantem,</span> procul dubio Christum significans, qui iam ex mortuis ita resurrexit ut mori deinceps omnino non possit. Denique sequitur et dicit: <span class="italic">Sed non primum quod spiritale est, sed quod animale, postea spiritale.</span> Ubi multo apertius declaravit se animale corpus insinuasse in eo quod scriptum est factum esse primum hominem in animam viventem, spiritale autem in eo quod ait: <span class="italic">Novissimus Adam in spiritum vivificantem.</span></p>
<p>Prius est enim animale corpus, quale habuit primus Adam, quamvis non moriturum nisi peccasset, quale nunc habemus et nos, hactenus eius mutata vitiataque natura quatenus in illo, postea quam peccavit, effectum est, unde haberet iam moriendi necessitatem (tale<a class="footnoteLink" href="#note_LCL414_230_1" id="target_note_LCL414_230_1"><sup>1</sup></a> pro nobis etiam Christus primitus habere dignatus est, non quidem necessitate, sed potestate); postea vero spiritale, quale iam praecessit in Christo tamquam in capite nostro, secuturum est autem in membris eius ultima resurrectione mortuorum.</p>
<p>Adiungit deinde apostolus duorum istorum hominum



</p></section><notes><section class="footnotes"><ul><li class="note" id="note_LCL414_230_1"><a class="footnoteCrossrefLink" href="#target_note_LCL414_230_1" title="Click to highlight in text"><sup class="lineRef">1</sup>quale <span class="italic">a few MSS.</span></a></li><script type="text/javascript">document.getElementById('note_LCL414_230_1').style.display = "none";</script></ul></section></notes></section>