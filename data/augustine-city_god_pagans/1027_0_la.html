<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

Adam, negare non possumus cum hoc in epistula canonica Iudas apostolus dicat. Sed non frustra:
non sunt in eo canone scripturarum qui servabatur in templo Hebraei populi succedentium diligentia sacerdotum, nisi quia ob antiquitatem suspectae fidei iudicata sunt, nec utrum haec essent quae ille scripsisset poterat inveniri, non talibus proferentibus qui ea per seriem successionis reperirentur rite servasse. Unde illa quae sub eius nomine proferuntur
et continent istas de gigantibus fabulas quod non habuerint homines patres recte a prudentibus iudicantur
non ipsius esse credenda, sicut multa sub nominibus et aliorum prophetarum et recentiora sub nominibus apostolorum ab haereticis proferuntur, quae omnia nomine apocryphorum ab auctoritate canonica diligenti examinatione remota sunt.</p>
<p>Igitur secundum scripturas canonicas Hebraeas atque Christianas multos gigantes ante diluvium fuisse non dubium est et hos fuisse cives terrigenae societatis hominum, Dei autem filios, qui secundum carnem de Seth propagati sunt, in hanc societatem, deserta iustitia, declinasse. Nec mirandum est quod etiam de ipsis gigantes nasci potueruntâ€”neque enim omnes gigantes, sed magis multi utique tunc fuerunt quam post diluvium temporibus ceteris. Quos propterea
creare placuit Creatori, ut etiam hinc ostenderetur
non solum pulchritudines verum etiam magnitudines et fortitudines corporum non magni


</p></section><notes></notes></section>