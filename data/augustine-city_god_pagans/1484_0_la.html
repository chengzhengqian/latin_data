<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

eras‚Äù; quod sunt et antequam putrescant omnia corpora mortuorum, quod erunt et illa, si morientur, ubicumque moriantur, cum vita carebunt, quam continuo receptura sunt. Sic ergo ibunt in terram, quia ex vivis hominibus terra erunt, quem ad modum it in cinerem quod fit cinis; it in vetustatem quod fit vetus; it in testam quod ex luto fit testa; et alia sescenta sic loquimur. Quo modo autem sit futurum, quod nunc pro nostrae ratiunculae viribus utcumque conicimus, tunc erit potius ut nosse possimus. Resurrectionem quippe mortuorum futuram et in carne, quando Christus venturus est vivos iudicaturus et mortuos, oportet, si Christiani esse volumus, ut credamus; sed non ideo de hac re inanis est fides nostra, si quem ad modum futura sit perfecte conprehendere
non valemus.</p>
<p>Verum iam, sicut supra promisimus, de hoc iudicio Dei novissimo etiam prophetici veteres libri quid praenuntiaverint, quantum satis esse videbitur, debemus ostendere; quae, sicut arbitror, non tanta mora necesse erit tractari et exponi, si istis quae praemisimus lector curaverit adiuvari.</p>
<h3><span class="ac">XXI</span></h3>
<span class="label"><span class="italic">Quid Esaias propheta de mortuorum resurrectione et de retributione iudicii sit locutus.</span></span>
<p><span class="sc">Propheta</span> Esaias: <span class="italic">Resurgent</span>, inquit, <span class="italic">mortui et resurgent
qui erant in sepulcris, et laetabuntur omnes qui</span>
</p></section><notes></notes></section>