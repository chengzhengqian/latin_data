<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

ingenia quam ad inluminandas vera sapientia mentes solet valere?</p>
<p>Nam quod adtinet ad philosophiam, quae se docere profitetur aliquid unde fiant homines beati, circa tempora Mercurii, quem Trismegistum vocaverunt, in illis terris eius modi studia claruerunt, longe quidem ante sapientes vel philosophos Graeciae, sed tamen post Abraham et Isaac et Iacob et Ioseph, nimirum etiam post ipsum Moysen. Eo quippe tempore quo Moyses natus est fuisse reperitur Atlas ille magnus astrologus, Promethei frater, maternus avus Mercurii maioris, cuius nepos fuit Trismegistus iste Mercurius.</p>
<h3><span class="ac">XL</span></h3>
<span class="label"><span class="italic">De Aegyptiorum mendacissima vanitate, quae antiquitati scientiae suae centum milia ascribit annorum.</span></span>
<p><span class="sc">Frustra</span> itaque vanissima praesumptione garriunt quidam dicentes ex quo Aegyptus rationem siderum conprehendit amplius quam centum annorum milia numerari. In quibus enim libris istum numerum collegerunt qui non multum ante annorum duo milia litteras magistra Iside didicerunt? Non enim parvus auctor est in historia Varro, qui hoc prodidit quod a litterarum etiam divinarum veritate non dissonat. Cum enim ab ipso primo homine, qui est appellatus Adam, nondum sex annorum milia compleantur, quo modo non isti ridendi potius quam refellendi sunt qui


</p></section><notes></notes></section>