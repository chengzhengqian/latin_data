<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<h2><span class="ac">Liber XXII</span></h2>
<h3>I</h3>
<span class="label"><span class="italic">De conditione angelorum et hominum.</span></span>
<p><span class="sc">Sicut</span> in proximo libro superiore promisimus, iste huius totius operis ultimus disputationem de civitatis Dei aeterna beatitudine continebit, quae non propter aetatis per multa saecula longitudinem tamen quandocumque finiendam aeternitatis nomen accepit, sed quem ad modum scriptum est in evangelio, <span class="italic">regni eius non erit finis;</span> nec ita ut aliis moriendo decedentibus,
aliis succedentibus oriendo species in ea perpetuitatis
appareat, sicut in arbore quae perenni fronde vestitur eadem videtur viriditas permanere, dum labentibus et cadentibus foliis subinde alia quae nascuntur faciem conservant opacitatis; sed omnes in ea cives inmortales erunt, adipiscentibus et hominibus quod numquam sancti angeli perdiderunt.
Faciet hoc Deus omnipotentissimus eius conditor. Promisit enim nec mentiri potest, et


</p></section><notes></notes></section>