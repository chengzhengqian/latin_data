<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

et mater quando per illos tres viros iterum promissus est, dubitans in gaudio; quamvis exprobrante angelo, quod risus ille, etiamsi gaudii fuit, tamen plenae fidei non fuit, post ab eodem angelo in fide etiam confirmata est. Ex hoc ergo puer nomen accepit. Nam quod risus ille non ad inridendum opprobrium, sed ad celebrandum gaudium pertinebat,
nato Isaac et eo nomine vocato Sarra monstravit;
ait quippe: <span class="italic">Risum mihi fecit Dominus; quicumque enim audierit, congaudebit mihi.</span> Sed post aliquantulum tempus ancilla de domo eicitur cum filio suo, et duo illa secundum apostolum testamenta
significantur, vetus et novum, ubi Sarra illa supernae Hierusalem, hoc est civitatis Dei, figuram gerit.</p>
<h3>XXXII</h3>
<span class="label"><span class="italic">De oboedientia et fide Abrahae, qua per oblationem immolandi probatus est filii, et de morte Sarrae.</span></span>
<p><span class="sc">Inter</span> haec, quae omnia commemorare nimis longum est, temptatur Abraham de immolando dilectissimo filio ipso Isaac ut pia eius oboedientia probaretur, saeculis in notitiam proferenda, non Deo. Neque enim omnis est culpanda temptatio, quia et gratulanda est qua fit probatio. Et plerumque
aliter animus humanus sibi ipsi innotescere non



</p></section><notes></notes></section>