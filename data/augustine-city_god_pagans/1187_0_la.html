<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p><span class="italic">

omnes inimicos eius; avertisti adiutorium gladii eius et non es ei auxiliatus in bello; dissolvisti eum ab emundatione, sedem eius in terram conlisisti; minuisti dies sedis eius, perfudisti eum confusione.</span> Haec omnia venerunt super ancillam Hierusalem, in qua regnaverunt nonnulli etiam filii liberae, regnum illud tenentes in dispensatione temporaria, regnum autem caelestis Hierusalem, cuius erant filii, in vera fide habentes et in vero Christo sperantes. Quo modo autem ista venerint super illud regnum, index est rerum gestarum, si legatur, historia.</p>
<h3>XI</h3>
<span class="label"><span class="italic">De substantia populi Dei, quae per susceptionem carnis in Christo est, qui solus eruendi ab inferis animam suam habuit potestatem.</span></span>
<p><span class="sc">Post</span> haec autem prophetata ad precandum Deum propheta convertitur; sed et ipsa precatio prophetatio
est. <span class="italic">Usque quo, Domine, avertis in finem?</span> subauditur “faciem tuam,” sicut alibi dicitur: <span class="italic">Quo usque avertis faciem tuam a me?</span> Nam ideo quidam codices hic non habent <span class="italic">avertis,</span> sed “averteris”; quamquam possit intellegi: “Avertis misericordiam tuam, quam promisisti David.” Quod autem dixit: <span class="italic">In finem,</span> quid est nisi usque in finem? Qui finis intellegendus
est ultimum tempus, quando in Christum




</p></section><notes></notes></section>