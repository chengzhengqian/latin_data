<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">
<span class="italic">ipsa Tobel; et erat malleator et aerarius<a class="footnoteLink" href="#note_LCL414_514_1" id="target_note_LCL414_514_1"><sup>1</sup></a> aeramenti et ferri. Soror autem Tobel Noemma.</span></p>
<p>Hoc<a class="footnoteLink" href="#note_LCL414_514_2" id="target_note_LCL414_514_2"><sup>2</sup></a> usque porrectae sunt generationes ex Cain, quae sunt omnes ab Adam octo adnumerato ipso Adam, septem scilicet usque ad Lamech, qui duarum maritus uxorum fuit, et octava est generatio in filiis eius, in quibus commemoratur et femina. Ubi eleganter significatum est terrenam civitatem usque in sui finem carnales habituram generationes, quae marium feminarumque coniunctione proveniunt. Unde et ipsae, quod praeter Evam nusquam reperitur ante diluvium nominibus propriis exprimuntur uxores illius hominis qui nominatur hic novissimus pater. Sicut autem Cain, quod interpretatur possessio, terrenae conditor civitatis, et filius eius, in cuius nomine condita est, Enoch, quod interpretatur dedicatio, indicat istam civitatem et initium et finem habere terrenum, ubi nihil speratur amplius quam in hoc saeculo cerni potest, ita Seth, quod interpretatur
resurrectio, cum sit generationum seorsus commemoratarum pater, quid de filio eius sacra haec historia dicat intuendum est.</p>
</section><notes><section class="footnotes"><ul><li class="note" id="note_LCL414_514_1"><a class="footnoteCrossrefLink" href="#target_note_LCL414_514_1" title="Click to highlight in text"><sup class="lineRef">1</sup>malleator et aerarius <span class="italic">most MSS.</span> (<span class="italic">cf. Vulg.</span>: malleator et faber): malleator aerarius <span class="italic">two MSS.</span> (<span class="italic">cf. Septuagint</span> :
σφυροκόπος χαλκεύς).</a></li><script type="text/javascript">document.getElementById('note_LCL414_514_1').style.display = "none";</script><li class="note" id="note_LCL414_514_2"><a class="footnoteCrossrefLink" href="#target_note_LCL414_514_2" title="Click to highlight in text"><sup class="lineRef">2</sup>huc <span class="italic">many MSS.</span></a></li><script type="text/javascript">document.getElementById('note_LCL414_514_2').style.display = "none";</script></ul></section></notes></section>