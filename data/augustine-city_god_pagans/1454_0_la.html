<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

accipiunt inscriptionem,” notam scilicet criminis, “in fronte” propter professionem, “in manu” propter
operationem. Ab his igitur malis alieni, sive adhuc in ista mortali carne viventes sive defuncti, regnant cum Christo iam nunc modo quodam huic tempori congruo per totum hoc intervallum quod numero mille significatur annorum.</p>
<p><span class="italic">Reliqui eorum</span>, inquit, <span class="italic">non vixerunt. Hora</span> enim <span class="italic">nunc est cum mortui audiunt vocem filii Dei, et qui audierint vivent</span> ; reliqui ergo eorum non vivent. Quod vero subdidit: <span class="italic">Donec finiantur mille anni,</span> intellegendum est quod eo tempore non vixerunt quo vivere debuerunt,
ad vitam scilicet de morte transeundo. Et ideo cum dies venerit quo fiat et corporum resurrectio,
non ad vitam de monumentis procedent sed ad iudicium; ad damnationem scilicet, quae secunda mors dicitur. Donec finiantur enim mille anni, quicumque non vixerit, id est, toto isto tempore quo agitur prima resurrectio, non audierit vocem filii Dei et ad vitam de morte transierit, profecto in secunda resurrectione, quae carnis est, in mortem secundam cum ipsa carne transibit. Sequitur enim et dicit: <span class="italic">Haec resurrectio prima est. Beatus et sanctus qui habet in hac prima resurrectione partem</span>, id est particeps eius est. Ipse est autem particeps eius qui non solum a morte, quae in peccatis est, revivescit, verum etiam in eo quod revixerit permanebit. <span class="italic">In istis</span>, inquit, <span class="italic">secunda mors non habet potestatem.</span> Habet ergo in





</p></section><notes></notes></section>