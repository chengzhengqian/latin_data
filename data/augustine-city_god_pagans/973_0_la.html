<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p>Cum igitur scriptura divina, ubi et numerum annorum
quos illi homines vixerunt commemorat, ita concludat ut dicat de illo de quo loquebatur: <span class="italic">Et genuit filios et filias, et fuerunt omnes dies</span> illius vel illius quos vixit anni tot, <span class="italic">et mortuus est</span>, numquid quia eosdem filios et filias non nominat, ideo intellegere non debemus per tam multos annos quibus tunc in saeculi huius prima aetate vivebant nasci potuisse plurimos homines, quorum coetibus condi possent etiam plurimae civitates? Sed pertinuit ad Deum, quo ista inspirante conscripta sunt, has duas societates suis diversis generationibus primitus digerere atque distinguere, ut seorsum hominum, hoc est secundum hominem viventium, seorsum autem filiorum Dei, id est hominum secundum Deum viventium, generationes
contexerentur usque<a class="footnoteLink" href="#note_LCL414_450_1" id="target_note_LCL414_450_1"><sup>1</sup></a> diluvium, ubi ambarum societatum discretio concretioque narraturâ€”discretio quidem quod ambarum separatim generationes commemorantur,
unius fratricidae Cain, alterius autem qui vocabatur Seth (natus quippe fuerat et ipse de Adam pro illo quem frater occidit); concretio autem quia, bonis in deterius declinantibus, tales universi facti fuerant ut diluvio delerentur, excepto uno iusto, cui<a class="footnoteLink" href="#note_LCL414_450_2" id="target_note_LCL414_450_2"><sup>2</sup></a> nomen erat Noe, et eius coniuge et tribus filiis totidemque nuribus, qui homines octo ex illa





</p></section><notes><section class="footnotes"><ul><li class="note" id="note_LCL414_450_1"><a class="footnoteCrossrefLink" href="#target_note_LCL414_450_1" title="Click to highlight in text"><sup class="lineRef">1</sup>usque ad <span class="italic">some MSS.</span></a></li><script type="text/javascript">document.getElementById('note_LCL414_450_1').style.display = "none";</script><li class="note" id="note_LCL414_450_2"><a class="footnoteCrossrefLink" href="#target_note_LCL414_450_2" title="Click to highlight in text"><sup class="lineRef">2</sup>cui <span class="italic">V and two other MSS.</span> : cuius <span class="italic">most MSS.</span></a></li><script type="text/javascript">document.getElementById('note_LCL414_450_2').style.display = "none";</script></ul></section></notes></section>