<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">
<span class="italic">Dominum meum et nescio ubi posuerunt eum,</span> cum de sola Christi carne loqueretur, quam sepultam de monumento
putabat ablatam, ita et a parte totum, carne nominata, intellegitur homo, sicuti ea sunt quae supra commemoravimus.</p>
<p>Cum igitur multis modis, quos perscrutari et colligere
longum est, divina scriptura nuncupet carnem, quid sit secundum carnem vivere (quod profecto malum est, cum ipsa carnis natura non sit malum) ut indagare possimus, inspiciamus diligenter illum locum epistulae Pauli apostoli quam scripsit ad Galatas, ubi ait: <span class="italic">Manifesta autem sunt opera carnis, quae sunt fornicationes,
inmunditiae, luxuria,</span> <a class="footnoteLink" href="#note_LCL414_264_1" id="target_note_LCL414_264_1"><sup>1</sup></a> <span class="italic">idolorum servitus, veneficia, inimicitiae, contentiones, aemulationes, animositates,
dissensiones, haereses, invidiae, ebrietates, comisationes et his similia; quae praedico vobis, sicut</span> <a class="footnoteLink" href="#note_LCL414_264_2" id="target_note_LCL414_264_2"><sup>2</sup></a> <span class="italic">praedixi, quoniam qui talia agunt regnum Dei non possidebunt.</span></p>
<p>Iste totus epistulae apostolicae locus, quantum ad rem praesentem satis esse videbitur, consideratus poterit hanc dissolvere quaestionem, quid sit secundum
carnem vivere. In operibus namque carnis, quae manifesta esse dixit eaque commemorata damnavit, non illa tantum invenimus quae ad voluptatem
pertinent carnis, sicuti sunt fornicationes, inmunditiae,
luxuria,<a class="footnoteLink" href="#note_LCL414_264_3" id="target_note_LCL414_264_3"><sup>3</sup></a> ebrietates, comisationes, verum etiam illa quibus animi vitia demonstrantur a voluptate
carnis aliena. Quis enim servitutem quae idolis



</p></section><notes><section class="footnotes"><ul><li class="note" id="note_LCL414_264_1"><a class="footnoteCrossrefLink" href="#target_note_LCL414_264_1" title="Click to highlight in text"><sup class="lineRef">1</sup>luxuria <span class="italic">V and two other MSS., Vulg.:</span> luxuriae <span class="italic">most MSS.</span></a></li><script type="text/javascript">document.getElementById('note_LCL414_264_1').style.display = "none";</script><li class="note" id="note_LCL414_264_2"><a class="footnoteCrossrefLink" href="#target_note_LCL414_264_2" title="Click to highlight in text"><sup class="lineRef">2</sup>sicut <span class="italic">many MSS., Vulg.</span> (<span class="italic">cf. the Greek:</span> καθώς); sicut et <span class="italic">other MSS.</span></a></li><script type="text/javascript">document.getElementById('note_LCL414_264_2').style.display = "none";</script><li class="note" id="note_LCL414_264_3"><a class="footnoteCrossrefLink" href="#target_note_LCL414_264_3" title="Click to highlight in text"><sup class="lineRef">3</sup>luxuriae <span class="italic">some MSS.</span></a></li><script type="text/javascript">document.getElementById('note_LCL414_264_3').style.display = "none";</script></ul></section></notes></section>