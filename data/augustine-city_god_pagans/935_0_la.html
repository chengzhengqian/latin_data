<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

dominatur cum in virtute multiplicatur; carnales autem fetus sine libidine, quae post peccatum exorta inspecta, confusa, velata est, nec tunc nasci potuisse, sicut neque nunc possunt, nec in paradiso futuros fuisse, sed foris, sicut et factum est. Nam postea quam inde dimissi sunt, ad gignendos filios coierunt eosque genuerunt.</p>
<h3>XXII</h3>
<span class="label"><span class="italic">De copula coniugali a Deo primitus instituta atque benedicta.</span></span>
<p><span class="sc">Nos</span> autem nullo modo dubitamus secundum benedictionem
Dei crescere et multiplicari et implere terram donum esse nuptiarum, quas Deus ante peccatum
hominis ab initio constituit, creando masculum et feminam, qui sexus evidens utique in carne est. Huic quippe operi Dei etiam benedictio ipsa subiuncta
est. Nam cum scriptura dixisset: <span class="italic">Masculum et feminam fecit eos, continuo subdidit: Et benedixit eos Deus dicens: Crescite et multiplicamini et implete terram et dominamini eius</span>, et cetera.</p>
<p>Quae omnia quamquam non inconvenienter possint
etiam ad intellectum spiritalem referri, masculum
tamen et feminam non sicut simile aliquid etiam in homine uno intellegi potest quia videlicet in eo aliud est quod regit, aliud quod regitur. Sed sicut


</p></section><notes></notes></section>