<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

ipse facturus, propterea psalmus ait: <span class="italic">Draco hic, quem finxisti ad inludendum ei</span>, ut in eo ipso quod eum finxit, licet per suam bonitatem bonum, iam per suam praescientiam praeparasse intellegatur quo modo illo uteretur et malo.</p>
<h3>XVIII</h3>
<span class="label"><span class="italic">De pulchritudine universitatis, quae per ordinationem Dei etiam ex contrariorum fit oppositione luculentior.</span></span>
<p><span class="sc">Neque</span> enim Deus ullum, non dico angelorum, sed vel hominum crearet, quem malum futurum esse praescisset, nisi pariter nosset quibus eos bonorum usibus commodaret atque ita ordinem saeculorum tamquam pulcherrimum carmen etiam ex quibusdam quasi antithetis honestaret. Antitheta enim quae appellantur in ornamentis elocutionis sunt decentissima,
quae Latine ut appellentur opposita, vel, quod expressius dicitur, contraposita, non est apud nos huius vocabuli consuetudo, cum tamen eisdem ornamentis locutionis etiam sermo Latinus utatur, immo linguae omnium gentium. His antithetis et Paulus apostolus in secunda ad Corinthios epistula illum locum suaviter explicat, ubi dicit: <span class="italic">Per arma iustitiae dextra et sinistra: per gloriam et ignobililatem, per infamiam
et bonam famam; ut seductores et veraces, ut qui ignoramur et cognoscimur; quasi morientes, et ecce

)

</span></p></section><notes></notes></section>