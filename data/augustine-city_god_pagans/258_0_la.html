<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p class="noindent">turbatum, nisi placito pacis illic imperii fines constituerentur,
ubi hodieque persistunt, non quidem tanto detrimento quantum concesserat Hadrianus, sed media tamen compositione defixi. Vano igitur augurio deus Terminus non cessit Iovi, qui cessit Hadriani voluntati, cessit etiam Iuliani temeritati et Ioviani necessitati. Viderunt haec intellegentiores gravioresque Romani; sed contra consuetudinem civitatis, quae daemonicis ritibus fuerat obligata, parum valebant, quia et ipsi, etiamsi illa vana esse sentiebant, naturae tamen rerum sub unius veri Dei regimine atque imperio constitutae religiosum cultum,
qui Deo debetur, exhibendum putabant, <span class="italic">servientes,</span> ut ait apostolus, <span class="italic">creaturae potius quam creatori,
qui est benedictus in saecula.</span> Huius Dei veri erat auxilium necessarium, a quo mitterentur sancti viri et veraciter pii, qui pro vera religione morerentur, ut falsae a viventibus tollerentur.</p>
<h3>XXX</h3>
<span class="label"><span class="italic">Qualia de diis gentium etiam cultores eorum se sentire fateantur.</span></span>
<p><span class="sc">Cicero</span> augur inridet auguria et inridet homines corvi et corniculae vocibus vitae consilia moderantes. Sed iste Academicus, qui omnia esse contendit incerta,
indignus est qui habeat ullam in his rebus</p>
</section><notes></notes></section>