<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">
 
pacem suam, profecto bonae sunt; et cum ibi sunt, ubi esse per naturae ordinem debent, quantum acceperunt,
suum esse custodiunt; et quae semper esse non acceperunt, pro usu motuque rerum, quibus Creatoris lege subduntur, in melius deteriusve mutantur,
in eum divina providentia tendentes exitum quem ratio gubernandae universitatis includit, ita ut nec tanta corruptio quanta usque ad interitum naturas mutabiles mortalesque perducit sic faciat non esse quod erat, ut non inde fiat consequenter quod esse debebat.</p>
<p>Quae cum ita sint, Deus, qui summe est atque ob hoc ab illo facta est omnis essentia quae non summe est (quia neque illi aequalis esse deberet quae de nihilo facta esset, neque ullo modo esse posset si ab illo facta non esset), nec ullorum vitiorum offensione vituperandus et omnium naturarum consideratione laudandus est.</p>
<h3>VI</h3>
<span class="label"><span class="italic">Quae causa sit beatitudinis angelorum bonorum et quae causa sit miseriae angelorum malorum.</span></span>
<p><span class="sc">Proinde</span> causa beatitudinis angelorum bonorum ea verissima reperitur, quod ei adhaerent qui summe est. Cum vero causa miseriae malorum angelorum


</p></section><notes></notes></section>