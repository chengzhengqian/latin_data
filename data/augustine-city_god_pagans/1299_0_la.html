<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

temporum non in scripturis sanctis quae appellantur canonicae, sed in aliis invenitur, in quibus sunt et Macchabaeorum libri, quos non Iudaei sed ecclesia pro canonicis habet propter quorundam martyrum passiones vehementes atque mirabiles qui, antequam Christus venisset in carne, usque ad mortem pro Dei lege certarunt et mala gravissima atque horribilia pertulerunt.</p>
<h3><span class="ac">XXXVII</span></h3>
<span class="label"><span class="italic">Quod prophetica auctoritas omni origine gentilis philosophiae inveniatur antiquior.</span></span>
<p><span class="sc">Tempore</span> igitur prophetarum nostrorum, quorum iam scripta ad notitiam fere omnium gentium pervenerunt, et multo magis post eos fuerunt philosophi gentium qui hoc etiam nomine vocarentur, quod coepit a Samio Pythagora, qui eo tempore quo Iudaeorum est soluta captivitas coepit excellere atque cognosci. Multo magis ergo ceteri philosophi post prophetas reperiuntur fuisse. Nam ipse Socrates Atheniensis, magister omnium qui tunc maxime claruerunt tenens in ea parte quae moralis vel activa dicitur principatum, post Esdram in chronicis invenitur.
Non multo post etiam Plato natus est, qui longe ceteros Socratis discipulos anteiret.</p>
<p>Quibus si addamus etiam superiores qui nondum philosophi vocabantur, septem scilicet sapientes ac
</p></section><notes></notes></section>