<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

in corpore vel ex corpore ullas molestias ullis eius sensibus ingerebat. Nullus intrinsecus morbus, nullus ictus metuebatur extrinsecus. Summa in carne sanitas, in animo tota tranquillitas.
Sicut in paradiso nullus aestus aut frigus, sic<a class="footnoteLink" href="#note_LCL414_396_1" id="target_note_LCL414_396_1"><sup>1</sup></a> in eius habitatore nulla ex cupiditate vel timore accidebat<a class="footnoteLink" href="#note_LCL414_396_2" id="target_note_LCL414_396_2"><sup>2</sup></a> bonae voluntatis offensio. Nihil omnino triste, nihil erat inaniter laetum. Gaudium. verum perpetuabatur ex Deo, in quem flagrabat <span class="italic">caritas de corde puro et conscientia bona et fide non ficta</span>, atque inter se coniugum fida ex honesto amore societas, concors mentis corporisque vigilia et mandati sine labore custodia. Non lassitudo fatigabat otiosum, non somnus premebat invitum.</p>
<p>In tanta facilitate rerum et felicitate hominum, absit ut suspicemur non potuisse prolem seri sine libidinis morbo; sed eo voluntatis nutu moverentur membra illa quo cetera, et sine ardoris inlecebroso stimulo cum tranquillitate animi et corporis nulla corruptione integritatis infunderetur gremio maritus
uxoris. Neque enim quia experientia probari non potest, ideo credendum non est, quando illas corporis partes non ageret turbidus calor sed spontanea potestas, sicut opus esset, adhiberet, ita tunc potuisse utero coniugis salva integritate feminei





</p></section><notes><section class="footnotes"><ul><li class="note" id="note_LCL414_396_1"><a class="footnoteCrossrefLink" href="#target_note_LCL414_396_1" title="Click to highlight in text"><sup class="lineRef">1</sup>sic <span class="italic">V and one other MS.:</span> ita <span class="italic">most MSS.</span></a></li><script type="text/javascript">document.getElementById('note_LCL414_396_1').style.display = "none";</script><li class="note" id="note_LCL414_396_2"><a class="footnoteCrossrefLink" href="#target_note_LCL414_396_2" title="Click to highlight in text"><sup class="lineRef">2</sup>accedebat <span class="italic">some MSS.</span></a></li><script type="text/javascript">document.getElementById('note_LCL414_396_2').style.display = "none";</script></ul></section></notes></section>