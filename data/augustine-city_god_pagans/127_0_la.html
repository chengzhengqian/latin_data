<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p class="noindent">in aperto invitamenta nequitiae ad possidendos
innumerabiles malos?</p>
<h3>XXVII</h3>
<span class="label"><span class="italic">Quanta eversione publicae disciplinae Romani diis suis placandis sacraverint obscena ludorum.</span></span>
<p><span class="sc">Vir</span> gravis et philosophaster Tullius aedilis futurus clamat in auribus civitatis, inter cetera sui magistratus officia sibi Floram matrem ludorum celebritate placandam;
qui ludi tanto devotius, quanto turpius celebrari solent. Dicit alio loco iam consul in extremis
periculis civitatis, et ludos per decem dies factos, neque rem ullam quae ad placandos deos pertineret praetermissam; quasi non satius erat tales deos inritare temperantia quam placare luxuria, et eos honestate etiam ad inimicitias provocare quam tanta deformitate lenire.</p>
<p>Neque enim gravius fuerant quamlibet crudelissima inmanitate nocituri homines, propter quos placabantur,
quam nocebant ipsi, cum vitiositate foedissima
placarentur. Quando quidem ut averteretur quod metuebatur ab hoste in corporibus, eo modo dii conciliabantur quo virtus debellaretur in mentibus, qui non opponerentur defensores oppugnatoribus</p>
</section><notes></notes></section>