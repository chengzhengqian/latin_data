<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

specie, sed in speciei privatione. Nemo ergo ex me scire quaerat quod me nescire scio, nisi forte ut nescire discat quod sciri non posse sciendum est.</p>
<p>Ea quippe quae non in specie, sed in eius privatione sciuntur, si dici aut intellegi potest, quodam modo nesciendo sciuntur ut sciendo nesciantur. Cum enim acies etiam oculi corporalis currit per species corporales,
nusquam tenebras videt nisi ubi coeperit non videre. Ita etiam non ad aliquem alium sensum, sed ad solas aures pertinet sentire silentium, quod tamen nullo modo nisi non audiendo sentitur. Sic species intellegibiles mens quidem nostra intellegendo
conspicit; sed ubi deficiunt, nesciendo condiscit.
<span class="italic">Delicta enim quis intellegit?</span></p>
<h3>VIII</h3>
<span class="label"><span class="italic">De amore perverso, quo voluntas ab incommutabili bono ad mutabile bonum deficit.</span></span>
<p>Hoc scio, naturam Dei numquam, nusquam, nulla ex parte posse deficere, et ea posse deficere quae ex nihilo facta sunt. Quae tamen quanto magis sunt et bona faciunt (tunc enim aliquid faciunt), causas habent efficientes; in quantum autem deficiunt et ex hoc mala faciunt (quid enim tunc faciunt nisi vana?),


</p></section><notes></notes></section>