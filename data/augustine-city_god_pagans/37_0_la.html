<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p class="noindent">apud hostes per longam mortem supplicio novae crudelitatis
occisus est, multo minus nomen criminandum est Christianum in captivitate sacratorum suorum, qui supernam patriam veraci fide expectantes etiam in suis sedibus peregrinos se esse noverunt.</p>
<h3>XVI</h3>
<span class="label"><span class="italic">An stupris, quae etiam sacrarum forte virginum est passa captivitas, contaminari potuerit virtus animi sine voluntatis assensu.</span></span>
<p><span class="sc">Magnum</span> sane crimen se putant obicere Christianis, cum eorum exaggerantes captivitatem addunt etiam stupra commissa, non solum in aliena matrimonia virginesque nupturas, sed etiam in quasdam sanctimoniales.
Hic vero non fides, non pietas, non ipsa virtus, quae castitas dicitur, sed nostra potius disputatio
inter pudorem atque rationem quibusdam coartatur angustiis. Nec tantum hic curamus alienis responsionem reddere, quantum ipsis nostris consolationem.</p>
<p>Sit igitur in primis positum atque firmatum virtutem,
qua recte vivitur, ab animi sede membris corporis
imperare sanctumque corpus usu fieri sanctae voluntatis, qua inconcussa ac stabili permanente, quidquid alius de corpore vel in corpore fecerit quod sine peccato proprio non valeat evitari praeter culpam</p>
</section><notes></notes></section>