<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

hanc etiam pati libidinem ut, quo modo possunt, sentientibus feminis misceantur.</p>
<p>Dei tamen angelos sanctos nullo modo illo tempore sic labi potuisse crediderim, nec de his dixisse apostolum Petrum: <span class="italic">Si enim Deus angelis peccantibus non pepercit, sed carceribus caliginis inferi retrudens tradidit in iudicio puniendos reservari</span>, sed potius de illis qui primum apostatantes a Deo cum zabulo<a class="footnoteLink" href="#note_LCL414_550_1" id="target_note_LCL414_550_1"><sup>1</sup></a> suo principe ceciderunt, qui primum hominem per invidiam
serpentina fraude deiecit. Angelos autem fuisse etiam Dei homines nuncupatos eadem scriptura sancta locupletissima testis est. Nam et de Iohanne scriptum est: <span class="italic">Ecce mitto angelum meum ante faciem tuam, qui praeparabit viam tuam;</span> et Malachiel propheta
propria quadam, id est proprie sibi inpertita, gratia dictus est angelus.</p>
<p>Verum hoc movet quosdam, quod ex illis qui dicti sunt angeli Dei et ex mulieribus quas amaverunt non quasi homines generis nostri sed gigantes legimus esse natos, quasi vero corpora hominum modum nostrum longe excedentia, quod etiam supra commemoravi,
non etiam nostris temporibus nata sunt.<a class="footnoteLink" href="#note_LCL414_550_2" id="target_note_LCL414_550_2"><sup>2</sup></a> Nonne ante paucos annos, cum Romanae urbis quod a Gothis factum est adpropinquaret excidium, Romae fuit femina cum suo patre et sua matre quae corpore quodam modo giganteo longe ceteris
 praemineret?
Ad quam visendam mirabilis fiebat usquequaque








</p></section><notes><section class="footnotes"><ul><li class="note" id="note_LCL414_550_1"><a class="footnoteCrossrefLink" href="#target_note_LCL414_550_1" title="Click to highlight in text"><sup class="lineRef">1</sup>zabulo <span class="italic">one MS.</span> : diabolo <span class="italic">most MSS.</span></a></li><script type="text/javascript">document.getElementById('note_LCL414_550_1').style.display = "none";</script><li class="note" id="note_LCL414_550_2"><a class="footnoteCrossrefLink" href="#target_note_LCL414_550_2" title="Click to highlight in text"><sup class="lineRef">2</sup>sint <span class="italic">some MSS.</span></a></li><script type="text/javascript">document.getElementById('note_LCL414_550_2').style.display = "none";</script></ul></section></notes></section>