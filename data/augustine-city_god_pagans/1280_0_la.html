<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">
<span class="italic">et orietur in fine et non in vacuum; si tardaverit, sustine eum, quia veniens veniet et non morabitur?</span></p>
<h3>XXXII</h3>
<span class="label"><span class="italic">De prophetia quae in oratione Ambacu et cantico continetur.</span></span>
<p><span class="sc">In</span> oratione autem sua cum cantico cui nisi Domino Christo dicit: <span class="italic">Domine, audivi auditionem tuam, et timui; Domine, consideravi opera tua, et expavi?</span> Quid enim hoc est nisi praecognitae novae ac repentinae salutis hominum ineffabilis admiratio? <span class="italic">In medio duorum animalium cognosceris</span> quid est nisi aut in medio duorum testamentorum, aut in medio duorum latronum, aut in medio Moysi et Heliae cum illo in monte sermocinantium? <span class="italic">Dum adpropinquant anni, nosceris; in adventu temporis ostenderis,</span> nec exponendum
est. <span class="italic">In eo cum turbata fuerit anima mea, in ira misericordiae memor eris</span> quid est nisi quod Iudaeos in se transfiguravit, quorum gentis fuit, qui cum magna ira turbati crucifigerent Christum, ille misericordiae
memor dixit: <span class="italic">Pater ignosce illis, quia nesciunt quod faciunt?</span></p>
<p><span class="italic">Deus de Theman veniet et sanctus de monte umbroso et condenso.</span> Quod hic dictum est: <span class="italic">De Theman veniet</span>
</p></section><notes></notes></section>