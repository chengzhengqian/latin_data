<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

voluerit, non se aliter accipi quam maledicere voluisse dubitare non possit. Quae igitur nos causa compellit ut post offensionem aurium tam multarum ut iam paene sint omnium, quae hoc verbum non nisi in malam partem audire consuerunt, quod diximus cogamur exponere, cum possimus angelorum nomine adhibito eandem offensionem quae nomine daemonum fieri poterat evitare?</p>
<h3>XX</h3>
<span class="label"><span class="italic">De qualitate scientiae quae daemones superbos facit.</span></span>
<p><span class="sc">Quamquam</span> etiam ipsa origo huius nominis, si divinos
intueamur libros, aliquid adfert cognitione dignissimum.
Daemones enim dicuntur—quoniam vocabulum Graecum est—ab scientia nominati. Apostolus
autem spiritu sancto locutus ait: <span class="italic">Scientia inflat, caritas vero aedificat</span> ; quod recte aliter non intellegitur nisi scientiam tunc prodesse, cum caritas inest; sine hac autem inflare, id est in superbiam inanissimae quasi ventositatis extollere. Est ergo in daemonibus scientia sine caritate, et ideo tam inflati, hoc est tam superbi sunt, ut honores divinos et religionis servitutem quam vero Deo deberi sciunt sibi satis egerint exhiberi, et quantum possunt et



</p></section><notes></notes></section>