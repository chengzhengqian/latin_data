<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p>Ita factum est ut nec Deum aliquid futurorum lateret nec praesciendo quemquam peccare conpelleret
et quid interesset inter propriam cuiusque praesumptionem et suam tuitionem angelicae et humanae rationali creaturae consequenti experientia demonstraret. Quis enim audeat credere aut dicere ut neque angelus neque homo caderet in Dei potestate non fuisse? Sed hoc eorum potestati maluit non auferre atque ita et quantum mali eorum superbia et quantum boni sua gratia valeret ostendere.</p>
<h3>XXVIII</h3>
<span class="label"><span class="italic">De qualitate duarum civitatum, terrenae atque caelestis.</span></span>
<p><span class="sc">Fecerunt</span> itaque civitates duas amores duo, terrenam
scilicet amor sui usque ad contemptum Dei, caelestem vero amor Dei usque ad contemptum sui. Denique illa in se ipsa, haec in Domino gloriatur. Illa enim quaerit ab hominibus gloriam, huic autem Deus conscientiae testis maxima est gloria. Illa in gloria sua exaltat caput suum; haec dicit Deo suo: <span class="italic">Gloria mea et exaltans caput meum.</span> Illi in principibus eius vel in eis quas subiugat<a class="footnoteLink" href="#note_LCL414_404_1" id="target_note_LCL414_404_1"><sup>1</sup></a> nationibus dominandi libido dominatur; in hac serviunt invicem in caritate et praepositi consulendo et subditi obtemperando.




</p></section><notes><section class="footnotes"><ul><li class="note" id="note_LCL414_404_1"><a class="footnoteCrossrefLink" href="#target_note_LCL414_404_1" title="Click to highlight in text"><sup class="lineRef">1</sup>subiugat <span class="italic">most MSS.:</span> subiungat <span class="italic">one MS.:</span> subiugant <span class="italic">should perhaps be read with</span> principes <span class="italic">understood as subject.</span></a></li><script type="text/javascript">document.getElementById('note_LCL414_404_1').style.display = "none";</script></ul></section></notes></section>