<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

et beate poterant vivere, tamen non sic mori potuerunt
ut omni modo<a class="footnoteLink" href="#note_LCL414_254_1" id="target_note_LCL414_254_1"><sup>1</sup></a> desisterent vivere atque sentire quoniam inmortales creati sunt, atque ita in secundam
mortem post ultimum praecipitabuntur iudicium ut nec illic vita careant, quando quidem etiam sensu, cum in doloribus futuri sunt, non carebunt.</p>
<p>Sed homines ad Dei gratiam pertinentes, cives sanctorum angelorum in beata vita manentium, ita spiritalibus corporibus induentur ut neque peccent amplius neque moriantur, ea tamen inmortalitate vestiti quae, sicut angelorum, nec peccato possit auferri, natura quidem manente carnis, sed nulla omnino carnali corruptibilitate vel tarditate remanente.</p>
<p>Sequitur autem quaestio necessario pertractanda et, Domino Deo veritatis adiuvante, solvenda: Si libido membrorum inoboedientium ex peccato inoboedientiae
in illis primis hominibus, cum illos divina gratia deseruisset, exorta est, unde in suam nuditatem
oculos aperuerunt, id est eam curiosius adverterunt,
et, quia inpudens motus voluntatis arbitrio resistebat, pudenda texerunt, quo modo essent filios propagaturi si, ut creati fuerant, sine praevaricatione mansissent. Sed quia et liber iste claudendus est nec tanta quaestio in sermonis angustias coartanda, in eum qui sequitur commodiore dispositione<a class="footnoteLink" href="#note_LCL414_254_2" id="target_note_LCL414_254_2"><sup>2</sup></a> differtur.</p>
</section><notes><section class="footnotes"><ul><li class="note" id="note_LCL414_254_1"><a class="footnoteCrossrefLink" href="#target_note_LCL414_254_1" title="Click to highlight in text"><sup class="lineRef">1</sup>omni modo <span class="italic">some MSS.:</span> omnino <span class="italic">other MSS.</span></a></li><script type="text/javascript">document.getElementById('note_LCL414_254_1').style.display = "none";</script><li class="note" id="note_LCL414_254_2"><a class="footnoteCrossrefLink" href="#target_note_LCL414_254_2" title="Click to highlight in text"><sup class="lineRef">2</sup>disputatione <span class="italic">a few MSS.</span></a></li><script type="text/javascript">document.getElementById('note_LCL414_254_2').style.display = "none";</script></ul></section></notes></section>