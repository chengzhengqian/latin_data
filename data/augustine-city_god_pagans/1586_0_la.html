<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

Dei esse sententiam. Hoc enim, quod ait psalmus, ad vasa misericordiae pertinet et ad filios promissionis, quorum erat unus etiam ipse propheta qui, cum dixisset: <span class="italic">Numquid obliviscetur misereri Deus aut continebit
in ira sua miserationes suas?</span> continuo subiecit: <span class="italic">Et dixi: Nunc coepi, haec est inmutatio dexterae Excelsi.</span> Exposuit profecto quid dixerit: <span class="italic">Numquid continebit in ira sua miserationes suas?</span> Ira enim Dei est etiam ista vita mortalis ubi homo vanitati similis factus est, dies eius velut umbra praetereunt. In qua tamen ira non obliviscitur misereri Deus, faciendo solem suum oriri super bonos et malos et pluendo super iustos et iniustos, ac sic non continet in ira sua miserationes suas, maximeque in eo, quod expressit hic psalmus dicendo: <span class="italic">Nunc coepi, haec est inmutatio dexterae Excelsi,</span> quoniam in hac ipsa aerumnosissima vita, quae ira Dei est, vasa misericordiae mutat in melius, quamvis adhuc in huius corruptionis miseria maneat ira eius, quia nec in ipsa ira sua continet miserationes suas. Cum ergo isto modo compleatur divini illius cantic veritas non est eam necesse etiam illic intellegi ub non pertinentes ad civitatem Dei sempiterno supplicio
punientur. Sed quibus placet istam sententiam usque ad illa impiorum tormenta protendere, saltem sic intellegant ut manente in eis ira Dei, quae in aeterno est praenuntiata supplicio, non contineat Deus in hac ira sua miserationes suas et faciat eos non tanta quanta digni sunt poenarum atrocitate




</p></section><notes></notes></section>