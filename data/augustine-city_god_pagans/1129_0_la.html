<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p><span class="italic">

Abraham patris tui et Deus Isaac, noli timere; terram, in qua tu dormis super eam, tibi dabo illam et semini tuo; et erit semen tuum sicut harena terrae, et dilatabitur supra mare et in Africum et in aquilonem et ad orientem; et benedicentur in te omnes tribus terrae et in semine tuo. Et ecce ego sum tecum, custodiens te in omni via quacumque
ibis, et reducam te in terram hanc, quia non te derelinquam, donec faciam omnia, quae tecum locutus sum. Et surrexit Iacob de somno suo et dixit: Quia est Dominus in loco hoc, ego autem nesciebam. Et timuit et dixit: Quam terribilis locus hic! non est hoc nisi domus Dei et haec porta est caeli. Et surrexit Iacob et sutnpsit
lapidem, quem supposuit ibi sub caput suum, et statuit
illum titulum et superfudit oleum in cacumen eius; et vocavit Iacob nomen loci illius: domus Dei.</span></p>
<p>Hoc ad prophetiam pertinent; nec more idolatriae lapidem perfudit oleo Iacob, velut faciens illum deum; neque enim adoravit eundem lapidem vel ei sacrificavit;
sed quoniam Christi nomen a chrismate est, id est ab unctione, profecto figuratum est hic aliquid quod ad magnum pertineat sacramentum. Scalam vero istam intellegitur ipse Salvator nobis in memoriam
revocare in evangelio, ubi, cum dixisset de Nathanael: <span class="italic">Ecce vere Israelita, in quo dolus non est,</span> quia Israel viderat istam visionem—ipse est enim Iacob—eodem loco ait: <span class="italic">Amen, amen, dico vobis, videbitis
caelum apertum et angelos Dei ascendentes et descendentes super filium hominis.</span></p>
</section><notes></notes></section>