<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

quia et in nostris sacris litteris legitur: <span class="italic">Deus deorum dominus locutus est</span>, et alibi: <span class="italic">Confitemini deo deorum</span>, et alibi: <span class="italic">Rex magnus super omnes deos.</span> Illud autem ubi scriptum est: <span class="italic">Terribilis est super omnes deos</span>, cur dictum sit deinceps ostenditur. Sequitur enim: <span class="italic">Quoniam omnes dii gentium daemonia, Dominus autem caelos fecit. Super omnes</span> ergo <span class="italic">deos</span> dixit, sed <span class="italic">gentium</span>, id est quos gentes pro diis habent, quae sunt <span class="italic">daemonia</span> ;
ideo <span class="italic">terribilis</span>, sub quo terrore Domino dicebant:
<span class="italic">Venisti perdere nos</span>? Illud vero ubi dicitur: <span class="italic">Deus deorum</span>, non potest intellegi deus daemoniorum; et <span class="italic">rex magnus super omnes deos</span> absit ut dicatur rex magnus super omnia daemonia. Sed homines quoque
in populo Dei eadem scriptura deos appellat. <span class="italic">Ego</span>, inquit, <span class="italic">dixi, dii estis et filii Excelsi omnes.</span> Potest
itaque intellegi horum deorum deus, qui dictus est <span class="italic">deus deorum</span>, et super hos deos rex magnus, qui dictus est <span class="italic">rex magnus super omnes deos.</span></p>
<p>Verum tamen cum a nobis quaeritur: Si homines dicti sunt dii quod in populo Dei sunt, quem per angelos vel per homines alloquitur Deus, quanto magis inmortales eo nomine digni sunt qui ea fruuntur beatitudine ad quam Deum colendo cupiunt homines pervenire, quid respondebimus nisi non frustra in scripturis sanctis expressius homines nuncupatos deos quam illos inmortales et beatos,







</p></section><notes></notes></section>