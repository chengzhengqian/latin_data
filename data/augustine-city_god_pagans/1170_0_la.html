<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

secundum ordinem Aaron ad hoc veniebant homines ad templum vel altare Dei ut sacerdotem adorarent. Quid est autem quod ait: <span class="italic">Obolo argenti,</span> nisi brevitate verbi fidei, de quo commemorat apostolus dictum: <span class="italic">Verbum consummans et brevians faciet Dominus super terram?</span> Argentum autem pro eloquio poni psalmus testis est, ubi canitur: <span class="italic">Eloquia Domini eloquia casta, argentum igne examinatum.</span></p>
<p>Quid ergo dicit iste qui venit adorare sacerdoti Dei et sacerdoti Deo? <span class="italic">Iacta me in partem sacerdotii tui, manducare panem.</span> Nolo in patrum meorum conlocari honore, qui nullus est; iacta me in partem sacerdotii tui. <span class="italic">Elegi enim abiectus esse in domo Dei</span> ; qualecumque
et quantulumcumque membrum esse cupio sacerdotii tui. Sacerdotium quippe hic ipsam plebem dicit, cuius plebis ille sacerdos est mediator Dei et hominum, homo Christus Iesus. Cui plebi dicit apostolus Petrus: <span class="italic">Plebs sancta, regale sacerdotium.</span> Quamvis nonnulli “sacrificii tui” sint interpretati, non “sacerdotii tui”; quod nihilo minus eundem significat populum Christianum. Unde dicit apostolus
Paulus: <span class="italic">Unus panis, unum corpus multi sumus.</span> Quod ergo addidit: <span class="italic">Manducare panem,</span> etiam ipsum sacrificii genus eleganter expressit, de quo dicit sacerdos ipse: <span class="italic">Panis, quem ego dedero, caro mea est pro saeculi vita.</span> Ipsum est sacrificium; non secundum








</p></section><notes></notes></section>