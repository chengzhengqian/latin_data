<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

praeciperent, alii quidem ut sibi sacrificaretur, alii vero id vetarent, sed uni tantum iuberent Deo, satis deberet pietas ipsa discernere quid horum de fastu superbiae, quid de vera religione descenderet. Plus etiam dicam: si tantum hi mirabilibus factis humanas animas permoverent qui sacrificia sibi expetunt, illi autem qui hoc prohibent et uni tantum Deo sacrificari
iubent nequaquam ista visibilia miracula facere dignarentur, profecto non sensu corporis, sed ratione mentis praeponenda eorum esset auctoritas. Cum vero Deus id egerit ad commendanda eloquia veritatis
suae, ut per istos inmortales nuntios non sui fastum, sed maiestatem illius praedicantes faceret maiora, certiora, clariora miracula, ne infirmis piis illi qui sacrificia sibi expetunt falsam religionem facilius persuaderent eo quod sensibus eorum quaedam stupenda monstrarent, quem tandem ita desipere libeat ut non vera eligat quae sectetur, ubi et ampliora invenit quae miretur?</p>
<p>Illa quippe miracula deorum gentilium quae commendat
historiaâ€”non ea dico quae intervallis temporum
occultis ipsius mundi causis, verum tamen sub divina providentia constitutis et ordinatis monstrosa contingunt; quales sunt inusitati partus animalium
</p></section><notes></notes></section>