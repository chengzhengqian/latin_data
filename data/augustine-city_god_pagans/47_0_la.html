<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p class="noindent">de homine intellegamus, quod dictum est, <span class="italic">Non occides</span>, nec alterum ergo nec te. Neque enim qui se occidit aliud quam hominem occidit.</p>
<h3>XXI</h3>
<span class="label"><span class="italic">De interfectionibus hominum quae ab homicidii crimine excipiuntur.</span></span>
<p><span class="sc">Quasdam</span> vero exceptiones eadem ipsa divina fecit auctoritas, ut non liceat hominem occidi. Sed his exceptis, quos Deus occidi iubet sive data lege sive ad personam pro tempore expressa iussione, (non autem ipse occidit, qui ministerium debet iubenti, sicut adminiculum gladius utenti; et ideo nequaquam
contra hoc praeceptum fecerunt, quo dictum est, <span class="italic">Non occides,</span> qui Deo auctore bella gesserunt aut personam gerentes publicae potestatis secundum eius leges, hoc est, iustissimae rationis imperium, sceleratos
morte punierunt; et Abraham non solum non est culpatus crudelitatis crimine, verum etiam laudatus est nomine pietatis, quod voluit filium nequaquam scelerate, sed oboedienter occidere; et merito quaeritur utrum pro iussu Dei sit habendum, quod Iephte filiam, quae patri occurrit, occidit, cum id se vovisset immolaturum Deo quod ei redeunti de proelio victori primitus occurrisset; nec Samson</p>
</section><notes></notes></section>