<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

arbitrantur, ita multum audere qui prorsus ibi omnia significationibus allegoricis involuta esse contendunt. Ideo tripertita, non bipertita esse dixi. Hoc enim existimo, non tamen culpans eos qui potuerint illic de quacumque re gesta sensum intellegentiae spiritalis exsculpere, servata dumtaxat primitus historiae veritate. Ceterum quae ita dicuntur ut rebus humanitus
seu divinitus gestis sive gerendis convenire non possint, quis fidelis dubitet non esse inaniter dicta? Quis ea non ad intellegentiam spiritalem revocet, si possit, aut ab eo qui potest revocanda esse fateatur?</p>
<h3>IV</h3>
<span class="label"><span class="italic">De praefigurata commutatione Israelitici regni et sacerdotii et de his quae Anna, mater Samuelis, personam gerens ecclesiae prophetavit.</span></span>
<p><span class="sc">Procursus</span> igitur civitatis Dei ubi pervenit ad regum tempora, quando David Saule reprobato ita regnum primus obtinuit, ut eius deinde posteri in terrena Hierusalem diuturna successione regnarent, dedit figuram, re gesta significans atque praenuntians,
quod non est praetereundum silentio, de rerum mutatione futurarum, quod adtinet ad duo testamenta,
vetus et novum, ubi sacerdotium regnumque mutatum est per sacerdotem eundemque regem
</p></section><notes></notes></section>