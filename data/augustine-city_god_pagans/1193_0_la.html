<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p><span class="italic">

quoniam domum aedificabis ipsi,</span> postea dictum est in verbis David: <span class="italic">Quoniam tu Dominus omnipotens Deus Israel, revelasti aurem servi tui dicens: Domum aedificabo tibi.</span> Hanc enim domum et nos aedificamus bene vivendo, et Deus ut bene vivamus opitulando; quia <span class="italic">nisi Dominus aedificaverit domum, in vanum laborarunt aedificantes eam.</span> Cuius domus cum venerit ultima dedicatio, tunc fiet illud, quod hic per Nathan locutus est Deus dicens: <span class="italic">Et ponam locum populo meo Israel, et plantabo illum, et inhabitabit seorsum, et non sollicitus erit ultra, et non apponet filius iniquitatis humiliare eum, sicut ab initio a diebus quibus constitui iudices super populum meum Israel.</span></p>
<h3>XIII</h3>
<span class="label"><span class="italic">An promissae pacis veritas illis temporibus possit ascribi, quae sub Salomone fluxerunt.</span></span>
<p>Hoc tam magnum bonum quisquis in hoc saeculo et in hac terra sperat, insipienter sapit. An quispiam putabit in pace regni Salomonis id esse completum? Pacem quippe illam scriptura in umbra futuri excellenti praedicatione commendat. Sed huic suspicioni vigilanter occursum est cum, postea quam dictum est: <span class="italic">Et non apponet filius iniquitatis humiliare eum, continuo subiunctum est: Sicut ab initio a diebus quibus constitui iudices super populum meum Israel.</span> Iudices




</p></section><notes></notes></section>