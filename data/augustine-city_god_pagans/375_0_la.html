<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p class="noindent">credunt coniugati tot deos utriusque sexus esse praesentes et huic operi instantes, ita pudore adficiuntur, ut et ille minus moveatur et illa plus reluctetur? Et certe si adest Virginensis dea ut virgini zona solvatur, si adest deus Subigus ut viro subigatur, si adest dea Prema ut subacta ne se commoveat conprimatur, dea Pertunda ibi quid facit? Erubescat, eat foras; agat aliquid et maritus. Valde inhonestum est ut quod vocatur illa impleat quisquam nisi ille. Sed forte ideo toleratur quia dea dicitur esse, non deus. Nam si masculus crederetur et Pertundus vocaretur, maius contra eum pro uxoris pudicitia posceret maritus auxilium quam feta contra Silvanum. Sed quid hoc dicam, cum ibi sit et Priapus nimius<a class="footnoteLink" href="#note_LCL412_344_1" id="target_note_LCL412_344_1"><sup>1</sup></a> masculus, super cuius inmanissimum
et turpissimum fascinum sedere nova nupta iubebatur, more honestissimo et religiosissimo matronarum?</p>
<p>Eant adhuc et theologian civilem a theologia fabulosa,
urbes a theatris, templa ab scaenis, sacra pontificum a carminibus poetarum, velut res honestas a turpibus, veraces a fallacibus, graves a levibus,</p>
</section><notes><section class="footnotes"><ul><li class="note" id="note_LCL412_344_1"><a class="footnoteCrossrefLink" href="#target_note_LCL412_344_1" title="Click to highlight in text"><sup class="lineRef">1</sup>The Louvain editors of 1576 substituted <span class="italic">nimis</span> for <span class="italic">nimius.</span> All subsequent editors follow the manuscripts, despite the rather harsh collocation of the two adjectives.</a></li><script type="text/javascript">document.getElementById('note_LCL412_344_1').style.display = "none";</script></ul></section></notes></section>