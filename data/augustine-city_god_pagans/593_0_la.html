<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

quae his significata sunt crederentur. Hinc et alio loco psalmi alterius: <span class="italic">Si esuriero</span>, inquit, <span class="italic">non dicam tibi; meus est enim orbis terrae et plenitudo eius. Numquid
manducabo carnes taurorum aut sanguinem hircorum
potabo?</span> tamquam diceret: Utique si mihi essent necessaria, non a te peterem quae habeo in potestate. Deinde subiungens quid illa significent: <span class="italic">Immola</span>, inquit, <span class="italic">Deo sacrificium laudis et redde Altissimo vota tua et invoca me in die tribulationis, et eximam te et glorificabis me.</span></p>
<p>Item apud alium prophetam: <span class="italic">In quo</span>, inquit, <span class="italic">adprehendam Dominum, assumam Deum meum excelsum?
Si adprehendam illum in holocaustis, in vitulis anniculis? Si acceptaverit Dominus in milibus arietum aut in denis milibus hircorum pinguium? Si dedero primogenita mea inpietatis, fructum ventris mei pro peccato animae meae? Si adnuntiatum est tibi, homo, bonum? Aut quid Dominus exquirat a te nisi facere iudicium et diligere misericordiam et paratum esse ire cum Domino Deo tuo?</span> Et in huius prophetae verbis utrumque distinctum est satisque declaratum illa sacrificia per se ipsa non requirere Deum, quibus significantur haec sacrificia quae requirit Deus. In epistula quae inscribitur ad Hebraeos: <span class="italic">Bene facere</span>, inquit, <span class="italic">et communicatores esse nolite oblivisci; talibus enim sacrificiis placetur Deo.</span> Ac per hoc ubi scriptum est: <span class="italic">Misericordiam volo quam sacrificium</span> nihil aliud quam sacrificium sacrificio praelatum oportet intellegi;
quoniam illud quod ab omnibus appellatur






</p></section><notes></notes></section>