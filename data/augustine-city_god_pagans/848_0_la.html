<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

homines in terra erant nemorosa atque fructuosa, quae paradisi nomen obtinuit. Sed quia et ad hoc respondendum est vel propter Christi corpus cum quo ascendit in caelum vel propter sanctorum qualia in resurrectione futura sunt, intueantur paulo adtentius
pondera ipsa terrena.</p>
<p>Si enim ars humana efficit ut ex metallis quae in aquis posita continuo submerguntur quibusdam modis vasa fabricata etiam natare possint, quanto credibilius
et efficacius occultus aliquis modus operationis Dei, cuius omnipotentissima voluntate Plato dicit nec orta interire nec conligata posse dissolvi, cum multo mirabilius incorporea corporeis quam quaecumque
corpora quibuscumque corporibus copulentur, potest molibus praestare terrenis ut nullo in ima pondere deprimantur, ipsisque animis perfectissime beatis ut quamvis terrena, tamen incorruptibilia iam corpora ubi volunt ponant et quo volunt agant situ motuque facillimo!</p>
<p>An vero si hoc angeli faciant et quaelibet animalia terrestria rapiant unde libet constituantque ubi libet, aut eos non posse aut onera sentire credendum est: Cur ergo sanctorum perfectos et beatos divino



</p></section><notes></notes></section>