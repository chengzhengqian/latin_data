<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

et incipiat iam tempus esse post mortem, quod, cum vita detraheretur, erat in morte? Numquam
igitur in vita homo est ex quo est in isto corpore moriente potius quam vivente, si et in vita et in morte simul non potest esse.</p>
<p>An potius et in vita et in morte simul est, in vita scilicet, in qua vivit donec tota detrahatur, in morte autem quia iam moritur cum vita detrahitur? Si enim non est in vita, quid est quod detrahitur donec eius fiat perfecta consumptio?<a class="footnoteLink" href="#note_LCL414_166_1" id="target_note_LCL414_166_1"><sup>1</sup></a> Si autem non est in morte, quid est vitae ipsa detractio? Non enim frustra, cum vita fuerit corpori tota detracta, post mortem iam dicitur, nisi quia mors erat cum detraheretur.
Nam si, ea detracta, non est homo in morte sed post mortem, quando, nisi cum detrahitur, erit in morte?</p>
<h3>XI</h3>
<span class="label"><span class="italic">An quisquam simul et vivens esse possit et mortuus.</span></span>
<p><span class="sc">Si</span> autem absurdum est ut hominem, antequam ad mortem perveniat, iam esse dicamus in morte (cui enim propinquat peragendo vitae suae tempora si iam in illa est?), maxime quia nimis est insolens ut simul et vivens esse dicatur et moriens cum vigilans

</p></section><notes><section class="footnotes"><ul><li class="note" id="note_LCL414_166_1"><a class="footnoteCrossrefLink" href="#target_note_LCL414_166_1" title="Click to highlight in text"><sup class="lineRef">1</sup>consummatio <span class="italic">some MSS.</span></a></li><script type="text/javascript">document.getElementById('note_LCL414_166_1').style.display = "none";</script></ul></section></notes></section>