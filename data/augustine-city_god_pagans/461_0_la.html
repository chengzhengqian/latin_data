<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

doctore vocabulo derivato nullus qui haec vel tenuiter audivit ignorat. De hoc igitur Platone quae necessaria
praesenti quaestioni existimo breviter adtingam, prius illos commemorans qui eum in eodem genere litterarum tempore praecesserunt.</p>
<h3>II</h3>
<span class="label"><span class="italic">De duobus philosophorum generibus, id est Italico et Ionico, eorumque auctoribus.</span></span>
<p><span class="sc">Quantum</span> enim adtinet ad litteras Graecas, quae lingua inter ceteras gentium clarior habetur, duo philosophorum genera traduntur: unum Italicum ex ea parte Italiae quae quondam magna Graecia nuncupata est, alterum Ionicum in eis terris ubi et nunc Graecia nominatur. Italicum genus auctorem habuit Pythagoram Samium, a quo etiam ferunt ipsum philosophiae nomen exortum. Nam cum antea sapientes appellarentur qui modo quodam laudabilis vitae aliis praestare videbantur, iste interrogatus quid profiteretur, philosophum se esse respondit, id est studiosum vel amatorem sapientiae; quoniam sapientem profiteri arrogantissimum videbatur.</p>
<p>Ionici vero generis princeps fuit Thales Milesius, unus illorum septem qui sunt appellati sapientes. Sed illi sex vitae genere distinguebantur et quibusdam
praeceptis ad bene vivendum accommodatis;


</p></section><notes></notes></section>