<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

sensus sopitos vigilantesve deludunt non tamquam sibi persuasa confirmat, sed tam tenuiter suspicatur aut dubitat ut haec alios asserat opinari. Difficile quippe fuit tanto philosopho cunctam diabolicam
societatem vel nosse vel fidenter arguere quam quaelibet anicula Christiana nec cunctatur esse, et liberrime detestatur. Nisi forte iste et ipsum ad quem scribit Anebontem tamquam talium sacrorum praeclarissimum antistitem et alios talium operum tamquam divinorum et ad deos colendos pertinentium admiratores verecundatur offendere.</p>
<p>Sequitur tamen et ea velut inquirendo commemorat
quae sobrie considerata tribui non possunt nisi malignis et fallacibus potestatibus. Quaerit enim cur tamquam melioribus invocatis quasi peioribus imperetur ut iniusta praecepta hominis exsequantur; cur adtrectatum re Veneria non exaudiant inprecantem, cum ipsi ad incestos quosque
concubitus quoslibet ducere non morentur; cur animantibus suos antistites oportere abstinere denuntient,
ne vaporibus profecto corporeis polluantur, ipsi vero et aliis vaporibus inliciantur et nidoribus hostiarum, cumque a cadaveris contactu prohibeatur inspector, plerumque illa cadaveribus celebrentur; quid sit quod non daemoni vel alicui animae defuncti,
</p></section><notes></notes></section>