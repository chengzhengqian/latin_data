<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<h3>III</h3>
<span class="label"><span class="italic">Peccati causam ex anima, non ex carne prodisse, et corruptionem ex peccato contractam non peccatum
esse sed poenam.</span></span>
<p><span class="sc">Quod</span> si quisquam dicit carnem causam esse in malis moribus quorumcumque vitiorum eo quod anima carne affecta sic vivit, profecto non universam hominis naturam diligenter advertit. Nam “<span class="italic">corpus quidem corruptibile adgravat animam.</span>” Unde etiam idem apostolus agens de hoc corruptibili corpore, de quo paulo ante dixerat: <span class="italic">Etsi exterior homo noster corrumpitur:
Scimus, inquit, quia si terrena nostra domus habitationis</span> <a class="footnoteLink" href="#note_LCL414_268_1" id="target_note_LCL414_268_1"><sup>1</sup></a> <span class="italic">resolvatur, aedificationem habemus ex Deo, domum non manu factam aeternam in caelis. Etenim in hoc ingemescimus, habitaculum nostrum quod de caelo est superindui cupientes, si tamen et induti non nudi inveniamur.
Etenim qui sumus in hac habitatione ingemescimus
gravati, in quo nolumus exspoliari, sed supervestiri,
ut absorbeatur mortale a vita.</span></p>
<p>Et adgravamur ergo corruptibili corpore, et ipsius adgravationis causam non naturam substantiamque corporis sed eius corruptionem scientes nolumus corpore spoliari, sed eius inmortalitate vestiri. Et tunc enim erit, sed quia corruptibile non erit, non





</p></section><notes><section class="footnotes"><ul><li class="note" id="note_LCL414_268_1"><a class="footnoteCrossrefLink" href="#target_note_LCL414_268_1" title="Click to highlight in text"><sup class="lineRef">1</sup>habitationis <span class="italic">some MSS.</span> (<span class="italic">cf. the Greek:</span> τοῦ σκήνους): huius habitationis <span class="italic">other MSS., Vulg.</span></a></li><script type="text/javascript">document.getElementById('note_LCL414_268_1').style.display = "none";</script></ul></section></notes></section>