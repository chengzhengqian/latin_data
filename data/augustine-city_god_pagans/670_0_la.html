<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<h2><span class="ac">Liber XI</span></h2>
<h3>I</h3>
<span class="label"><span class="italic">De ea parte operis qua duarum civitatum, id est caelestis atque terrenae, initia et fines incipient demonstrari.</span></span>
<p><span class="sc">Civitatem</span> Dei dicimus cuius ea scriptura testis est quae non fortuitis motibus animorum, sed plane summae dispositione providentiae super omnes omnium gentium litteras omnia sibi genera ingeniorum humanorum divina excellens auctoritate subiecit. Ibi quippe scriptum est: <span class="italic">Gloriosa dicta sunt de te, civitas Dei</span> ; et in alio psalmo legitur: <span class="italic">Magnus Dominus et laudabilis nimis in civitate Dei nostri, in monte sancto eius, dilatans exultationes universae terrae</span> ; et paulo post in eodem psalmo: <span class="italic">Sicut audivimus, ita et vidimus, in civitate domini virtutum, in civitate Dei nostri; Deus fundavit eam in aeternum</span> ; item in alio: <span class="italic">Fluminis impetus laetificat civitatem Dei, sanctificavit tabernaculum suum Altissimus; Deus in medio eius non commovebitur.</span> His atque huius modi testimoniis,





</p></section><notes></notes></section>