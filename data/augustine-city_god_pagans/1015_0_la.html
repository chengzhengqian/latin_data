<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

unde est memorabilis ille decalogus, profecto numerus
undenarius, quoniam transgreditur denarium, transgressionem legis ac per hoc peccatum significat. Hinc est quod in tabernaculo testimonii, quod erat in itinere populi Dei velut templum ambulatorium, undecim vela cilicina fieri praecepta sunt. In cilicio quippe recordatio est peccatorum propter haedos ad sinistram futuros; quod confitentes in cilicio prosternimur
tamquam dicentes quod in psalmo scriptum est: <span class="italic">Et peccatum meum ante me est semper.</span></p>
<p>Progenies ergo ex Adam per Cain sceleratum undenario
numero finitur, quo peccatum significatur; et ipse numerus femina clauditur, a quo sexu initium factum est peccati per quod omnes morimur. Commissum
est autem ut et voluptas carnis, quae spiritui resisteret, sequeretur. Nam et ipsa filia Lamech Noemma voluptas interpretatur. Per Seth autem ab Adam usque ad Noe denarius insinuatur legitimus numerus. Cui Noe tres adiciuntur filii, unde, uno lapso, duo benedicuntur a patre, ut, remoto reprobo et probatis filiis ad numerum additis, etiam duodenarius
numerus intimetur, qui et in patriarcharum et in apostolorum numero insignis est propter septenarii
partes alteram per alteram multiplicatas. Nam ter quaterni vel quater terni ipsum faciunt. His ita se habentibus, video considerandum et






</p></section><notes></notes></section>