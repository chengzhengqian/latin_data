<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

quem deum aut scivit aut putavit aut finxit? Quam porro antiquus sit in sacrificando Dei cultus duo illi fratres Cain et Abel satis indicant, quorum maioris Deus reprobavit sacrificium, minoris aspexit.</p>
<h3>V</h3>
<span class="label"><span class="italic">De sacrificiis quae Deus non requirit, sed ad significationem
eorum offerri voluit quae requirit.</span></span>
<p><span class="sc">Quis</span> autem ita desipiat ut existimet aliquibus usibus
Dei esse necessaria quae in sacrificiis offeruntur? Quod cum multis locis divina scriptura testetur, ne longum faciamus, breve illud de psalmo commemorare
suffecerit: <span class="italic">Dixi Domino, Deus meus es tu, quoniam bonorum meorum non eges.</span> Non solum igitur pecore vel qualibet alia re corruptibili atque terrena, sed ne ipsa quidem iustitia hominis Deus egere credendus est, totumque quod recte colitur Deus homini prodesse,
non Deo. Neque enim fonti se quisquam dixerit consuluisse, si biberit; aut luci, si viderit.</p>
<p>Nec quod ab antiquis patribus alia sacrificia facta sunt in victimis pecorum, quae nunc Dei populus legit, non facit, aliud intellegendum est nisi rebus illis eas res fuisse significatas quae aguntur in nobis,



</p></section><notes></notes></section>