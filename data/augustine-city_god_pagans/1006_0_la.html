<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<h3>XVIII</h3>
<span class="label"><span class="italic">Quid significatum sit in Abel et Seth et Enos quod appareat ad Christum et corpus eius, id est ecclesiam, pertinere.</span></span>
<p><span class="italic">Et Seth</span>, inquit, <span class="italic">natus est filius, et nominavit nomen eius Enos; hic speravit invocare nomen Domini Dei.</span> Nempe clamat adtestatio veritatis. In spe igitur vivit homo filius resurrectionis; in spe vivit, quamdiu peregrinatur hic, civitas Dei, quae gignitur ex fide resurrectionis Christi. Ex duobus namque illis hominibus, Abel, quod interpretatur luctus, et eius fratre Seth, quod interpretatur resurrectio, mors Christi et vita eius ex mortuis figuratur. Ex qua fide gignitur hic civitas Dei, id est homo qui speravit invocare nomen Domini Dei.</p>
<p><span class="italic">Spe enim salvi facti sumus, ait apostolus. Spes autem quae videtur non est spes. Quod enim videt quis, quid sperat?<a class="footnoteLink" href="#note_LCL414_516_1" id="target_note_LCL414_516_1"><sup>1</sup></a> Si autem quod non videmus speramus, per patientiam expectamus.</span> Nam quis vacare hoc existimet
ab altitudine sacramenti? Numquid enim Abel non speravit invocare nomen Domini Dei, cuius sacrificium scriptura tam acceptum Deo fuisse commemorat? 
Numquid ipse Seth non speravit invocare

</p></section><notes><section class="footnotes"><ul><li class="note" id="note_LCL414_516_1"><a class="footnoteCrossrefLink" href="#target_note_LCL414_516_1" title="Click to highlight in text"><sup class="lineRef">1</sup>quid sperat <span class="italic">V and many other MSS., Vulg.</span> : quid et sperat <span class="italic">a few MSS.</span> (<span class="italic">cf. the Greek:</span> τί καὶ ἐλπίζει).</a></li><script type="text/javascript">document.getElementById('note_LCL414_516_1').style.display = "none";</script></ul></section></notes></section>