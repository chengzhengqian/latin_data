<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

psalmus: <span class="italic">Et aquae,</span> inquit, <span class="italic">quae super caelos<a class="footnoteLink" href="#note_LCL414_94_1" id="target_note_LCL414_94_1"><sup>1</sup></a> laudent nomen Domini.</span></p>
<p>Quid ergo istorum duorum sit, an praeter haec duo aliquid aliud de saeculis saeculorum possit intellegi, profundissima quaestio est; neque hoc quod nunc agimus inpedit si indiscussa interim differatur, sive aliquid in ea definire valeamus sive nos faciat cautiores diligentior ipsa tractatio, ne in tanta obscuritate rerum adfirmare temere aliquid audeamus. Nunc enim contra opinionem disputamus qua illi circuitus asseruntur quibus semper eadem per intervalla temporum
necesse esse repeti existimantur. Quaelibet autem illarum sententiarum de saeculis saeculorum vera sit, ad hos circuitus nihil pertinet, quoniam, sive saecula saeculorum sint non eadem repetita, sed alterum ex altero conexione<a class="footnoteLink" href="#note_LCL414_94_2" id="target_note_LCL414_94_2"><sup>2</sup></a> ordinatissima procurrentia,
liberatorum beatitudine sine ullo recursu miseriarum certissima permanente, sive saecula saeculorum aeterna sint temporalium tamquam dominantia subditorum, circuitus illi eadem revolventes
locum non habent, quos maxime refellit aeterna vita sanctorum.</p>
</section><notes><section class="footnotes"><ul><li class="note" id="note_LCL414_94_1"><a class="footnoteCrossrefLink" href="#target_note_LCL414_94_1" title="Click to highlight in text"><sup class="lineRef">1</sup>caelos sunt <span class="italic">many MSS., Vulg.</span></a></li><script type="text/javascript">document.getElementById('note_LCL414_94_1').style.display = "none";</script><li class="note" id="note_LCL414_94_2"><a class="footnoteCrossrefLink" href="#target_note_LCL414_94_2" title="Click to highlight in text"><sup class="lineRef">2</sup>conexione <span class="italic">most MSS.</span> : contextione <span class="italic">V, according to Kalb, Philologus 87</span> (1932), 478, <span class="italic">and one other MS.</span></a></li><script type="text/javascript">document.getElementById('note_LCL414_94_2').style.display = "none";</script></ul></section></notes></section>