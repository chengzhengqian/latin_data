<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

litterarum ita se habentem, ut haec in eo verba legerentur: Ἰησοῦς Χρειστὸς Θεοῦ υἱὸς σωτήρ, quod est Latine, Iesus Christus Dei filius salvator. Hi autem versus, quorum primae litterae istum sensum quem diximus reddunt, sicut eos quidam Latinis et stantibus versibus est interpretatus, hoc continent:</p>
<blockquote><p><span class="line"><span class="br"></span><span class="lineNumber">Ι</span><span class="br"></span>Iudicii signum tellus sudore madescet.</span><span class="linebreak"></span>
<span class="line"><span class="br"></span><span class="lineNumber">Η</span><span class="br"></span>E caelo rex adveniet per saecla futurus,</span><span class="linebreak"></span>
<span class="line"><span class="br"></span><span class="lineNumber">Σ</span><span class="br"></span>Scilicet ut carnem praesens, ut iudicet orbem.</span><span class="linebreak"></span>
<span class="line"><span class="br"></span><span class="lineNumber">Ο</span><span class="br"></span>Unde Deum cernent incredulus atque fidelis</span><span class="linebreak"></span>
<span class="line"><span class="br"></span><span class="lineNumber">Υ</span><span class="br"></span>Celsum cum sanctis aevi iam termino in ipso.</span><span class="linebreak"></span>
<span class="line"><span class="br"></span><span class="lineNumber">Σ</span><span class="br"></span>Sic animae cum carne aderunt, quas iudicat ipse,</span><span class="linebreak"></span>
<span class="line"><span class="br"></span><span class="lineNumber">Χ</span><span class="br"></span>Cum iacet incultus densis in vepribus orbis.</span><span class="linebreak"></span>
<span class="line"><span class="br"></span><span class="lineNumber">Ρ</span><span class="br"></span>Reicient simulacra viri, cunctam quoque gazam,</span><span class="linebreak"></span>
<span class="line"><span class="br"></span><span class="lineNumber">Ε</span><span class="br"></span>Exuret terras ignis pontumque polumque</span><span class="linebreak"></span>
<span class="line"><span class="br"></span><span class="lineNumber">Ι</span><span class="br"></span>Inquirens, taetri portas effringet Averni.</span><span class="linebreak"></span>
<span class="line"><span class="br"></span><span class="lineNumber">Σ</span><span class="br"></span>Sanctorum sed enim cunctae lux libera carni</span><span class="linebreak"></span>
<span class="line"><span class="br"></span><span class="lineNumber">Τ</span><span class="br"></span>Tradetur, sontes aeterna flamma cremabit.</span><span class="linebreak"></span>
<span class="line"><span class="br"></span><span class="lineNumber">Ο</span><span class="br"></span>Occultos actus retegens tunc quisque loquetur.</span><span class="linebreak"></span>
<span class="line"><span class="br"></span><span class="lineNumber">Σ</span><span class="br"></span>Secreta, atque Deus reserabit pectora luci</span><span class="linebreak"></span></p></blockquote>
</section><notes></notes></section>