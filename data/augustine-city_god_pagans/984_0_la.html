<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

viginti aut non multo amplius, genuerit filium. Sed qui minima aetate genuerunt centum sexaginta et quod excurrit fuisse referuntur, quia nemo, inquiunt,
decem annorum homo potest gignere filios, qui numerus centum appellabantur anni ab illis hominibus. Sed in annis sedecim est matura pubertas
et proli iam idonea procreandae, quos centum et sexaginta annos illa tempora nuncupabant.</p>
<p>Ut autem aliter annum tunc fuisse. conputatum non sit incredibile, adiciunt quod apud plerosque scriptores historiae reperitur Aegyptios habuisse annum quattuor mensum,<a class="footnoteLink" href="#note_LCL414_472_1" id="target_note_LCL414_472_1"><sup>1</sup></a> Acarnanas sex mensum, Lavinios tredecim mensum. Plinius Secundus cum commemorasset relatum fuisse in litteras<a class="footnoteLink" href="#note_LCL414_472_2" id="target_note_LCL414_472_2"><sup>2</sup></a> quendam vixisse centum quinquaginta duos, alium decem amplius, alios ducentorum annorum habuisse vitam, alios trecentorum, quosdam ad quingentos, alios ad sescentos, nonnullos ad octingentos etiam pervenisse, haec omnia inscitia<a class="footnoteLink" href="#note_LCL414_472_3" id="target_note_LCL414_472_3"><sup>3</sup></a> temporum accidisse arbitratus est. “Alii quippe,” inquit, “aestate determinabant annum et alterum hieme, alii quadripertitis temporibus,
sicut Arcades, inquit, quorum anni trimenstres
fuerunt.” Adiecit etiam aliquando Aegyptios,
quorum parvos annos quaternorum mensum fuisse supra diximus, lunae fine limitasse annum.



</p></section><notes><section class="footnotes"><ul><li class="note" id="note_LCL414_472_1"><a class="footnoteCrossrefLink" href="#target_note_LCL414_472_1" title="Click to highlight in text"><sup class="lineRef">1</sup>mensum <span class="italic">V and a few other MSS.:</span> mensium <span class="italic">many MSS. So also below.</span></a></li><script type="text/javascript">document.getElementById('note_LCL414_472_1').style.display = "none";</script><li class="note" id="note_LCL414_472_2"><a class="footnoteCrossrefLink" href="#target_note_LCL414_472_2" title="Click to highlight in text"><sup class="lineRef">2</sup>litteris <span class="italic">some MSS.</span></a></li><script type="text/javascript">document.getElementById('note_LCL414_472_2').style.display = "none";</script><li class="note" id="note_LCL414_472_3"><a class="footnoteCrossrefLink" href="#target_note_LCL414_472_3" title="Click to highlight in text"><sup class="lineRef">3</sup>inscitia <span class="italic">some MSS., Pliny:</span> inscientia <span class="italic">other MSS.</span></a></li><script type="text/javascript">document.getElementById('note_LCL414_472_3').style.display = "none";</script></ul></section></notes></section>