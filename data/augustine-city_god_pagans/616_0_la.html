<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

bona infima atque terrena vitae huic transitoriae necessaria et prae illius vitae sempiternis beneficiis contemnenda, non tamen nisi ab uno Deo expectare consuescit, ut ab illius cultu etiam in istorum desiderio
non recedat ad quem contemptu eorum et ab eis aversione perveniat.</p>
<h3>XV</h3>
<span class="label"><span class="italic">De ministerio sanctorum angelorum, quo providentiae Dei serviunt.</span></span>
<p><span class="sc">Sic</span> itaque divinae providentiae placuit ordinare temporum cursum ut, quem ad modum dixi et in actibus apostolorum legitur, lex in edictis angelorum daretur de unius veri Dei cultu, in quibus et persona ipsius Dei, non quidem per suam substantiam, quae semper corruptibilibus oculis invisibilis permanet, sed certis indiciis per subiectam creatori creaturam, visibiliter appareret et syllabatim per transitorias temporum morulas humanae linguae vocibus loqueretur,
qui in sua natura non corporaliter sed spiritaliter,
non sensibiliter sed intellegibiliter, non temporaliter sed, ut ita dicam, aeternaliter nec incipit loqui nec desinit; quod apud illum sincerius


</p></section><notes></notes></section>