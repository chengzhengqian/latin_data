<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

Aegyptum et Palaestinam, ubi est civitas Rhinocorura.</p>
<h3>XXV</h3>
<span class="label"><span class="italic">De Agar ancilla Sarrae, quam eadem Sarra Abrahae esse voluit concubinam.</span></span>
<p><span class="sc">Iam</span> hinc tempora consequuntur filiorum Abrahae, unius de Agar ancilla, alterius de Sarra libera, de quibus in libro superiore iam diximus. Quod autem adtinet ad rem gestam, nullo modo est inurendum de hac concubina crimen Abrahae. Usus est ea quippe ad generandam prolem, non ad explendam libidinem, nec insultans, sed potius oboediens coniugi, quae suae sterilitatis credidit esse solacium, si fecundum ancillae uterum, quoniam natura non poterat, voluntate faceret suum, et eo iure quo dicit apostolus: <span class="italic">Similiter et vir non habet potestatem corporis sui, sed mulier,</span> uteretur mulier ad pariendum ex altera quod non poterat ex se ipsa. Nulla est hic cupido lasciviae, nulla nequitiae turpitudo. Ab uxore causa prolis ancilla marito traditur, a marito causa prolis accipitur; ab utroque non culpae luxus, sed naturae fructus exquiritur. Denique cum ancilla gravida dominae sterili superbiret et hoc



</p></section><notes></notes></section>