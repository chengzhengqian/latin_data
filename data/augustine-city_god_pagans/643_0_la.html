<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

non vis theurgos offendere, a quibus curiositate deceptus
ista perniciosa et insana pro magno beneficio didicisti? Audes istam invidam non potentiam, sed pestilentiam, et non dicam dominam, sed, quod tu fateris, ancillam potius invidorum isto aere transcenso levare in caelum et inter deos vestros etiam sidereos conlocare, vel ipsa quoque sidera his opprobriis infamare?</p>
<h3>XXVII</h3>
<span class="label"><span class="italic">De impietate Porphyrii, qua etiam Apulei transcendit errorem.</span></span>
<p><span class="sc">Quanto</span> humanius et tolerabilius consectaneus tuus Platonicus Apuleius erravit, qui tantummodo daemones
a luna et infra ordinatos agitari morbis passionum
mentisque turbelis honorans eos quidem, sed volens nolensque confessus est; deos tamen caeli superiores ad aetheria spatia pertinentes, sive visibiles
quos conspicuos lucere cernebat, solem ac lunam et cetera ibidem lumina, sive invisibiles quos putabat, ab omni labe istarum perturbationum quanta potuit disputatione secrevit!</p>
<p>Tu autem hoc didicisti non a Platone, sed a Chaldaeis
magistris, ut in aetherias vel empyrias mundi sublimitates et firmamenta caelestia extolleres vitia




</p></section><notes></notes></section>