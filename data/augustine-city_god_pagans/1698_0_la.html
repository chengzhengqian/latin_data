<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<h3>XXVI</h3>
<span class="label"><span class="italic">Quo modo Porphyrii definitio, qua beatis animis putat corpus omne fugiendum, ipsius Platonis sententia destruatur, qui dicit summum Deum diis promisisse ut numquam corporibus exuerentur.</span></span>
<p><span class="sc">Sed</span> Porphyrius ait, inquiunt, ut beata sit anima, corpus esse omne fugiendum. Nihil ergo prode est<a class="footnoteLink" href="#note_LCL417_344_1" id="target_note_LCL417_344_1"><sup>1</sup></a> quia incorruptibile diximus futurum corpus, si anima beata non erit nisi omne corpus effugerit. Sed iam et hinc in libro memorato quantum oportuit disputavi,
verum hic unum inde tantum commemorabo. Emendet libros suos istorum omnium magister Plato et dicat eorum deos, ut beati sint, sua corpora fugituros, id est esse morituros, quos in caelestibus corporibus dixit inclusos; quibus tamen Deus, a quo facti sunt, quo possent esse securi, inmortalitatem, id est in eisdem corporibus aeternam permansionem, non eorum natura id habente, sed suo consilio praevalente, promisit. Ubi etiam illud evertit quod dicunt, quoniam est inpossibilis, ideo resurrectionem carnis non esse credendam. Apertissime quippe iuxta eundem philosophum, ubi diis a se factis promisit Deus non factus inmortalitatem, quod inpossibile est se dixit esse facturum. Sic enim eum locutum narrat Plato: â€œQuoniam estis orti,



</p></section><notes><section class="footnotes"><ul><li class="note" id="note_LCL417_344_1"><a class="footnoteCrossrefLink" href="#target_note_LCL417_344_1" title="Click to highlight in text"><sup class="lineRef">1</sup><span class="italic">The Benedictine editors have</span> prodest.</a></li><script type="text/javascript">document.getElementById('note_LCL417_344_1').style.display = "none";</script></ul></section></notes></section>