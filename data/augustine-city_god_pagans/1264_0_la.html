<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

coniuncta esse ponenda, tamquam unum sit prolixum, quae ille plura commemoravit et brevia. “In manus iniquas,”<a class="footnoteLink" href="#note_LCL415_448_1" id="target_note_LCL415_448_1"><sup>1</sup></a> inquit, “infidelium postea veniet; dabunt autem Deo alapas manibus incestis et inpurato
ore exspuent venenatos sputus; dabit vero ad verbera simpliciter sanctum dorsum. Et colaphos accipiens tacebit, ne quis agnoscat, quod verbum vel unde venit, ut inferis loquatur et corona spinea coronetur. Ad cibum autem fel et ad sitim acetum dederunt; inhospitalitatis hanc monstrabunt mensam.
Ipsa enim insipiens tuum Deum non intellexisti,
ludentem mortalium mentibus, sed et<a class="footnoteLink" href="#note_LCL415_448_2" id="target_note_LCL415_448_2"><sup>2</sup></a> spinis coronasti et horridum fel miscuisti. Templi vero velum scindetur; et medio die nox erit tenebrosa nimis in tribus horis. Et morte morietur tribus diebus somno suscepto; et tunc ab inferis regressus ad lucem veniet primus resurrectionis principio revocatis
ostenso.” Ista Lactantius carptim per intervalla
disputationis suae, sicut ea poscere videbantur quae probare intenderat, adhibuit testimonia Sibyllina.
Quae nos nihil interponentes, sed in unam seriem conexa ponentes solis capitibus, si tamen scriptores deinceps ea servare non neglegant, distinguenda
curavimus. Nonnulli sane Erythraeam





</p></section><notes><section class="footnotes"><ul><li class="note" id="note_LCL415_448_1"><a class="footnoteCrossrefLink" href="#target_note_LCL415_448_1" title="Click to highlight in text"><sup class="lineRef">1</sup><span class="italic">The word</span> iniquas <span class="italic">is lacking in the manuscripts, but is supplied from Lactantius.</span></a></li><script type="text/javascript">document.getElementById('note_LCL415_448_1').style.display = "none";</script><li class="note" id="note_LCL415_448_2"><a class="footnoteCrossrefLink" href="#target_note_LCL415_448_2" title="Click to highlight in text"><sup class="lineRef">2</sup><span class="italic">The word</span> et <span class="italic">is supplied from Lactantius.</span></a></li><script type="text/javascript">document.getElementById('note_LCL415_448_2').style.display = "none";</script></ul></section></notes></section>