<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p class="noindent">sua salus ac fama in periculum exitiumque perveniat, nec ea consideratione qua suam famam ac salutem vident esse necessariam utilitati erudiendorum hominum,
sed ea potius infirmitate qua delectat lingua blandiens et humanus dies, et reformidatur vulgi iudicium et carnis excruciatio vel peremptio, hoc est propter quaedam cupiditatis vincula, non propter officia caritatis.</p>
<p>Non mihi itaque videtur haec parva esse causa quare cum malis flagellentur et boni, quando Deo placet perditos mores etiam temporalium poenarum adflictione punire. Flagellantur enim simul, non quia simul agunt malam vitam, sed quia simul amant temporalem vitam, non quidem aequaliter, sed tamen simul, quam boni contemnere deberent, ut illi correpti atque correcti consequerentur aeternam, ad quam consequendam si nollent esse socii, ferrentur et diligerentur
inimici, quia donec vivunt semper incertum est utrum voluntatem sint in melius mutaturi.</p>
<p>Qua in re non utique parem, sed longe graviorem habent causam, quibus per prophetam dicitur: <span class="italic">Ille quidem in suo peccato morietur,<a class="footnoteLink" href="#note_LCL411_44_1" id="target_note_LCL411_44_1"><sup>1</sup></a> sanguinem autem eius de manu speculatoris requiram.</span> Ad hoc enim speculatores,
hoc est populorum praepositi, constituti sunt in ecclesiis, ut non parcant obiurgando peccata. Nec</p>
</section><notes><section class="footnotes"><ul><li class="note" id="note_LCL411_44_1"><a class="footnoteCrossrefLink" href="#target_note_LCL411_44_1" title="Click to highlight in text"><sup class="lineRef">1</sup><span class="italic">Ezechiel 33.6 (Vulgate) reads:</span> ille quidem in iniquitate sua captus est, sanguinem autem (etc), <span class="italic">which harmonizes with AV and RSV.</span></a></li><script type="text/javascript">document.getElementById('note_LCL411_44_1').style.display = "none";</script></ul></section></notes></section>