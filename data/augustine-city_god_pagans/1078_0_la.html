<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

passus, quod suspectus haberetur, et ipse emigravit?</p>
<p>In libro enim qui inscribitur Iudith, cum quaereret Holofernes, hostis Israelitarum, quaenam illa gens esset, utrum adversus eam bellandum fuisset, sic ei respondit Achior dux Ammanitarum: <span class="italic">Audiat dominus noster verbum de ore pueri sui, et referam tibi veritatem de populo qui habitat iuxta te montanam hanc, et non exibit mendacium de ore servi tui. Haec enim progenies populi est Chaldaeorum, et antea habitaverunt Mesopotamiam, quia noluerunt sequi deos patrum suorum, qui fuerunt in terra Chaldaeorum gloriosi, sed declinaverunt de via parentum suorum et adoraverunt Deum caeli, quem cognoverunt, et proiecerunt eos a facie deorum suorum et fugerunt Mesopotamiam et habitaverunt ibi dies multos. Dixitque illis Deus eorum ut exirent de habitatione sua et irent in terram Chanaan, et illic habitaverunt,</span> et cetera, quae narrat Achior Ammanites.
Unde manifestum est domum Tharae persecutionem passam fuisse a Chaldaeis pro vera pietate, qua unus et verus ab eis colebatur Deus.</p>
<h3>XIV</h3>
<span class="label"><span class="italic">De annis Tharae, qui in Charra vitae suae tempus implevit.</span></span>
<p><span class="sc">Defuncto</span> autem Thara in Mesopotamia, ubi vixisse perhibetur ducentos et quinque annos, iam


</p></section><notes></notes></section>