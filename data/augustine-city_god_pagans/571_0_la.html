<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<h3>XIX</h3>
<span class="label"><span class="italic">Quod appellatio daemonum iam nec apud cultores eorum assumatur in significationem alicuius boni.</span></span>
<p><span class="sc">Sed</span> ne de verbis etiam nos certare videamur, quoniam
nonnulli istorum, ut ita dixerim, daemonicolarum,
in quibus et Labeo est, eosdem perhibent ab aliis angelos dici quos ipsi daemones nuncupant, iam mihi de bonis angelis aliquid video disserendum, quos isti esse non negant, sed eos bonos daemones vpcare quam angelos malunt.</p>
<p>Nos autem, sicut scriptura loquitur secundum quam Christiani sumus, angelos quidem partim bonos, partim malos, numquam vero bonos daemones legimus;
sed ubicumque illarum litterarum hoc nomen positum reperitur, sive daemones, sive daemonia dicantur, non nisi maligni significantur spiritus. Et hanc loquendi consuetudinem in tantum populi usquequaque secuti sunt ut eorum etiam qui pagani appellantur et deos multos ac daemones colendos esse contendunt, nullus fere sit tam litteratus et doctus qui audeat in laude vel servo suo dicere: “Daemonem habes”; sed cuilibet<a class="footnoteLink" href="#note_LCL413_226_1" id="target_note_LCL413_226_1"><sup>1</sup></a> hoc dicere



</p></section><notes><section class="footnotes"><ul><li class="note" id="note_LCL413_226_1"><a class="footnoteCrossrefLink" href="#target_note_LCL413_226_1" title="Click to highlight in text"><sup class="lineRef">1</sup>quilibet <span class="italic">some MSS. and Hoffmann.</span></a></li><script type="text/javascript">document.getElementById('note_LCL413_226_1').style.display = "none";</script></ul></section></notes></section>