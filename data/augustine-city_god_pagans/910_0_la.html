<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

id quod praescivit atque disposuit civitatem sanctam<a class="footnoteLink" href="#note_LCL414_324_1" id="target_note_LCL414_324_1"><sup>1</sup></a> debemus adserere, non secundum illud quod in nostram cognitionem pervenire non potuit quia in Dei dispositione non fuit. Neque enim homo peccato suo divinum potuit perturbare consilium, quasi Deum quod statuerat mutare conpulerit, cum Deus praesciendo utrumque praevenerit, id est, et homo, quem bonum ipse creavit, quam malus esset futurus et quid boni etiam sic de illo esset ipse facturus.</p>
<p>Deus enim etsi dicitur statuta mutare (unde tropica locutione in scripturis etiam paenituisse legitur Deum), iuxta id dicitur quod homo speraverat vel naturalium causarum ordo gestabat, non iuxta id quod se Omnipotens facturum esse praesciverat. Fecit itaque Deus, sicut scriptum est, hominem rectum
ac per hoc voluntatis bonae. Non enim rectus esset bonam non habens voluntatem. Bona igitur voluntas opus est Dei, cum ea quippe ab illo factus est homo.</p>
<p>Mala vero voluntas prima, quoniam omnia opera mala praecessit in homine, defectus potius fuit quidam
ab opere Dei ad sua opera quam opus ullum, et ideo mala opera, quia secundum se, non secundum Deum, ut eorum operum tamquam fructuum malorum
voluntas ipsa esset velut arbor mala aut ipse homo in quantum malae voluntatis. Porro mala




</p></section><notes><section class="footnotes"><ul><li class="note" id="note_LCL414_324_1"><a class="footnoteCrossrefLink" href="#target_note_LCL414_324_1" title="Click to highlight in text"><sup class="lineRef">1</sup>sanctam <span class="italic">a few MSS.:</span> sanctam eam <span class="italic">most MSS.</span></a></li><script type="text/javascript">document.getElementById('note_LCL414_324_1').style.display = "none";</script></ul></section></notes></section>