<section class="div1 language" lang="la"><header><hgroup><h1>Saint Augustine</h1></hgroup></header><section class="div2">
<p class="noindent">qui eos adulando deos esse voluerunt, ex eius ingenio moribus, actibus casibus sacra et sollemnia constituta atque haec paulatim per animas hominum daemonibus similes et ludicrarum rerum avidas inrependo longe lateque vulgata, ornantibus ea mendaciis poetarum et ad ea fallacibus spiritibus seducentibus. Facilius enim fieri potuit ut iuvenis impius vel ab impio patre interfici metuens et avidus regni patrem pelleret regno quam id quod iste interpretatur, ideo Saturnum patrem a Iove filio superatum quod ante est causa quae pertinet ad Iovem quam semen quod pertinet ad Saturnum. Si enim hoc ita esset, numquam Saturnus prior fuisset nec pater Iovis esset. Semper enim semen causa praecedit nec umquam generatur ex semine. Sed cum conantur vanissimas fabulas sive hominum res gestas velut naturalibus interpretationibus honorare, etiam homines acutissimi tantas patiuntur angustias ut eorum quoque vanitatem
dolere cogamur.</p>
<h3>XIX</h3>
<span class="label"><span class="italic">De interpretationibus quibus colendi Saturni ratio concinnatur.</span></span>
<p>“<span class="sc">Saturnum,</span>” inquit, “dixerunt quae nata ex eo essent solitum devorare quod eo semina unde nascerentur redirent. Et quod illi pro Iove gleba</p>
</section><notes></notes></section>