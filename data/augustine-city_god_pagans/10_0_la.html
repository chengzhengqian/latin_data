<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

ebibitus animis non facile oblivione possit aboleri, 
secundum illud Horatii:</p>
<blockquote><p>
<span class="line">Quo semel est inbuta recens servabit odorem</span><span class="linebreak"></span>
<span class="line">Testa diuâ€”</span><span class="linebreak"></span></p></blockquote>
<p class="noindent">apud hunc ergo Vergilium nempe Iuno inducitur infesta Troianis Aeolo ventorum regi adversus eos inritando dicere:</p>
<blockquote><p>
<span class="line">Gens inimica mihi Tyrrhenum navigat aequor</span><span class="linebreak"></span>
<span class="line">Ilium in Italiam portans victosque penates.</span><span class="linebreak"></span></p></blockquote>
<p class="noindent">Itane istis penatibus victis Romam, ne vinceretur, prudenter commendare debuerunt? Sed haec Iuno dicebat velut irata mulier, quid loqueretur ignorans. Quid Aeneas ipse, pius totiens appellatus, nonne ita narrat:</p>
<blockquote><p>
<span class="line">Panthus Othryades, arcis Phoebique sacerdos,</span><span class="linebreak"></span>
<span class="line">Sacra manu victosque deos parvumque nepotem</span><span class="linebreak"></span>
<span class="line">Ipse trahit cursuque amens ad limina tendit?</span><span class="linebreak"></span></p></blockquote>
<p class="noindent">Nonne deos ipsos, quos victos non dubitat dicere, sibi potius quam se illis perhibet commendatos, cum ei dicitur:</p>
<blockquote><p><span class="line">Sacra suosque tibi commendat Troia penates?</span><span class="linebreak"></span></p></blockquote>
<p>Si igitur Vergilius tales deos et victos dicit et, ut vel victi quoquo modo evaderent, homini commendatos,</p>
</section><notes></notes></section>