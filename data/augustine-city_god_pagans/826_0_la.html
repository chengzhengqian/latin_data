<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

Christum confitendo finire vitam quam eum negando ad eius baptismum pervenire. Quod utique si fecissent, etiam hoc eis in illo lavacro dimitteretur, quod timore mortis negaverant Christum, in quo lavacro et illis facinus tam inmane dimissum est qui occiderant Christum. Sed quando sine abundantia gratiae Spiritus illius qui ubi vult spirat tantum Christum amare possent ut eum in tanto vitae discrimine
sub tanta spe veniae negare non possent?</p>
<p>Mors igitur pretiosa sanctorum, quibus cum tanta gratia est praemissa<a class="footnoteLink" href="#note_LCL414_156_1" id="target_note_LCL414_156_1"><sup>1</sup></a> et praerogata mors Christi ut ad eum adquirendum suam non cunctarentur inpendere,
in eos usus redactum esse monstravit quod ad poenam peccati<a class="footnoteLink" href="#note_LCL414_156_2" id="target_note_LCL414_156_2"><sup>2</sup></a> antea fuerat constitutum ut inde iustitiae fructus uberior nasceretur. Mors ergo non ideo bonum videri debet, quia in tantam utilitatem non vi sua, sed divina opitulatione conversa est ut quae tunc metuenda proposita est ne peccatum committeretur,
nunc suscipienda proponatur ut peccatum non committatur commissumque deleatur magnaeque victoriae debita iustitiae palma reddatur.</p>
</section><notes><section class="footnotes"><ul><li class="note" id="note_LCL414_156_1"><a class="footnoteCrossrefLink" href="#target_note_LCL414_156_1" title="Click to highlight in text"><sup class="lineRef">1</sup>praemissa <span class="italic">adopted by editors from an 11th-century MS.</span> : promissa <span class="italic">most MSS.</span></a></li><script type="text/javascript">document.getElementById('note_LCL414_156_1').style.display = "none";</script><li class="note" id="note_LCL414_156_2"><a class="footnoteCrossrefLink" href="#target_note_LCL414_156_2" title="Click to highlight in text"><sup class="lineRef">2</sup>peccantis <span class="italic">many MSS.</span></a></li><script type="text/javascript">document.getElementById('note_LCL414_156_2').style.display = "none";</script></ul></section></notes></section>