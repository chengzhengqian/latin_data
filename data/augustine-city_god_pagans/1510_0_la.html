<section class="div1 language" lang="la"><header><hgroup><h1>Saint Augustine</h1></hgroup></header><section class="div2"><p class="noindent">

Etiam sic ergo Dominus futurus testis intellegendus
est velox, cum sine mora revocaturus est in memoriam unde convincat puniatque conscientiam.</p>
<h3><span class="ac">XXVII</span></h3>
<span class="label"><span class="italic">De separatione bonorum et malorum per quam novissimi iudicii discretio declaratur.</span></span>
<p><span class="sc">Illud</span> etiam, quod aliud agens in octavo decimo libro ex isto propheta posui, ad iudicium novissimum pertinet, ubi ait: <span class="italic">Erunt mihi, dicit Dominus omnipotens, in die qua ego facio in adquisitionem, et eligam eos sicut eligit homo filium suum qui servit ei; et convertar et videbitis quid sit inter iustum et iniquum, et inter servientem Deo et eum qui non servit. Quia ecce dies venit ardens sicut clibanus et comburet eos, et erunt omnes alienigenae et universi qui faciunt iniquitatem stipula, et succendet eos dies veniens, dicit Dominus omnipotens, et non relinquetur in eis radix neque ramus. Et orietur vobis qui timetis nomen meum sol iustitiae, et sanitas in pinnis eius, et egrediemini et salietis sicut vituli de vinculis relaxati; et conculcabitis iniquos, et erunt cinis sub pedibus vestris, dicit Dominus omnipotens.</span> Haec distantia praemiorum atque poenarum iustos dirimens ab iniustis,
quae sub isto sole in huius vitae vanitate non




</p></section><notes></notes></section>