<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 305</span>prehendendum mancipium.” Cum haec intonuisset plenus irae, multitudo ipsa se sua sponte dimovit
<span class="innerMarginNote right">4</span>desertaque praeda iniuriae puella stabat. Tum Verginius ubi nihil usquam auxilii vidit, “Quaeso”
inquit, “Appi, primum ignosce patrio dolori, si quo<a class="footnoteLink" href="#note_LCL133_158_1" id="target_note_LCL133_158_1"><sup>1</sup></a> inclementius in te sum invectus; deinde sinas hic coram virgine nutricem percontari quid hoc rei sit, ut si falso pater dictus sum aequiore hinc animo
<span class="innerMarginNote right">5</span>discedam.” Data venia seducit filiam ac nutricem prope Cloacinae ad tabernas quibus nunc no vis est nomen atque ibi ab lanio cultro arrepto, “Hoc te uno quo possum” ait “modo, filia, in libertatem vindico.”
Pectus deinde puellae transfigit respectansque ad tribunal “Te” inquit, “Appi, tuumque caput sanguine
<span class="innerMarginNote right">6</span>hoc consecro.” Clamore ad tam atrox facinus orto excitus Appius comprehendi Verginium iubet. Ille ferro quacumque ibat viam facere, donec multitudine etiam prosequentium tuente ad portam perrexit.
<span class="innerMarginNote right">7</span>Icilius Numitoriusque exsangue corpus sublatum ostentant populo; scelus Appi, puellae infelicem
<span class="innerMarginNote right">8</span>formam, necessitatem patris deplorant. Sequentes clamitant matronae: eamne liberorum procreandorum condicionem, ea pudicitiae praemia esse?—cetera quae in tali re muliebris dolor, quo est maestior imbecillo animo, eo miserabilia magis querentibus

</p></section><notes><section class="footnotes"><ul><li class="note" id="note_LCL133_158_1"><a class="footnoteCrossrefLink" href="#target_note_LCL133_158_1" title="Click to highlight in text"><sup class="lineRef">1</sup>si quo <span class="italic">Weissenborn</span> (<span class="italic">cf.</span> <span class="sc">iv.</span> i. 5): si quod (qd <span class="italic">H</span>) Ω: si quot <span class="italic">HDL</span>: si quid ϛ: si <span class="italic">Alschefski.</span></a></li><script type="text/javascript">document.getElementById('note_LCL133_158_1').style.display = "none";</script></ul></section></notes></section>