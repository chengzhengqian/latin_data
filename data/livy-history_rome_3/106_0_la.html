<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 305</span>hostes iam pavidos, quippe fuso suae partis validiore cornu, impetum facit. Non aliorum eo proelio virtus
<span class="innerMarginNote right">3</span>magis enituit. Consul providere omnia, laudare fortis, increpare sicubi segnior pugna esset. Castigati
fortium statim virorum opera edebant, tantumque
hos pudor quantum alios laudes excitabant.
<span class="innerMarginNote right">4</span>Redintegrato clamore undique omnes conisi hostem avertunt, nec deinde Romana vis sustineri potuit. Sabini fusi passim per agros castra hosti ad praedam relinquunt. Ibi non sociorum sicut in Algido res, sed suas Romanus populationibus agrorum amissas recipit.</p>
<p><span class="innerMarginNote right">5</span>Gemina victoria duobus bifariam proeliis parta maligne senatus in unum diem supplicationes consulum
nomine decrevit. Populus iniussu et altero die frequens iit supplicatum;<a class="footnoteLink" href="#note_LCL133_212_1" id="target_note_LCL133_212_1"><sup>1</sup></a> et haec vaga popularisque
supplicatio studiis prope celebratior fuit.
<span class="innerMarginNote right">6</span>Consules ex composito eodem biduo ad urbem accessere
senatumque in Martium campum evocavere. Ubi cum de rebus ab se gestis agerent, questi primores patrum senatum inter milites dedita opera
<span class="innerMarginNote right">7</span>terroris causa haberi. Itaque inde consules, ne criminationi
locus esset, in prata Flaminia, ubi nunc aedes Apollinis est—iam tum Apollinare appellabant,—avocavere

</p></section><notes><section class="footnotes"><ul><li class="note" id="note_LCL133_212_1"><a class="footnoteCrossrefLink" href="#target_note_LCL133_212_1" title="Click to highlight in text"><sup class="lineRef">1</sup>supplicatum ϛ: supplicatumque est Ω: supplicatumque e <span class="italic">D</span>.</a></li><script type="text/javascript">document.getElementById('note_LCL133_212_1').style.display = "none";</script></ul></section></notes></section>