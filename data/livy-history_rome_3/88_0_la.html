<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span></span><span class="innerMarginNote right">5</span>repetendam per secessionem libertatem. De decemvirorum
modo supplicio atrox postulatum fuit; dedi quippe eos aequum censebant vivosque igni concrematuros
<span class="innerMarginNote right">6</span>minabantur. Legati ad ea: “Quae consilii fuerunt adeo aequa postulastis ut ultro vobis deferenda
fuerint; libertati enim ea praesidia petitis,
<span class="innerMarginNote right">7</span>non licentiae ad impugnandos alios. Irae vestrae magis ignoscendum quam indulgendum est, quippe qui crudelitatis odio in crudelitatem ruitis et prius paene quam ipsi liberi sitis dominari iam in adversarios
<span class="innerMarginNote right">8</span>voltis. Numquamne quiescet<a class="footnoteLink" href="#note_LCL133_176_1" id="target_note_LCL133_176_1"><sup>1</sup></a> civitas nostra a suppliciis aut patrum in plebem Romanam aut
<span class="innerMarginNote right">9</span>plebis in patres? Scuto vobis magis quam gladio opus est. Satis superque humili<a class="footnoteLink" href="#note_LCL133_176_2" id="target_note_LCL133_176_2"><sup>2</sup></a> est, qui iure aequo in civitate vivit nec inferendo iniuriam nec patiendo.
<span class="innerMarginNote right">10</span>Etiam si quando metuendos vos praebituri estis, cum reciperatis magistratibus legibusque vestris iudicia penes vos erunt de capite nostro fortunisque, tunc ut quaeque causa erit statuetis: nunc libertatem repeti satis est.”</p>
<p>LIV. Facerent ut vellent permittentibus cunctis mox redituros se legati rebus perfectis adfirmant. <span class="innerMarginNote right">2</span>Profecti cum mandata plebis patribus exposuissent, alii decemviri, quando quidem praeter spem ipsorum
supplicii sui nulla mentio fieret, haud quicquam


</p></section><notes><section class="footnotes"><ul><li class="note" id="note_LCL133_176_1"><a class="footnoteCrossrefLink" href="#target_note_LCL133_176_1" title="Click to highlight in text"><sup class="lineRef">1</sup>quiescet <span class="italic">R</span><sup>2</sup> ϛ: quiesctt <span class="italic">M</span>: quiescit Ω.</a></li><script type="text/javascript">document.getElementById('note_LCL133_176_1').style.display = "none";</script><li class="note" id="note_LCL133_176_2"><a class="footnoteCrossrefLink" href="#target_note_LCL133_176_2" title="Click to highlight in text"><sup class="lineRef">2</sup>humili <span class="italic">PD</span> ?: humilis Ω.</a></li><script type="text/javascript">document.getElementById('note_LCL133_176_2').style.display = "none";</script></ul></section></notes></section>