<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 308</span>morem, nec pro communi iam patria Romam esse.
Quidquid irarum simultatiumque cum externis fuerit in ipsos verti. Occaecatos lupos intestina rabie
<span class="innerMarginNote right">5</span>opprimendi occasionem esse. Coniunctis exercitibus Latinum primum agrum perpopulati sunt; deinde postquam ibi nemo vindex occurrebat, tum vero exsultantibus belli auctoribus ad moenia ipsa Romae populabundi regione portae Esquilinae accessere vastationem agrorum per contumeliam urbi ostentantes.
<span class="innerMarginNote right">6</span>Unde postquam inulti praedam prae se agentes retro ad Corbionem agmine iere, Quinctius consul ad contionem populum vocavit.</p>
<p>LXVII. Ibi in hanc sententiam locutum accipio:
“Etsi mihi nullius noxae conscius, Quirites, sum, tamen cum pudore summo in contionem in conspectum
vestrum<a class="footnoteLink" href="#note_LCL133_224_1" id="target_note_LCL133_224_1"><sup>1</sup></a> processi. Hoc vos scire, hoc posteris memoriae traditum iri, Aequos et Volscos, vix Hernicis modo pares, T. Quinctio quartum consule
ad moenia urbis Romae impune armatos venisse!
<span class="innerMarginNote right">2</span>Hanc ego ignominiam, quamquam iam diu ita vivitur ut<a class="footnoteLink" href="#note_LCL133_224_2" id="target_note_LCL133_224_2"><sup>2</sup></a> nihil boni divinet animus, si huic potissimum imminere anno scissem, vel exsilio vel morte, si alia
<span class="innerMarginNote right">3</span>fuga honoris non esset, vitassem. Ergo si viri arma illa habuissent quae in portis fuere nostris, capi Roma me consule potuit. Satis honorum, satis superque




</p></section><notes><section class="footnotes"><ul><li class="note" id="note_LCL133_224_1"><a class="footnoteCrossrefLink" href="#target_note_LCL133_224_1" title="Click to highlight in text"><sup class="lineRef">1</sup>in contionem in conspectum vestrum <span class="italic">Walters</span>: in contionem
(<span class="italic">or</span> conc-) vestram Ω: in conspectum ves... m <span class="italic">V</span>.</a></li><script type="text/javascript">document.getElementById('note_LCL133_224_1').style.display = "none";</script><li class="note" id="note_LCL133_224_2"><a class="footnoteCrossrefLink" href="#target_note_LCL133_224_2" title="Click to highlight in text"><sup class="lineRef">2</sup>vivitur ut <span class="italic">Karsten</span>: uiuitur is status rerum est ut (<span class="italic">cf. note of Conway and Walters</span>) Ω.</a></li><script type="text/javascript">document.getElementById('note_LCL133_224_2').style.display = "none";</script></ul></section></notes></section>