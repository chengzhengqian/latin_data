<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 308</span><span class="innerMarginNote right">7</span>die prima luce in campo Martio adessent; cognoscendis
causis eorum qui nomina non dedissent bello perfecto se daturos tempus; pro desertore futurum cuius non probassent causam;—omnis iuventus adfuit
<span class="innerMarginNote right">8</span>postero die. Cohortes sibi quaeque centuriones legerunt, bini senatores singulis cohortibus praepositi. Haec omnia adeo mature perfecta accepimus ut signa eo ipso die a quaestoribus ex aerario prompta delataque
in campum quarta diei hora mota ex campo sint exercitusque novus paucis cohortibus veterum militum
voluntate sequentibus manserit ad decimum
<span class="innerMarginNote right">9</span>lapidem. Insequens dies hostem in conspectum dedit, castraque ad Corbionem castris sunt coniuncta.
<span class="innerMarginNote right">10</span>Tertio die, cum ira Romanos, illos, cum totiens rebellassent, conscientia culpae ac desperatio inritaret,
mora dimicandi nulla est facta.</p>
<p>LXX. In exercitu Romano cum duo consules essent potestate pari, quod saluberrimum in administratione
magnarum rerum est, summa imperii concedente
Agrippa penes collegam erat; et praelatus ille facilitati<a class="footnoteLink" href="#note_LCL133_236_1" id="target_note_LCL133_236_1"><sup>1</sup></a> summittentis se comiter respondebat communicando consilia laudesque et aequando imparem
<span class="innerMarginNote right">2</span>sibi. In acie Quinctius dextrum cornu, Agrippa sinistrum tenuit; Sp. Postumio Albo legato



</p></section><notes><section class="footnotes"><ul><li class="note" id="note_LCL133_236_1"><a class="footnoteCrossrefLink" href="#target_note_LCL133_236_1" title="Click to highlight in text"><sup class="lineRef">1</sup>facilitati <span class="italic">U</span> ϛ: facilitate Ω.</a></li><script type="text/javascript">document.getElementById('note_LCL133_236_1').style.display = "none";</script></ul></section></notes></section>