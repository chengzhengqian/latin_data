<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 308</span>admitterent iudices in suam rem litem vertendo,
cum praesertim etiam si fas sit curam emolumenti sui iudici esse, nequaquam tantum agro intercipiendo adquiratur, quantum amittatur alienandis iniuria sociorum
<span class="innerMarginNote right">3</span>animis. Nam famae quidem ac fidei damna maiora esse quam quae aestimari possent. Hoc legatos referre domum, hoc volgari, hoc socios audire, hoc
<span class="innerMarginNote right">4</span>hostes, quo cum dolore hos, quo cum gaudio illos! Scaptione<a class="footnoteLink" href="#note_LCL133_246_1" id="target_note_LCL133_246_1"><sup>1</sup></a> hoc, contionali seni, adsignaturos putarent finitimos populos? Clarum hac fore imagine Scaptium;
sed<a class="footnoteLink" href="#note_LCL133_246_2" id="target_note_LCL133_246_2"><sup>2</sup></a> populum Romanum quadruplatoris et
<span class="innerMarginNote right">5</span>interceptoris litis alienae personam laturum. Quem enim hoc privatae rei iudicem fecisse ut sibi controversiosam
adiudicaret rem? Scaptium ipsum id quidem, etsi praemortui iam sit pudoris, non facturum.
<span class="innerMarginNote right">6</span>Haec consules, haec patres vociferantur; sed plus cupiditas et auctor cupiditatis Scaptius valet. Vocatae tribus iudicaverunt agrum publicum populi
<span class="innerMarginNote right">7</span>Romani esse. Nec abnuitur ita fuisse, si ad iudices alios itum foret; nunc haud sane quicquam bono


</p></section><notes><section class="footnotes"><ul><li class="note" id="note_LCL133_246_1"><a class="footnoteCrossrefLink" href="#target_note_LCL133_246_1" title="Click to highlight in text"><sup class="lineRef">1</sup>Scaptione <span class="italic">R</span><sup>2</sup><span class="italic">A</span><sup>2</sup> (<span class="italic">or A</span><sup>3</sup>): scaptioni Ω: sp cationi <span class="italic">D</span>: spacioni <span class="italic">A</span>.</a></li><script type="text/javascript">document.getElementById('note_LCL133_246_1').style.display = "none";</script><li class="note" id="note_LCL133_246_2"><a class="footnoteCrossrefLink" href="#target_note_LCL133_246_2" title="Click to highlight in text"><sup class="lineRef">2</sup>Scaptium; sed <span class="italic">Alschefski</span>: scaptium esse Ω.</a></li><script type="text/javascript">document.getElementById('note_LCL133_246_2').style.display = "none";</script></ul></section></notes></section>