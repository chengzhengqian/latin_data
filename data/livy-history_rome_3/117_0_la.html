<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 308</span>solita erat, arma et bellum spectabat. Et agrestium fuga spoliatique in agris et volnerati, foediora iis quae subiciebantur oculis nuntiantes, totam urbem
<span class="innerMarginNote right">3</span>ira implevere. In senatum ubi ventum est, ibi vero in Quinctium omnes versi ut unum vindicem maiestatis
Romanae intueri, et primores patrum dignam dicere contionem imperio consulari, dignam tot consulatibus ante actis, dignam vita omni, plena<a class="footnoteLink" href="#note_LCL133_234_1" id="target_note_LCL133_234_1"><sup>1</sup></a>
<span class="innerMarginNote right">4</span>honorum saepe gestorum, saepius meritorum. Alios consules aut per proditionem dignitatis patrum plebi adulatos aut acerbe tuendo iura ordinis asperiorem domando multitudinem fecisse: T. Quinctium orationem
memorem maiestatis patrum concordiaeque
<span class="innerMarginNote right">5</span>ordinum et temporum in primis habuisse. Orare eum collegamque ut capesserent rem publicam; orare tribunos ut uno animo cum consulibus bellum ab urbe ac moenibus propulsari vellent plebemque oboedientem in re tam trepida patribus praeberent; appellare tribunos communem patriam auxiliumque eorum implorare vastatis agris, urbe prope oppugnata.
<span class="innerMarginNote right">6</span>Consensu omnium dilectus decernitur habeturque. Cum consules in contione pronuntiassent tempus non esse causas cognoscendi; omnes iuniores postero

</p></section><notes><section class="footnotes"><ul><li class="note" id="note_LCL133_234_1"><a class="footnoteCrossrefLink" href="#target_note_LCL133_234_1" title="Click to highlight in text"><sup class="lineRef">1</sup>plena Î©: plenam <span class="italic">MRDL.</span></a></li><script type="text/javascript">document.getElementById('note_LCL133_234_1').style.display = "none";</script></ul></section></notes></section>