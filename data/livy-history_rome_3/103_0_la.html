<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 305</span>dedit, avolat deinde ad equites; “Agite, iuvenes”
inquit, “praestate virtute peditem ut honore atque
<span class="innerMarginNote right">8</span>ordine praestatis. Primo concursu pedes movit hostem, pulsum vos immissis equis exigite e campo. Non sustinebunt impetum et nunc cunctantur magis
<span class="innerMarginNote right">9</span>quam resistunt.” Concitant equos permittuntque in hostem pedestri iam turbatum pugna et perruptis ordinibus elati ad novissimam aciem, pars libero spatio circumvecti iam fugam undique capessentes plerosque a castris avertunt praeterequitantesque
<span class="innerMarginNote right">10</span>absterrent. Peditum acies et consul ipse visque omnis belli fertur in castra, captisque cum ingenti caede maiore praeda potitur.</p>
<p><span class="innerMarginNote right">11</span>Huius pugnae fama perlata non in urbem modo sed in Sabinos ad alterum exercitum, in urbe laetitia<a class="footnoteLink" href="#note_LCL133_206_1" id="target_note_LCL133_206_1"><sup>1</sup></a>
celebrata est, in castris animos militum ad
<span class="innerMarginNote right">12</span>aemulandum decus accendit. Iam Horatius eos excursionibus<a class="footnoteLink" href="#note_LCL133_206_2" id="target_note_LCL133_206_2"><sup>2</sup></a> proeliisque levibus<a class="footnoteLink" href="#note_LCL133_206_3" id="target_note_LCL133_206_3"><sup>3</sup></a> experiundo adsuefecerat
sibi potius fidere quam meminisse ignominiae
decemvirorum ductu acceptae, parvaque certamina
<span class="innerMarginNote right">13</span>in summam totius profecerant spei. Nec cessabant Sabini, feroces ab re priore anno bene gesta, lacessere atque instare, rogitantes quid latrocinii
modo procursantes pauci recurrentesque



</p></section><notes><section class="footnotes"><ul><li class="note" id="note_LCL133_206_1"><a class="footnoteCrossrefLink" href="#target_note_LCL133_206_1" title="Click to highlight in text"><sup class="lineRef">1</sup>laetitia <span class="italic">V</span>: laetitia modo Ω.</a></li><script type="text/javascript">document.getElementById('note_LCL133_206_1').style.display = "none";</script><li class="note" id="note_LCL133_206_2"><a class="footnoteCrossrefLink" href="#target_note_LCL133_206_2" title="Click to highlight in text"><sup class="lineRef">2</sup>excursionibus <span class="italic">V</span>: excursionibus sufficiendo Ω: ex incursionibus
sufficiendo Ω.</a></li><script type="text/javascript">document.getElementById('note_LCL133_206_2').style.display = "none";</script><li class="note" id="note_LCL133_206_3"><a class="footnoteCrossrefLink" href="#target_note_LCL133_206_3" title="Click to highlight in text"><sup class="lineRef">3</sup>levibus <span class="italic">V</span> ϛ: lenibus Ω: lenius <span class="italic">PFUB</span>.</a></li><script type="text/javascript">document.getElementById('note_LCL133_206_3').style.display = "none";</script></ul></section></notes></section>