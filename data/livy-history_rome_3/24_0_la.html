<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 293</span>tribunis est. Decem finierunt. Tot vadibus
accusator vadatus est reum. Hic primus vades publico<a class="footnoteLink" href="#note_LCL133_48_1" id="target_note_LCL133_48_1"><sup>1</sup></a> dedit. Dimissus e foro nocte proxima in Tuscos in
<span class="innerMarginNote right">9</span>exsilium abiit. Iudicii die cum excusaretur solum vertisse exsilii causa, nihilo minus Verginio comitia habente collegae appellati dimisere concilium.</p>
<p><span class="innerMarginNote right">10</span>Pecunia a patre exacta crudeliter, ut divenditis omnibus bonis aliquamdiu trans Tiberim veluti relegatus devio<a class="footnoteLink" href="#note_LCL133_48_2" id="target_note_LCL133_48_2"><sup>2</sup></a> quodam tugurio viveret.</p>
<p> <span class="marginNote left"><span class="sc">a.u.c.</span> 294</span>XIV. Hoc iudicium et promulgata lex exercuit
<span class="innerMarginNote right">2</span>civitatem: ab externis armis otium fuit. Cum velut victores tribuni perculsis patribus Caesonis exsilio prope perlatam esse crederent legem et, quod ad seniores patrum pertineret, cessissent possessione
<span class="innerMarginNote right">3</span>rei publicae, iuniores, id maxime quod Caesonis sodalicium<a class="footnoteLink" href="#note_LCL133_48_3" id="target_note_LCL133_48_3"><sup>3</sup></a>
fuit, auxere iras in plebem, non minuerunt animos; sed ibi plurimum profectum est, quod modo
<span class="innerMarginNote right">4</span>quodam temperavere impetus suos. Cum primo post Caesonis exsilium lex coepta ferri est, instructi paratique
cum ingenti clientium exercitu sic tribunos, ubi primum submoventes praebuere causam, adorti




</p></section><notes><section class="footnotes"><ul><li class="note" id="note_LCL133_48_1"><a class="footnoteCrossrefLink" href="#target_note_LCL133_48_1" title="Click to highlight in text"><sup class="lineRef">1</sup>publico <span class="italic">Gronovius</span>: publicos Ω.</a></li><script type="text/javascript">document.getElementById('note_LCL133_48_1').style.display = "none";</script><li class="note" id="note_LCL133_48_2"><a class="footnoteCrossrefLink" href="#target_note_LCL133_48_2" title="Click to highlight in text"><sup class="lineRef">2</sup>devio <span class="italic">V (conj. by Campanns and Rhenanus before the discovery of this MS.</span>): deuo (<span class="italic">or</span> de ullo) Ω.</a></li><script type="text/javascript">document.getElementById('note_LCL133_48_2').style.display = "none";</script><li class="note" id="note_LCL133_48_3"><a class="footnoteCrossrefLink" href="#target_note_LCL133_48_3" title="Click to highlight in text"><sup class="lineRef">3</sup>sodalicium <span class="italic">V</span>: sodalium Ω.</a></li><script type="text/javascript">document.getElementById('note_LCL133_48_3').style.display = "none";</script></ul></section></notes></section>