<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 294</span>De captivis, ut quisque liber aut servus esset, suae fortunae a quoque sumptum supplicium est; Tusculanis gratiae actae; Capitolium purgatum <span class="innerMarginNote right">11</span>atque lustratum. In consulis domum plebes quadrantes
ut funere ampliore efferretur<a class="footnoteLink" href="#note_LCL133_64_1" id="target_note_LCL133_64_1"><sup>1</sup></a> iactasse fertur.</p>
<p>XIX. Pace parta instare tum tribuni patribus ut P. Valeri fidem exsolverent, instare C. Claudio,<a class="footnoteLink" href="#note_LCL133_64_2" id="target_note_LCL133_64_2"><sup>2</sup></a> ut collegae deos manes fraude liberaret, agi de lege sineret. Consul antequam collegam sibi subrogasset
<span class="innerMarginNote right">2</span>negare passurum agi de lege. Hae tenuere contentiones
usque ad comitia consulis subrogandi. Decembri
mense summo patrum studio L. Quinctius Cincinnatus, pater Caesonis, consul creatur, qui
<span class="innerMarginNote right">3</span>magistratum statim occiperet. Perculsa erat plebes consulem habitura iratum, potentem favore patrum, virtute sua, tribus liberis, quorum nemo Caesoni cedebat magnitudine animi, consilium et modum
<span class="innerMarginNote right">4</span>adhibendo ubi res posceret priores erant. Is ut magistratum iniit, adsiduis contionibus pro tribunali non in plebe coercenda quam senatu castigando vehementior fuit, cuius ordinis languore perpetui iam tribuni plebis, non ut in re publica populi Romani sed ut in perdita domo lingua criminibusque




</p></section><notes><section class="footnotes"><ul><li class="note" id="note_LCL133_64_1"><a class="footnoteCrossrefLink" href="#target_note_LCL133_64_1" title="Click to highlight in text"><sup class="lineRef">1</sup>efferretur <span class="italic">F</span><sup>3</sup> (<span class="italic">over erasure</span>): referretur <span class="italic">RDL</span>: ferretur (amplio referretur <span class="italic">H</span>) Ω.</a></li><script type="text/javascript">document.getElementById('note_LCL133_64_1').style.display = "none";</script><li class="note" id="note_LCL133_64_2"><a class="footnoteCrossrefLink" href="#target_note_LCL133_64_2" title="Click to highlight in text"><sup class="lineRef">2</sup>C. Claudio <span class="italic">H. J. Mueller</span>: Claudio Ω.</a></li><script type="text/javascript">document.getElementById('note_LCL133_64_2').style.display = "none";</script></ul></section></notes></section>