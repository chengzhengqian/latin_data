<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 296</span><span class="innerMarginNote right">2</span>scripti. Alterum Nautius contra Sabinos duxit castrisque
ad Eretum positis, per expeditiones parvas, plerumque nocturnis incursionibus, tantam vastitatem
in Sabino agro reddidit ut comparati ad eam
<span class="innerMarginNote right">3</span>prope intacti bello fines Romani viderentur. Minucio
neque fortuna nec vis animi eadem in gerendo
negotio fuit; nam cum haud procul ab hoste castra posuisset, nulla magnopere clade accepta
<span class="innerMarginNote right">4</span>castris se pavidus tenebat. Quod ubi senserant hostes, crevit ex metu alieno, ut fit, audacia, et nocte adorti castra postquam parum vis aperta profecerat, munitiones postero die circumdant. Quae priusquam
undique vallo obiectae clauderent exitus quinque
equites inter stationes hostium emissi Romam
<span class="innerMarginNote right">5</span>pertulere consulem exercitumque obsideri. Nihil tam inopinatum nec tam insperatum accidere potuit. Itaque tantus pavor, tanta trepidatio fuit quanta si
<span class="innerMarginNote right">6</span>urbem, non castra hostes obsiderent. Nautium consulem arcessunt. In quo cum parum praesidii videretur dictatoremque dici placeret qui rem perculsam
restitueret, L. Quinctius Cincinnatus consensu
omnium dicitur.</p>
<p><span class="innerMarginNote right">7</span>Operae pretium est audire qui omnia prae divitiis humana spernunt neque honori magno locum neque virtuti putant esse, nisi ubi effuse<a class="footnoteLink" href="#note_LCL133_88_1" id="target_note_LCL133_88_1"><sup>1</sup></a> afluant<a class="footnoteLink" href="#note_LCL133_88_2" id="target_note_LCL133_88_2"><sup>2</sup></a> opes.
<span class="innerMarginNote right">8</span>Spes unica imperii populi Romani L. Quinctius


</p></section><notes><section class="footnotes"><ul><li class="note" id="note_LCL133_88_1"><a class="footnoteCrossrefLink" href="#target_note_LCL133_88_1" title="Click to highlight in text"><sup class="lineRef">1</sup>effuse <span class="italic">Vorm? FB</span>: effusae Ω.</a></li><script type="text/javascript">document.getElementById('note_LCL133_88_1').style.display = "none";</script><li class="note" id="note_LCL133_88_2"><a class="footnoteCrossrefLink" href="#target_note_LCL133_88_2" title="Click to highlight in text"><sup class="lineRef">2</sup>afluant <span class="italic">M</span>: affuant Ω: effluant <span class="italic">D</span> ?: afluent <span class="italic">P</span>: affluent <span class="italic">P F?UB.</span></a></li><script type="text/javascript">document.getElementById('note_LCL133_88_2').style.display = "none";</script></ul></section></notes></section>