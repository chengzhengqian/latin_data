<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 296</span>consulem increpans, “Carebis” inquit “praedae parte, miles, ex eo hoste cui prope praedae fuisti; et tu, L. Minuci, donec consularem animum incipias habere,
<span class="innerMarginNote right">3</span>legatus his legionibus praeeris.” Ita se Minucius abdicat consulatu iussusque ad exercitum manet. Sed adeo tum imperio meliori animus mansuete oboediens erat ut beneficii magis quam ignominiae hic exercitus memor et coronam auream dictatori libram pondo decreverit et proficiscentem eum
<span class="innerMarginNote right">4</span>patronum salutaverit. Romae a Q. Fabio praefecto urbis senatus habitus triumphantem Quinctium quo veniebat agmine urbem ingredi iussit. Ducti ante currum hostium duces, militaria signa praelata, secutus
<span class="innerMarginNote right">5</span>exercitus praeda onustus. Epulae instructae dicuntur fuisse ante omnium domus, epulantesque cum carmine triumphali et<a class="footnoteLink" href="#note_LCL133_98_1" id="target_note_LCL133_98_1"><sup>1</sup></a> sollemnibus iocis comisantium
<span class="innerMarginNote right">6</span>modo currum secuti sunt. Eo die L. Mamilio Tusculano adprobantibus cunctis civitas data est. Confestim se dictator magistratu abdicasset, ni comitia M. Volsci, falsi testis, tenuissent. Ea ne impedirent
<span class="innerMarginNote right">7</span>tribuni dictatoris obstitit metus. Volscius damnatus Lanuvium in exsilium<a class="footnoteLink" href="#note_LCL133_98_2" id="target_note_LCL133_98_2"><sup>2</sup></a> abiit. Quinctius sexto decimo die dictatura in sex menses accepta se abdicavit. Per eos dies consul Nautius ad Eretum cum Sabinis egregie pugnat; ad vastatos agros ea





</p></section><notes><section class="footnotes"><ul><li class="note" id="note_LCL133_98_1"><a class="footnoteCrossrefLink" href="#target_note_LCL133_98_1" title="Click to highlight in text"><sup class="lineRef">1</sup>et <span class="italic">VD</span><sup>4</sup>: ex Ω.</a></li><script type="text/javascript">document.getElementById('note_LCL133_98_1').style.display = "none";</script><li class="note" id="note_LCL133_98_2"><a class="footnoteCrossrefLink" href="#target_note_LCL133_98_2" title="Click to highlight in text"><sup class="lineRef">2</sup>in exsilium ϛ: exsilium Ω: exsulatum ϛ.</a></li><script type="text/javascript">document.getElementById('note_LCL133_98_2').style.display = "none";</script></ul></section></notes></section>