<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 290</span>alia aut obversata oculis aut vanas exterritis ostentavere
species. His avertendis terroribus in triduum feriae indictae, per quas omnia delubra pacem deum exposcentium virorum mulierumque turba implebantur.
<span class="innerMarginNote right">15</span>Cohortes inde Latinae Hernicaeque ab senatu gratiis ob impigram militiam actis remissae domos. Antiates mille milites, quia serum auxilium post proelium venerant, prope cum ignominia dimissi.</p>
<p> <span class="marginNote left"><span class="sc">a.u.c.</span> 291</span>VI. Comitia inde habita; creati consules L.
Aebutius P. Servilius. Kal. Sextilibus, ut tunc
<span class="innerMarginNote right">2</span>principium anni agebatur, consulatum ineunt. Grave tempus et forte annus pestilens erat urbi agrisque nec hominibus magis quam pecori; et auxere vim morbi terrore populationis pecoribus agrestibusque
<span class="innerMarginNote right">3</span>in urbem acceptis. Ea conluvio<a class="footnoteLink" href="#note_LCL133_20_1" id="target_note_LCL133_20_1"><sup>1</sup></a> mixtorum omnis generis animantium et odore insolito urbanos et agrestem confertum in arta tecta aestu ac vigiliis angebat, ministeriaque in vicem ac contagio ipsa
<span class="innerMarginNote right">4</span>volgabant morbos. Vix instantes sustinentibus clades repente legati Hernici nuntiant in agro suo Aequos Volscosque coniunctis copiis castra posuisse, inde
<span class="innerMarginNote right">5</span>exercitu ingenti fines suos depopulari. Praeterquam quod infrequens senatus indicio erat sociis adflictam civitatem pestilentia esse, maestum etiam responsum



</p></section><notes><section class="footnotes"><ul><li class="note" id="note_LCL133_20_1"><a class="footnoteCrossrefLink" href="#target_note_LCL133_20_1" title="Click to highlight in text"><sup class="lineRef">1</sup>conluvio ϛ: conluuione Ω.</a></li><script type="text/javascript">document.getElementById('note_LCL133_20_1').style.display = "none";</script></ul></section></notes></section>