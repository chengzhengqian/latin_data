<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 293</span>quam oneratam armis ex urbe praecipiti agmine acturi essent, exsilio et relegatione civium ulciscentes
<span class="innerMarginNote right">13</span>tribunos. Sic—ne quid aliud actum putent—victam legem esse, nisi, dum in integro res sit, dum domi, dum togati sint, caveant ne possessione urbis pellantur,
<span class="innerMarginNote right">14</span>ne iugum accipiant. Si animus sit, non defore auxilium; consentire omnes tribunos. Nullum terrorem
externum, nullum periculum esse; cavisse deos priore anno ut tuto libertas defendi posset. Haec tribuni.</p>
<p>XI. At ex parte altera consules in conspectu eorum positis sellis dilectum habebant. Eo decurrunt tribuni contionemque secum trahunt. Citati pauci velut rei
<span class="innerMarginNote right">2</span>experiundae causa, et statim vis coorta. Quemcumque lictor iussu consulis prendisset, tribunus mitti iubebat; neque suum cuique ius modum faciebat, sed virium spes, et manu obtinendum erat, quod intenderes.</p>
<p><span class="innerMarginNote right">3</span>Quem ad modum se tribuni gessissent in prohibendo
dilectu, sic patres se<a class="footnoteLink" href="#note_LCL133_38_1" id="target_note_LCL133_38_1"><sup>1</sup></a> in lege, quae per omnes comitiales dies ferebatur, impedienda gerebant.
<span class="innerMarginNote right">4</span>Initium erat rixae, cum discedere populum iussissent tribuni, quod patres se submoveri haud sinebant. Nec fere seniores rei intererant, quippe




</p></section><notes><section class="footnotes"><ul><li class="note" id="note_LCL133_38_1"><a class="footnoteCrossrefLink" href="#target_note_LCL133_38_1" title="Click to highlight in text"><sup class="lineRef">1</sup>patres se <span class="italic">Luterbacher</span> (patress <span class="italic">D</span>): patres Ω.</a></li><script type="text/javascript">document.getElementById('note_LCL133_38_1').style.display = "none";</script></ul></section></notes></section>