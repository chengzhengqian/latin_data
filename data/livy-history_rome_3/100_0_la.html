<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 305</span>suarum cepisset quam obviam ituros licentiae eorum <span class="innerMarginNote right">5</span>consules appareret. Multique erant qui mollius consultum
dicerent, quod legum ab iis latarum patres auctores fuissent, neque erat dubium quin turbato rei publicae statu tempori succubuissent.</p>
<p>LX. Consules rebus urbanis compositis fundatoque plebis statu in provincias diversi abiere. Valerius adversus
coniunctos iam in Algido exercitus Aequorum
<span class="innerMarginNote right">2</span>Volscorumque sustinuit consilio bellum; quod si extemplo rem fortunae commisisset, haud scio an, qui tum animi ab decemvirorum infelicibus auspiciis Romanis hostibusque erant, magno detrimento certamen
<span class="innerMarginNote right">3</span>staturum fuerit. Castris mille passuum ab hoste positis copias continebat.<a class="footnoteLink" href="#note_LCL133_200_1" id="target_note_LCL133_200_1"><sup>1</sup></a> Hostes medium inter bina castra spatium acie instructa complebant, provocantibusque ad proelium responsum Romanus
<span class="innerMarginNote right">4</span>nemo reddebat. Tandem fatigati stando ac nequiquam
exspectando certamen Aequi Volscique, postquam
concessum propemodum de victoria credebant, pars in Hernicos, pars in Latinos praedatum abeunt; relinquitur magis castris praesidium quam satis
<span class="innerMarginNote right">5</span>virium ad certamen. Quod ubi consul sensit, reddit
inlatum antea terrorem instructaque acie ultro
<span class="innerMarginNote right">6</span>hostem lacessit. Ubi illi conscientia quid abesset

</p></section><notes><section class="footnotes"><ul><li class="note" id="note_LCL133_200_1"><a class="footnoteCrossrefLink" href="#target_note_LCL133_200_1" title="Click to highlight in text"><sup class="lineRef">1</sup>continebat <span class="italic">R</span><sup>2</sup><span class="italic">A</span><sup>3</sup> ϛ: continebant Ω.</a></li><script type="text/javascript">document.getElementById('note_LCL133_200_1').style.display = "none";</script></ul></section></notes></section>