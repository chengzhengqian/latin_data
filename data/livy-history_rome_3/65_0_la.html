<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
qui<a class="footnoteLink" href="#note_LCL133_130_1" id="target_note_LCL133_130_1"><sup>1</sup></a> sibi minus privato ad contionem populum vocare
<span class="innerMarginNote right">7</span>quam illis senatum cogere liceat. Ubi vellent experirentur
quanto fortior dolor in libertate<a class="footnoteLink" href="#note_LCL133_130_2" id="target_note_LCL133_130_2"><sup>2</sup></a> sua vindicanda quam cupiditas in iniusta dominatione
<span class="innerMarginNote right">8</span>esset. De bello Sabino eos referre, tamquam maius ullum populo Romano bellum sit quam cum iis<a class="footnoteLink" href="#note_LCL133_130_3" id="target_note_LCL133_130_3"><sup>3</sup></a> qui legum ferendarum causa creati nihil iuris in civitate reliquerint, qui comitia, qui annuos magistratus, qui vicissitudinem imperitandi, quod unum exaequandae sit libertatis, sustulerint; qui privati fasces et regium
<span class="innerMarginNote right">9</span>imperium habeant. Fuisse regibus exactis patricios magistratus, creatos postea post secessionem plebis plebeios; cuius illi partis essent, rogitare. Populares? Quid enim eos per populum egisse? Optimates? Qui anno iam prope senatum non habuerint, nunc<a class="footnoteLink" href="#note_LCL133_130_4" id="target_note_LCL133_130_4"><sup>4</sup></a> ita
<span class="innerMarginNote right">10</span>habeant, ut de re publica loqui prohibeant? Ne nimium in metu alieno spei ponerent; graviora quae patiantur videri iam hominibus quam quae metuant.</p>
<p>XL. Haec vociferante Horatio cum decemviri nec irae nec ignoscendi modum reperirent nec quo evasura <span class="innerMarginNote right">2</span>res esset cernerent, C. Claudi, qui patruus Appi decemviri
erat, oratio fuit precibus quam iurgio similior,<a class="footnoteLink" href="#note_LCL133_130_5" id="target_note_LCL133_130_5"><sup>5</sup></a> orantis per sui fratris parentisque eius manes ut





</p></section><notes><section class="footnotes"><ul><li class="note" id="note_LCL133_130_1"><a class="footnoteCrossrefLink" href="#target_note_LCL133_130_1" title="Click to highlight in text"><sup class="lineRef">1</sup>qui <span class="italic">UOR</span><sup>2</sup>: quin Ω.</a></li><script type="text/javascript">document.getElementById('note_LCL133_130_1').style.display = "none";</script><li class="note" id="note_LCL133_130_2"><a class="footnoteCrossrefLink" href="#target_note_LCL133_130_2" title="Click to highlight in text"><sup class="lineRef">2</sup>in libertate <span class="italic">R</span><sup>2</sup><span class="italic">D</span><sup>4</sup> ϛ: libertate Ω.</a></li><script type="text/javascript">document.getElementById('note_LCL133_130_2').style.display = "none";</script><li class="note" id="note_LCL133_130_3"><a class="footnoteCrossrefLink" href="#target_note_LCL133_130_3" title="Click to highlight in text"><sup class="lineRef">3</sup>iis ϛ: is <span class="italic">MPO</span>: his Ω.</a></li><script type="text/javascript">document.getElementById('note_LCL133_130_3').style.display = "none";</script><li class="note" id="note_LCL133_130_4"><a class="footnoteCrossrefLink" href="#target_note_LCL133_130_4" title="Click to highlight in text"><sup class="lineRef">4</sup>nunc <span class="italic">Scheller</span>: tunc Ω.</a></li><script type="text/javascript">document.getElementById('note_LCL133_130_4').style.display = "none";</script><li class="note" id="note_LCL133_130_5"><a class="footnoteCrossrefLink" href="#target_note_LCL133_130_5" title="Click to highlight in text"><sup class="lineRef">5</sup>similior <span class="italic">R</span><sup>2</sup><span class="italic">Ascensius</span>: similis Ω.</a></li><script type="text/javascript">document.getElementById('note_LCL133_130_5').style.display = "none";</script></ul></section></notes></section>