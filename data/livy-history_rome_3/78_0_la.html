<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 305</span><span class="innerMarginNote right">6</span>vindicias secundum servitutem. Primo stupor omnes admiratione rei tam atrocis defixit; silentium inde aliquamdiu
tenuit. Dein cum M. Claudius circumstantibus matronis iret ad prehendendam virginem, lamentabilisque
eum mulierum comploratio excepisset, Verginius
<span class="innerMarginNote right">7</span>intentans in Appium manus, “Icilio” inquit,
“Appi, non tibi filiam despondi et ad nuptias, non ad stuprum educavi. Placet pecudum ferarumque ritu promisee in concubitus ruere? Passurine haec isti sint, nescio: non spero esse passuros illos,qui arma habent.”</p>
<p><span class="innerMarginNote right">8</span>Cum repelleretur adsertor virginis a globo mulierum circumstantiumque advocatorum, silentium factum per praeconem.</p>
<p>XLVIII. Decemvir alienatus ad libidinem animo negat ex hesterno<a class="footnoteLink" href="#note_LCL133_156_1" id="target_note_LCL133_156_1"><sup>1</sup></a>
tantum convicio Icili violentiaque Vergini, cuius testem populum Romanum habeat, sed certis quoque indiciis compertum se habere nocte tota coetus in urbe factos esse ad movendam seditionem.
<span class="innerMarginNote right">2</span>Itaque se haud inscium eius dimicationis cum armatis descendisse, non ut quemquam quietum violaret, sed ut turbantes civitatis otium pro maiestate imperii
<span class="innerMarginNote right">3</span>coerceret. “Proinde quiesse erit melius. I,” inquit,<a class="footnoteLink" href="#note_LCL133_156_2" id="target_note_LCL133_156_2"><sup>2</sup></a>
“lictor, submove turbam et da viam domino ad


</p></section><notes><section class="footnotes"><ul><li class="note" id="note_LCL133_156_1"><a class="footnoteCrossrefLink" href="#target_note_LCL133_156_1" title="Click to highlight in text"><sup class="lineRef">1</sup>ex hesterno <span class="italic">Vorm</span>.? ex haesterno <span class="italic">M</span>: ex sterno <span class="italic">Ρ</span>: esterno <span class="italic">U</span>: hesterno <span class="italic">F</span><sup>3</sup><span class="italic">OD</span><sup>4</sup>: externo <span class="italic">BHRDL.</span></a></li><script type="text/javascript">document.getElementById('note_LCL133_156_1').style.display = "none";</script><li class="note" id="note_LCL133_156_2"><a class="footnoteCrossrefLink" href="#target_note_LCL133_156_2" title="Click to highlight in text"><sup class="lineRef">2</sup>i, inquit <span class="italic">R</span><sup>2</sup><span class="italic">D</span><sup>2</sup>: ii inquit <span class="italic">RDL</span>: inquit (inquid <span class="italic">B</span>) Ω.</a></li><script type="text/javascript">document.getElementById('note_LCL133_156_2').style.display = "none";</script></ul></section></notes></section>