<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 295</span><span class="innerMarginNote right">4</span>diem dixerant. Multis enim emanabat indiciis neque fratrem Volsci ex quo semel fuerit aeger unquam non modo visum in publico sed ne adsurrexisse quidem ex morbo, multorumque tabe mensum mortuum,
<span class="innerMarginNote right">5</span>nec iis<a class="footnoteLink" href="#note_LCL133_82_1" id="target_note_LCL133_82_1"><sup>1</sup></a> temporibus in quae testis crimen coniecisset Caesonem Romae visum, adfirmantibus qui una meruerant secum eum tum frequentem ad signa sine ullo commeatu fuisse. Nisi ita esset,
<span class="innerMarginNote right">6</span>multi privatim ferebant Volscio iudicem. Cum ad iudicium ire non auderet, omnes eae res<a class="footnoteLink" href="#note_LCL133_82_2" id="target_note_LCL133_82_2"><sup>2</sup></a> in unum congruentes haud magis dubiam damnationem Volsci
<span class="innerMarginNote right">7</span>quam Caesonis Volscio teste fuerat<a class="footnoteLink" href="#note_LCL133_82_3" id="target_note_LCL133_82_3"><sup>3</sup></a> faciebant. In mora tribuni erant, qui comitia quaestores habere de reo, nisi prius habita de lege essent, passuros negabant. Ita extracta utraque res in consulum adventum
<span class="innerMarginNote right">8</span>est. Qui ubi triumphantes victore cum exercitu urbem inierunt, quia silentium de lege erat, perculsos
<span class="innerMarginNote right">9</span>magna pars credebant tribunos. At illi—etenim
extremum anni iam erat,—quartum adfectantes
tribunatum, in comitiorum disceptationem ab lege certamen averterant. Et cum consules nihilo minus adversus continuationem tribunatus quam si lex minuendae suae maiestatis causa promulgata ferretur tetendissent, victoria certaminis penes tribunos
fuit.</p>
<p><span class="innerMarginNote right">10</span>Eodem anno Aequis pax est petentibus data.





</p></section><notes><section class="footnotes"><ul><li class="note" id="note_LCL133_82_1"><a class="footnoteCrossrefLink" href="#target_note_LCL133_82_1" title="Click to highlight in text"><sup class="lineRef">1</sup>nec iis <span class="italic">Madvig</span>: nec his Ω: ne his <span class="italic">H</span>.</a></li><script type="text/javascript">document.getElementById('note_LCL133_82_1').style.display = "none";</script><li class="note" id="note_LCL133_82_2"><a class="footnoteCrossrefLink" href="#target_note_LCL133_82_2" title="Click to highlight in text"><sup class="lineRef">2</sup>eae res <span class="italic">F<sup>3</sup> D<sup>3</sup> ϛ</span>: ease res <span class="italic">M</span>: eas res Ω.</a></li><script type="text/javascript">document.getElementById('note_LCL133_82_2').style.display = "none";</script><li class="note" id="note_LCL133_82_3"><a class="footnoteCrossrefLink" href="#target_note_LCL133_82_3" title="Click to highlight in text"><sup class="lineRef">3</sup>fuerat <span class="italic">F<sup>3</sup> ΟD<sup>3</sup> ϛ</span>: fuerant Ω.</a></li><script type="text/javascript">document.getElementById('note_LCL133_82_3').style.display = "none";</script></ul></section></notes></section>