<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 305</span>collegrissent et undique duces victisne cessuri essent
increparent, restituitur pugna.</p>
<p>LXI. Consul ex altera parte Romanos meminisse iubebat illo die primum liberos pro libera urbe Romana pugnare: sibimet ipsis victuros, non ut
<span class="innerMarginNote right">2</span>decemvirorum victores praemium essent. Non Appio duce rem geri, sed consule Valerio, ab liberatoribus
populi Romani orto, liberatore ipso. Ostenderent prioribus proeliis per duces, non per
<span class="innerMarginNote right">3</span>milites stetisse ne vincerent; turpe esse contra cives plus animi habuisse quam contra hostes, et domi
<span class="innerMarginNote right">4</span>quam foris servitutem magis timuisse. Unam Verginiam
fuisse cuius pudicitiae in pace periculum esset, unum Appium civem periculosae libidinis; at si fortuna belli inclinet, omnium liberis ab tot
<span class="innerMarginNote right">5</span>milibus hostium periculum fore; nolle ominari quae nec Iuppiter nec Mars pater passuri sint iis auspiciis conditae urbi accidere. Aventini Sacrique montis admonebat, ut ubi libertas parta esset paucis ante
<span class="innerMarginNote right">6</span>mensibus, eo imperium inlibatum referrent, ostenderentque
eandem indolem militibus Romanis post exactos decemviros esse quae ante creatos fuerit, nec aequatis legibus imminutam virtutem populi
<span class="innerMarginNote right">7</span>Romani esse. Haec ubi inter signa peditum dicta
</p></section><notes></notes></section>