<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 294</span>quod saepius Quinctius dictitabat se consulum comitia non habiturum; non ita civitatem aegram esse ut consuetis remediis sisti possit;<a class="footnoteLink" href="#note_LCL133_72_1" id="target_note_LCL133_72_1"><sup>1</sup></a> dictatore opus esse rei publicae, ut qui se moverit ad sollicitandum statum civitatis sentiat sine provocatione dictaturam esse.</p>
<p>XXI. Senatus in Capitolio erat; eo tribuni cum perturbata plebe veniunt. Multitudo clamore ingenti
nunc consulum, nunc patrum fidem implorant nec ante moverunt de sententia consulem quam tribuni se in auctoritate patrum futuros esse polliciti
<span class="innerMarginNote right">2</span>sunt. Tunc referente consule de tribunorum et plebis postulatis senatus consulta fiunt ut<a class="footnoteLink" href="#note_LCL133_72_2" id="target_note_LCL133_72_2"><sup>2</sup></a> neque tribuni legem eo anno ferrent neque consules ab urbe exercitum educerent; in reliquum magistratus continuari et eosdem<a class="footnoteLink" href="#note_LCL133_72_3" id="target_note_LCL133_72_3"><sup>3</sup></a> tribunos refici iudicare senatum
<span class="innerMarginNote right">3</span>contra rem publicam esse. Consules fuere in patrum potestate: tribuni reclamantibus consulibus refecti. Patres quoque, ne quid cederent plebi, et ipsi L. Quinctium consulem reficiebant. Nulla toto
<span class="innerMarginNote right">4</span>anno vehementior actio consulis fuit. “Mirer” inquit,
“si vana vestra, patres conscripti, auctoritas ad plebem est? Vos elevatis eam; quippe qui quia<a class="footnoteLink" href="#note_LCL133_72_4" id="target_note_LCL133_72_4"><sup>4</sup></a> plebs senatus consultum continuandis<a class="footnoteLink" href="#note_LCL133_72_5" id="target_note_LCL133_72_5"><sup>5</sup></a> magistratibus
<span class="innerMarginNote right">5</span>solvit, ipsi quoque solutum voltis, ne temeritati





</p></section><notes><section class="footnotes"><ul><li class="note" id="note_LCL133_72_1"><a class="footnoteCrossrefLink" href="#target_note_LCL133_72_1" title="Click to highlight in text"><sup class="lineRef">1</sup>possit ϛ: posset Ω.</a></li><script type="text/javascript">document.getElementById('note_LCL133_72_1').style.display = "none";</script><li class="note" id="note_LCL133_72_2"><a class="footnoteCrossrefLink" href="#target_note_LCL133_72_2" title="Click to highlight in text"><sup class="lineRef">2</sup>fiunt ut <span class="italic">V</span>: fiunt Ω.</a></li><script type="text/javascript">document.getElementById('note_LCL133_72_2').style.display = "none";</script><li class="note" id="note_LCL133_72_3"><a class="footnoteCrossrefLink" href="#target_note_LCL133_72_3" title="Click to highlight in text"><sup class="lineRef">3</sup>eosdem <span class="italic">V</span> ϛ: eos Ω.</a></li><script type="text/javascript">document.getElementById('note_LCL133_72_3').style.display = "none";</script><li class="note" id="note_LCL133_72_4"><a class="footnoteCrossrefLink" href="#target_note_LCL133_72_4" title="Click to highlight in text"><sup class="lineRef">4</sup>qui quia <span class="italic">Madvig</span>: quia quia <span class="italic">V</span>: quia Ω.</a></li><script type="text/javascript">document.getElementById('note_LCL133_72_4').style.display = "none";</script><li class="note" id="note_LCL133_72_5"><a class="footnoteCrossrefLink" href="#target_note_LCL133_72_5" title="Click to highlight in text"><sup class="lineRef">5</sup>continuandis <span class="italic">Madvig</span>: in continuandis Ω.</a></li><script type="text/javascript">document.getElementById('note_LCL133_72_5').style.display = "none";</script></ul></section></notes></section>