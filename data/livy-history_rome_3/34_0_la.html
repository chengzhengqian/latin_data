<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 294</span>homo de vestra plebe, quam partem velut abruptam a cetero populo vestram patriam peculiaremque
rem publicam fecistis, si quis ex his domum suam obsessam<a class="footnoteLink" href="#note_LCL133_68_1" id="target_note_LCL133_68_1"><sup>1</sup></a> a familia armata nuntiaret, ferendum
<span class="innerMarginNote right">10</span>auxilium putaretis: Iuppiter optimus maximus exsulum
atque servorum saeptus armis nulla humana ope dignus erat? Et hi postulant ut sacrosancti habeantur,
quibus ipsi di neque sacri neque sancti sunt?
<span class="innerMarginNote right">11</span>At enim divinis humanisque obruti sceleribus legem vos hoc anno perlaturos dictitatis. Tum hercule illo die quo ego consul sum creatus, male gesta res publica est, peius multo, quam cum P. Valerius
<span class="innerMarginNote right">12</span>consul periit,—si tuleritis. Iam primum omnium”
inquit, “Quirites, in Volscos et Aequos mihi atque collegae legiones ducere in animo est. Nescio quo fato magis bellantes quam pacati propitios habemus deos. Quantum periculum ab illis populis fuerit, si Capitolium ab exsulibus obsessum scissent, suspicari de praeterito quam re ipsa experiri est melius.”</p>
<p>XX. Moverat plebem oratio consulis; erecti patres restitutam credebant rem publicam. Consul alter, comes animosior quam auctor, suscepisse collegam priorem actiones<a class="footnoteLink" href="#note_LCL133_68_2" id="target_note_LCL133_68_2"><sup>2</sup></a> tam graves<a class="footnoteLink" href="#note_LCL133_68_3" id="target_note_LCL133_68_3"><sup>3</sup></a> facile passus, in peragendis
consularis officii partem ad se vindicabat.
<span class="innerMarginNote right">2</span>Tum tribuni, eludentes velut vana dicta persequi



</p></section><notes><section class="footnotes"><ul><li class="note" id="note_LCL133_68_1"><a class="footnoteCrossrefLink" href="#target_note_LCL133_68_1" title="Click to highlight in text"><sup class="lineRef">1</sup>obsessam Ω: oppressam <span class="italic">V</span>.</a></li><script type="text/javascript">document.getElementById('note_LCL133_68_1').style.display = "none";</script><li class="note" id="note_LCL133_68_2"><a class="footnoteCrossrefLink" href="#target_note_LCL133_68_2" title="Click to highlight in text"><sup class="lineRef">2</sup>actiones,: actionem Ω.</a></li><script type="text/javascript">document.getElementById('note_LCL133_68_2').style.display = "none";</script><li class="note" id="note_LCL133_68_3"><a class="footnoteCrossrefLink" href="#target_note_LCL133_68_3" title="Click to highlight in text"><sup class="lineRef">3</sup>graves ϛ: grauis Ω.</a></li><script type="text/javascript">document.getElementById('note_LCL133_68_3').style.display = "none";</script></ul></section></notes></section>