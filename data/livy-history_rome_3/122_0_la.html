<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 308</span>magis quam regunt, dedere cupidae audiendi plebi
<span class="innerMarginNote right">6</span>ut quae vellet Scaptius diceret. Ibi infit annum se tertium et octogensimum agere et in eo agro de quo agitur militasse, non iuvenem, vicesima iam stipendia merentem, cum ad Coriolos sit bellatum. Eo rem se vetustate oblitteratam, ceterum suae memoriae
<span class="innerMarginNote right">7</span>infixam adferre, agrum de quo ambigitur finium Coriolanorum fuisse captisque Coriolis iure belli publicum populi Romani factum. Mirari se quonam ore<a class="footnoteLink" href="#note_LCL133_244_1" id="target_note_LCL133_244_1"><sup>1</sup></a> Ardeates Aricinique, cuius agri ius nunquam usurpaverint incolumi Coriolana re, eum se a populo Romano, quem pro domino iudicem fecerint, intercepturos
<span class="innerMarginNote right">8</span>sperent. Sibi exiguum vitae tempus superesse; non potuisse se tamen inducere in animum
quin, quem agrum miles pro parte virili manu cepisset, eum senex quoque voce, qua una posset, vindicaret. Magnopere se suadere populo, ne inutili pudore suam ipse causam damnaret.</p>
<p>LXXII. Consules, cum Scaptium non silentio
modo, sed cum adsensu etiam audiri animadvertissent,
deos hominesque testantes flagitium ingens fieri
<span class="innerMarginNote right">2</span>patrum primores arcessunt. Cum iis circumire
tribus,<a class="footnoteLink" href="#note_LCL133_244_2" id="target_note_LCL133_244_2"><sup>2</sup></a> orare ne pessimum facinus peiore exemplo


</p></section><notes><section class="footnotes"><ul><li class="note" id="note_LCL133_244_1"><a class="footnoteCrossrefLink" href="#target_note_LCL133_244_1" title="Click to highlight in text"><sup class="lineRef">1</sup>ore <span class="italic">M</span> ? <span class="italic">D</span><sup>3</sup> ? <span class="italic">Klock</span>: in more <span class="italic">D</span>: more Ω.</a></li><script type="text/javascript">document.getElementById('note_LCL133_244_1').style.display = "none";</script><li class="note" id="note_LCL133_244_2"><a class="footnoteCrossrefLink" href="#target_note_LCL133_244_2" title="Click to highlight in text"><sup class="lineRef">2</sup>tribus <span class="italic">Perizonius</span>: tribunos Ω.</a></li><script type="text/javascript">document.getElementById('note_LCL133_244_2').style.display = "none";</script></ul></section></notes></section>