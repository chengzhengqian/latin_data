<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 305</span><span class="innerMarginNote right">9</span>subicit. Virorum et maxime Icili vox tota tribuniciae potestatis ac provocationis ad populum ereptae publicarumque indignationum erat.</p>
<p>XLIX. Concitatur multitudo partim atrocitate sceleris, partim spe per occasionem repetendae
<span class="innerMarginNote right">2</span>libertatis. Appius nunc vocari Icilium, nunc retractantem
arripi, postremo, cum locus adeundi apparitoribus non daretur, ipse cum agmine patriciorum
iuvenum per turbam vadens in vincula duci
<span class="innerMarginNote right">3</span>iubet. Iam circa Icilium non solum multitudo sed duces quoque multitudinis erant, L. Valerius et M. Horatius, qui repulso lictore, si iure ageret, vindicare se a privato Icilium aiebant; si vim adferre conaretur,
<span class="innerMarginNote right">4</span>ibi quoque haud<a class="footnoteLink" href="#note_LCL133_160_1" id="target_note_LCL133_160_1"><sup>1</sup></a> impares fore. Hinc atrox rixa oritur. Valerium Horatiumque lictor decemviri invadit: franguntur a multitudine fasces. In contionem Appius escendit:<a class="footnoteLink" href="#note_LCL133_160_2" id="target_note_LCL133_160_2"><sup>2</sup></a> sequuntur Horatius Valeriusque. Eos contio audit: decemviro obstrepitur.
<span class="innerMarginNote right">5</span>Iam pro imperio Valerius discedere a privato lictores iubebat, cum fractis animis Appius vitae metuens in domum se propinquam foro insciis
<span class="innerMarginNote right">6</span>adversariis capite obvoluto recipit. Sp. Oppius, ut auxilio collegae esset, in forum ex altera parte




</p></section><notes><section class="footnotes"><ul><li class="note" id="note_LCL133_160_1"><a class="footnoteCrossrefLink" href="#target_note_LCL133_160_1" title="Click to highlight in text"><sup class="lineRef">1</sup>haud <span class="italic">V</span> ?<span class="italic">M</span> ϛ: se haud Ω.</a></li><script type="text/javascript">document.getElementById('note_LCL133_160_1').style.display = "none";</script><li class="note" id="note_LCL133_160_2"><a class="footnoteCrossrefLink" href="#target_note_LCL133_160_2" title="Click to highlight in text"><sup class="lineRef">2</sup>escendit <span class="italic">PM</span><sup>2</sup>: aescendit <span class="italic">M</span>: ascendit Ω.</a></li><script type="text/javascript">document.getElementById('note_LCL133_160_2').style.display = "none";</script></ul></section></notes></section>