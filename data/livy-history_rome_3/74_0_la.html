<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">

libertatem quia quivis lege agere possit, id iuris esse: in ea quae in patris manu sit neminem esse
<span class="innerMarginNote right">3</span>alium cui dominus possessione cedat. Placere itaque patrem arcessiri, interea iuris sui iacturam adsertorem
non facere quin ducat puellam sistendamque in adventum eius qui pater dicatur promittat.</p>
<p><span class="innerMarginNote right">4</span>Adversus iniuriam decreti cum multi magis fremerent quam quisquam unus recusare auderet, P. Numitorius,
<span class="innerMarginNote right">5</span>puellae avus,<a class="footnoteLink" href="#note_LCL133_148_1" id="target_note_LCL133_148_1"><sup>1</sup></a> et sponsus Icilius interveniunt; dataque
inter turbam via, cum multitudo Icili maxime interventu resisti posse Appio crederet, lictor decresse ait vociferantemque Icilium submovet.
<span class="innerMarginNote right">6</span>Placidum quoque ingenium tam atrox iniuria accendisset.
“Ferro hinc tibi submovendus sum, Appi”
inquit, “ut tacitum feras quod celari vis. Virginem ego hanc sum ducturus nuptamque pudicam habiturus.
<span class="innerMarginNote right">7</span>Proinde omnes collegarum quoque lictores convoca; expediri virgas et secures iube; non
<span class="innerMarginNote right">8</span>manebit extra domum patris sponsa Icili. Non, si tribunicium auxilium et provocationem plebi Romanae,
duas arces libertatis tuendae, ademistis, ideo in liberos quoque nostros coniugesque regnum
<span class="innerMarginNote right">9</span>vestrae libidini datum est. Saevite in tergum et in cervices nostras: pudicitia saltem in tuto sit. Huic si vis adferetur, ego praesentium Quiritium pro sponsa, Verginius militum pro unica filia, omnes



</p></section><notes><section class="footnotes"><ul><li class="note" id="note_LCL133_148_1"><a class="footnoteCrossrefLink" href="#target_note_LCL133_148_1" title="Click to highlight in text"><sup class="lineRef">1</sup>avus Ω: auunculuϛ (<span class="italic">cf. Dion. Hal.</span> <span class="sc">xi</span>. xxviii. 7).</a></li><script type="text/javascript">document.getElementById('note_LCL133_148_1').style.display = "none";</script></ul></section></notes></section>