<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 305</span><span class="innerMarginNote right">9</span>Auctoribus qui aderant ut Sequeretur, Ad tribunal Appi perventum est. Notam iudici fabulam petitor, quippe apud ipsum auctorem argumenti, peragit: puellam domi suae natam furtoque inde in domum
<span class="innerMarginNote right">10</span>Vergini translatam suppositam ei esse; id se indicio compertum adferre probaturumque vel ipso Verginio iudice, ad quem maior pars iniuriae eius pertineat;
<span class="innerMarginNote right">11</span>interim dominum sequi ancillam aequum esse. Advocati
puellae, cum Verginium rei publicae causa dixissent abesse, biduo adfuturum si nuntiatum ei
<span class="innerMarginNote right">12</span>sit, iniquum esse absentem de liberis dimicare, postulant ut rem integram in patris adventum differat, lege ab ipso lata vindicias det secundum libertatem, neu patiatur virginem adultam famae prius quam libertatis periculum adire.</p>
<p>XLV. Appius decreto praefatur,<a class="footnoteLink" href="#note_LCL133_146_1" id="target_note_LCL133_146_1"><sup>1</sup></a> quam libertati
faverit eam ipsam legem declarare quam Vergini
<span class="innerMarginNote right">2</span>amici postulationi suae praetendant; ceterum ita
in ea firmum libertati fore praesidium si nec causis
nec personis variet; in aliis<a class="footnoteLink" href="#note_LCL133_146_2" id="target_note_LCL133_146_2"><sup>2</sup></a> enim qui adserantur in




</p></section><notes><section class="footnotes"><ul><li class="note" id="note_LCL133_146_1"><a class="footnoteCrossrefLink" href="#target_note_LCL133_146_1" title="Click to highlight in text"><sup class="lineRef">1</sup>praefatur <span class="italic">F</span>: praefatus Ω.</a></li><script type="text/javascript">document.getElementById('note_LCL133_146_1').style.display = "none";</script><li class="note" id="note_LCL133_146_2"><a class="footnoteCrossrefLink" href="#target_note_LCL133_146_2" title="Click to highlight in text"><sup class="lineRef">2</sup>in aliis <span class="italic">Karsten</span>: in iis <span class="italic">R</span>: in his Ω.</a></li><script type="text/javascript">document.getElementById('note_LCL133_146_2').style.display = "none";</script></ul></section></notes></section>