<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">

agmen fefellit supra montes Praenestinos ductum, inde demissum<a class="footnoteLink" href="#note_LCL133_28_1" id="target_note_LCL133_28_1"><sup>1</sup></a> in campos. Vastavere agros Praenestinum Gabinumque; ex Gabino in Tusculanos
<span class="innerMarginNote right">7</span>flexere colles; urbi quoque Romae ingens praebitus terror, magis in re subita quam quod ad arcendam vim parum virium esset. Q. Fabius praeerat
urbi. Is armata iuventute dispositisque praesidiis
<span class="innerMarginNote right">8</span>tuta omnia ac tranquilla fecit. Itaque hostes praeda ex proximis locis rapta adpropinquare urbi non ausi, cum circumacto agmine redirent quanto longius ab urbe hostium abscederent eo solutiore cura, in Lucretium
incidunt consulem, iam ante exploratis itineribus
<span class="innerMarginNote right">9</span>suis instructum et ad certamen intentum. Igitur praeparatis animis repentino pavore perculsos adorti aliquanto pauciores multitudinem ingentem fundunt fugantque et compulsos in cavas valles, cum exitus
<span class="innerMarginNote right">10</span>haud in facili essent, circumveniunt. Ibi Volscum nomen prope deletum est. Tredecim milia quadringentos
septuaginta cecidisse in acie ac fuga, mille septingentos quinquaginta vivos captos, signa viginti septem militaria relata in quibusdam annalibus invenio;
ubi etsi adiectum aliquid numero sit, magna
<span class="innerMarginNote right">11</span>certe caedes fuit. Victor consul ingenti praeda potitus

</p></section><notes><section class="footnotes"><ul><li class="note" id="note_LCL133_28_1"><a class="footnoteCrossrefLink" href="#target_note_LCL133_28_1" title="Click to highlight in text"><sup class="lineRef">1</sup>demissum <span class="italic">U</span>: missum <span class="italic">VH</span>: dimissum Î©.</a></li><script type="text/javascript">document.getElementById('note_LCL133_28_1').style.display = "none";</script></ul></section></notes></section>