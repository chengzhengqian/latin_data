<section class="div1 language" lang="la"><header><hgroup><h1>Livy</h1></hgroup></header><section class="div2">
<p> <span class="marginNote left"><span class="sc">a.u.c</span> 305</span><span class="innerMarginNote right">6</span>Postero die simul instrui Romanam aciem Sabini
videre et ipsi, iam pridem avidi certaminis, procedunt.
Proelium fuit, quale inter fidentes sibimet ambo exercitus, veteris perpetuaeque alterum gloriae,
<span class="innerMarginNote right">7</span>alterum nuper nova victoria elatum. Consilio etiam Sabini vires adiuvere; nam cum aequassent aciem, duo extra ordinem milia quae in sinistrum cornu Romanorum in ipso certamine impressionem facerent
<span class="innerMarginNote right">8</span>tenuere. Quae ubi inlatis ex transverso signis degravabant prope circumventum cornu, equites duarum legionum sescenti<a class="footnoteLink" href="#note_LCL133_210_1" id="target_note_LCL133_210_1"><sup>1</sup></a> fere ex equis desiliunt cedentibusque iam suis provolant in primum simulque
et hosti se opponunt et aequato primum periculo,
pudore deinde animos peditum accendunt;
<span class="innerMarginNote right">9</span>verecundiae erat equitem suo alienoque Marte pugnare, peditem ne ad pedes quidem degresso equiti parem esse.</p>
<p>LXIII. Vadunt igitur in proelium ab sua parte omissum et locum ex quo cesserant repetunt; momentoque
non restituta modo pugna, sed inclinatur <span class="innerMarginNote right">2</span>etiam Sabinis cornu. Eques inter ordines peditum tectus se ad equos recipit. Transvolat inde in partem alteram suis victoriae nuntius; simul et in

</p></section><notes><section class="footnotes"><ul><li class="note" id="note_LCL133_210_1"><a class="footnoteCrossrefLink" href="#target_note_LCL133_210_1" title="Click to highlight in text"><sup class="lineRef">1</sup>sescenti ϛ sescentis <span class="italic">V</span>: ac (<span class="italic">or</span> āc̄ <span class="italic">or</span> ac̑) <span class="italic">i.e. DC</span> Ω.</a></li><script type="text/javascript">document.getElementById('note_LCL133_210_1').style.display = "none";</script></ul></section></notes></section>