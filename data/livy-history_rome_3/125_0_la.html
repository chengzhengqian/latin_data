<section class="div1 language" lang="la"><header><hgroup><h1>Livy</h1></hgroup></header><section class="div2">
<h3><span class="ac">Libri III Periocha</span></h3>
<p><span class="sc">Seditiones</span> de agrariis legibus fuere. Capitolium ab exulibus et servis occupatum caesis his receptum est. Census bis actus est. Priore lustro censa sunt civium capita <span class="sc">viii</span> milia <span class="sc">dccxiiii</span> praeter orbos orbasque, sequenti <span class="sc">cxvii</span> milia <span class="sc">ccxviiii.</span> Cum adversus Aequos male gesta res esset, L. Quintius Cincinnatus dictator factus, cum rure intentus operi rustico esset, ad id bellum gerendum arcessitus est Is victos hostes sub iugum misit. Tribunorum
plebis numerus ampliatus est, ut essent <span class="sc">x</span> , tricesimo sexto anno a<a class="footnoteLink" href="#note_LCL133_250_1" id="target_note_LCL133_250_1"><sup>1</sup></a> primis tribunis plebis. Petitis per legatos et adlatis Atticis legibus ad constituendas eas proponendasque <span class="sc">x</span> viri pro consulibus sine ullis aliis magistratibus creati altero et trecentesimo<a class="footnoteLink" href="#note_LCL133_250_2" id="target_note_LCL133_250_2"><sup>2</sup></a> anno quam Roma condita erat, et ut a regibus ad consules, ita a consulibus ad <span class="sc">x</span> viros imperium translatum. Hi <span class="sc">x</span> tabulis legum positis cum modeste se in eo honore gessissent et ob id in alterum quoque annum eundem esse magistratum placuisset, duabus tabulis<a class="footnoteLink" href="#note_LCL133_250_3" id="target_note_LCL133_250_3"><sup>3</sup></a> ad <span class="sc">x</span> adiectis cum complura inpotenter fecissent, magistratum noluerunt deponere et in tertium annum retinuerunt, donec inviso eorum imperio finem adtulit libido Appi Claudi. Qui cum in amorem Virginio virginis incidisset, summisso, qui eam in servitutem
peteret, necessitatem patri eius Virginio inposuit. Rapto ex taberna proxima cultro filiam occidit, cum aliter effici non posset ne in potestatem stuprum inlaturi veniret. Hoc tam magnae iniuriae exemplo pleps concitata montem



</p></section><notes><section class="footnotes"><ul><li class="note" id="note_LCL133_250_1"><a class="footnoteCrossrefLink" href="#target_note_LCL133_250_1" title="Click to highlight in text"><sup class="lineRef">1</sup>a <span class="italic">omitted in the MSS.</span></a></li><script type="text/javascript">document.getElementById('note_LCL133_250_1').style.display = "none";</script><li class="note" id="note_LCL133_250_2"><a class="footnoteCrossrefLink" href="#target_note_LCL133_250_2" title="Click to highlight in text"><sup class="lineRef">2</sup>altero et trecentesimo <span class="italic">Ald</span>.: nono trigesimo <span class="italic">MSS</span>.</a></li><script type="text/javascript">document.getElementById('note_LCL133_250_2').style.display = "none";</script><li class="note" id="note_LCL133_250_3"><a class="footnoteCrossrefLink" href="#target_note_LCL133_250_3" title="Click to highlight in text"><sup class="lineRef">3</sup>placuisset, duabus tabulis <span class="italic">Sigonius</span>: <span class="italic">omitted in MSS.</span></a></li><script type="text/javascript">document.getElementById('note_LCL133_250_3').style.display = "none";</script></ul></section></notes></section>