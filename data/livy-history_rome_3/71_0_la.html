<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 305</span><span class="innerMarginNote right">4</span>eum opportuno adorti loco interficerent. Haud inultum
interfecere; nam circa repugnantem aliquot insidiatores cecidere, cum ipse se praevalidus pari <span class="innerMarginNote right">5</span>viribus animo circumventus tutaretur. Nuntiant in castra ceteri praecipitatum in insidias esse; Siccium egregie pugnantem militesque quosdam cum eo
<span class="innerMarginNote right">6</span>amissos. Primo fides nuntiantibus fuit; profecta deinde cohors ad sepeliendos qui ceciderant decemvirorum
permissu, postquam nullum spoliatum ibi corpus Sicciumque in medio iacentem armatum<a class="footnoteLink" href="#note_LCL133_142_1" id="target_note_LCL133_142_1"><sup>1</sup></a> omnibus in eum versis corporibus videre, hostium neque corpus ullum nec vestigia abeuntium, profecto ab suis interfectum
<span class="innerMarginNote right">7</span>memorantes rettulere corpus. Invidiaeque plena castra erant, et Romam ferri protinus Siccium placebat, ni decemviri funus militare ei publica inpensa
facere maturassent. Sepultus ingenti militum maestitia, pessima decemvirorum in volgus fama est.</p>
<p>XLIV. Sequitur aliud in urbe nefas ab libidine ortum, haud minus foedo eventu quam quod per stuprum caedemque Lucretiae urbe regnoque Tarquinios
expulerat, ut non finis solum idem decemviris qui regibus sed causa etiam eadem imperii amittendi <span class="innerMarginNote right">2</span>esset. Ap. Claudium virginis plebeiae stuprandae libido cepit. Pater virginis, L. Verginius, honestum

</p></section><notes><section class="footnotes"><ul><li class="note" id="note_LCL133_142_1"><a class="footnoteCrossrefLink" href="#target_note_LCL133_142_1" title="Click to highlight in text"><sup class="lineRef">1</sup>armatum <span class="italic">V</span>: armatumque Î©.</a></li><script type="text/javascript">document.getElementById('note_LCL133_142_1').style.display = "none";</script></ul></section></notes></section>