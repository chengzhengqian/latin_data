<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 305</span><span class="innerMarginNote right">3</span>abnuere: Appius truci ingenio et invidia praecipua odium in se aliorum suo in eos metiens odio, “Haud
<span class="innerMarginNote right">4</span>ignaro” inquit “imminet fortuna. Video donec arma adversariis tradantur differri adversus nos certamen.
Dandus invidiae est sanguis. Nihil ne ego quidem moror quo minus decemviratu abeam.”
<span class="innerMarginNote right">5</span>Factum senatus consultum ut decemviri se primo quoque tempore magistratu abdicarent, Q. Furius pontifex maximus tribunos plebis crearet, et ne cui fraudi esset secessio militum plebisque.</p>
<p><span class="innerMarginNote right">6</span>His senatus consultis perfectis dimisso senatu decemviri prodeunt in contionem abdicantque se magistratu ingenti hominum laetitia. Nuntiantur
<span class="innerMarginNote right">7</span>haec plebi. Legatos quidquid in urbe hominum supererat prosequitur. Huic multitudini laeta alia turba ex castris occurrit. Congratulantur libertatem
<span class="innerMarginNote right">8</span>concordiamque civitati restitutam. Legati pro contione:
“Quod bonum faustum felixque sit vobis reique publicae, redite in patriam ad penates, coniuges liberosque vestros; sed qua hic modestia fuistis, ubi nullius ager in tot rerum usu necessario tantae multitudini est violatus, eam modestiam ferte in urbem. In Aventinum ite, unde profecti estis.
<span class="innerMarginNote right">9</span>Ibi felici loco, ubi prima initia incohastis libertatis vestrae, tribunos plebi creabitis. Praesto erit pontifex


</p></section><notes></notes></section>