<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 308</span><span class="innerMarginNote right">15</span>spreti aut non sperati honoris. Ego quantum in tanto intervallo temporum conicio, cum Valerio atque Horatio consulibus, qui praeter Volscos et Aequos Sabini etiam belli perfecti gloriam pepererant,
negatus ab senatu triumphus esset, verecundiae fuit pro parte dimidia rerum consulibus petere triumphum, ne etiamsi impetrassent magis hominum ratio quam meritorum habita videretur.</p>
<p>LXXI. Victoriam honestam ex hostibus<a class="footnoteLink" href="#note_LCL133_242_1" id="target_note_LCL133_242_1"><sup>1</sup></a> partam turpe domi de finibus sociorum iudicium populi
<span class="innerMarginNote right">2</span>deformavit. Aricini atque Ardeates de ambiguo agro cum saepe bello certassent, multis in vicem cladibus fessi iudicem populum Romanum cepere.
<span class="innerMarginNote right">3</span>Cum ad causam orandam venissent, concilio populi a magistratibus dato magna contentione actum. Iamque editis testibus cum tribus vocari et populum inire suffragium oporteret, consurgit P. Scaptius de plebe magno natu et “Si licet” inquit, “consules, de re publica dicere, errare ego populum in hac
<span class="innerMarginNote right">4</span>causa non patiar.” Cum ut vanum eum negarent consules audiendum esse vociferantemque prodi publicam causam submoveri iussissent, tribunos appellat.
<span class="innerMarginNote right">5</span>Tribuni, ut fere semper reguntur a multitudine

</p></section><notes><section class="footnotes"><ul><li class="note" id="note_LCL133_242_1"><a class="footnoteCrossrefLink" href="#target_note_LCL133_242_1" title="Click to highlight in text"><sup class="lineRef">1</sup>ex hostibus Ω: omitted in <span class="italic">HRDLA.</span></a></li><script type="text/javascript">document.getElementById('note_LCL133_242_1').style.display = "none";</script></ul></section></notes></section>