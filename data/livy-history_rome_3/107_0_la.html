<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 305</span><span class="innerMarginNote right">8</span>senatum. Ubi cum ingenti consensu patrum negaretur triumphus, L. Icilius tribunus plebis tulit ad populum de triumpho consulum <span class="innerMarginNote right">9</span>multis dissuasum prodeuntibus, maxime C. Claudio vociferante de patribus, non de hostibus consules triumphare velle, gratiamque pro privato merito in tribunum, non pro virtute honorem peti. Numquam ante de triumpho per populum actum; semper aestimationem
arbitriumque eius honoris penes senatum
<span class="innerMarginNote right">10</span>fuisse; ne reges quidem maiestatem summi ordinis imminuisse; ne ita omnia tribuni potestatis suae implerent, ut nullum publicum consilium sinerent esse; ita demum liberam civitatem fore, ita aequatas leges, si sua quisque iura ordo, suam maiestatem
<span class="innerMarginNote right">11</span>teneat. In eandem sententiam multa et a ceteris senioribus patrum cum essent dicta, omnes tribus eam rogationem acceperunt. Tum primum sine auctoritate senatus populi iussu triumphatum est.</p>
<p>LXIV. Haec victoria tribunorum plebisque prope in haud salubrem luxuriam vertit conspiratione inter tribunos facta ut iidem tribuni reficerentur, et quo sua minus cupiditas emineret, consules quoque continuarent
<span class="innerMarginNote right">2</span>magistratum. Consensum patrum causabantur,
quo per contumeliam consulum iura tribunorum
<span class="innerMarginNote right">3</span>plebis labefactata<a class="footnoteLink" href="#note_LCL133_214_1" id="target_note_LCL133_214_1"><sup>1</sup></a> essent. Quid futurum



</p></section><notes><section class="footnotes"><ul><li class="note" id="note_LCL133_214_1"><a class="footnoteCrossrefLink" href="#target_note_LCL133_214_1" title="Click to highlight in text"><sup class="lineRef">1</sup>labefactata <span class="italic">DA</span><sup>3</sup> ϛ: labe factata <span class="italic">A</span>: labefacta tum <span class="italic">V</span>: labefactor <span class="italic">F</span>: labefacta (lebe- <span class="italic">B</span>) Ω.</a></li><script type="text/javascript">document.getElementById('note_LCL133_214_1').style.display = "none";</script></ul></section></notes></section>