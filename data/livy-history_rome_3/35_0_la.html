<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 294</span>quaerendo quonam modo exercitum educturi consules
essent quos dilectum habere nemo passurus
<span class="innerMarginNote right">3</span>sit.<a class="footnoteLink" href="#note_LCL133_70_1" id="target_note_LCL133_70_1"><sup>1</sup></a> “Nobis vero” inquit Quinctius “nihil dilectu opus est, cum, quo tempore P. Valerius ad recipiundum
Capitolium arma plebi dedit, omnes in verba iuraverint conventuros se iussu consulis nec iniussu
<span class="innerMarginNote right">4</span>abituros. Edicimus itaque, omnes qui in verba iurastis crastina die armati ad lacum Regillum adsitis.”
Cavillari tum tribuni et populum exsolvere religione velle: privatum eo tempore Quinctium
<span class="innerMarginNote right">5</span>fuisse cum sacramento adacti sint. Sed nondum haec quae nunc tenet saeculum neglegentia deum venerat, nec interpretando sibi quisque ius iurandum et leges aptas faciebat, sed suos potius mores ad ea
<span class="innerMarginNote right">6</span>accommodabat. Igitur tribuni, ut impediendae rei nulla spes erat, de proferendo exitu<a class="footnoteLink" href="#note_LCL133_70_2" id="target_note_LCL133_70_2"><sup>2</sup></a> agere, eo magis, quod et augures iussos adesse ad Regillum lacum fama exierat, locumque inaugurari ubi auspicato
cum populo agi posset, ut quidquid Romae vi tribunicia rogatum esset id comitiis ibi abrogaretur:
<span class="innerMarginNote right">7</span>omnes id iussuros quod consules velint;<a class="footnoteLink" href="#note_LCL133_70_3" id="target_note_LCL133_70_3"><sup>3</sup></a> neque enim provocationem esse longius ab urbe mille passuum,
et tribunos, si eo veniant, in alia turba
<span class="innerMarginNote right">8</span>Quiritium subiectos fore consulari imperio. Terrebant
haec; sed ille maximus terror animos agitabat,


</p></section><notes><section class="footnotes"><ul><li class="note" id="note_LCL133_70_1"><a class="footnoteCrossrefLink" href="#target_note_LCL133_70_1" title="Click to highlight in text"><sup class="lineRef">1</sup>sit <span class="italic">PFUBO</span>: esset <span class="italic">MHRDL</span>.</a></li><script type="text/javascript">document.getElementById('note_LCL133_70_1').style.display = "none";</script><li class="note" id="note_LCL133_70_2"><a class="footnoteCrossrefLink" href="#target_note_LCL133_70_2" title="Click to highlight in text"><sup class="lineRef">2</sup>de proferendo exitu <span class="italic">Perizonius</span>: de proferendo exercitu Ω.</a></li><script type="text/javascript">document.getElementById('note_LCL133_70_2').style.display = "none";</script><li class="note" id="note_LCL133_70_3"><a class="footnoteCrossrefLink" href="#target_note_LCL133_70_3" title="Click to highlight in text"><sup class="lineRef">3</sup>velint <span class="italic">V</span>: vellent Ω.</a></li><script type="text/javascript">document.getElementById('note_LCL133_70_3').style.display = "none";</script></ul></section></notes></section>