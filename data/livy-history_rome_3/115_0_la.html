<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 308</span>unde ea expleatis? Tribuni vobis amissa reddent ac restituent? Vocis verborumque quantum voletis ingerent et criminum in principes et legum aliarum super alias et contionum; sed ex illis contionibus nunquam vestrum quisquam re, fortuna domum
<span class="innerMarginNote right">5</span>auctior rediit. Ecquis rettulit aliquid ad coniugem ac liberos praeter odia offensiones simultates publicas privatasque? A quibus semper non vestra virtute
<span class="innerMarginNote right">6</span>innocentiaque, sed auxilio alieno tuti sitis. At hercules
cum stipendia nobis consulibus, non tribunis ducibus, et in castris, non in foro faciebatis, et in acie vestrum clamorem hostes, non in contione patres Romani horrebant, praeda parta, agro ex hoste capto, pleni fortunarum gloriaeque simul publicae simul privatae triumphantes domum ad penates redibatis: nunc oneratum vestris fortunis hostem
<span class="innerMarginNote right">7</span>abire sinitis. Haerete adfixi contionibus et in foro vivite: sequetur<a class="footnoteLink" href="#note_LCL133_230_1" id="target_note_LCL133_230_1"><sup>1</sup></a> vos necessitas militandi quam fugitis. Grave erat in Aequos et Volscos proficisci: ante portas est bellum. Si inde non pellitur, iam intra moenia erit et arcem et Capitolium scandet et
<span class="innerMarginNote right">8</span>in domos vestras vos persequetur. Biennio ante senatus dilectum haberi et educi exercitum in Algidum iussit: sedemus desides domi mulierum ritu inter nos altercantes, praesenti pace laeti nec

</p></section><notes><section class="footnotes"><ul><li class="note" id="note_LCL133_230_1"><a class="footnoteCrossrefLink" href="#target_note_LCL133_230_1" title="Click to highlight in text"><sup class="lineRef">1</sup>sequetur <span class="italic">V</span>: sequitur Î©.</a></li><script type="text/javascript">document.getElementById('note_LCL133_230_1').style.display = "none";</script></ul></section></notes></section>