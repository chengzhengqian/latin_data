<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 305</span>deorum hominumque implorabimus fidem, neque tu istud unquam decretum sine caede nostra referes.
<span class="innerMarginNote right">10</span>Postulo, Appi, etiam atque etiam consideres quo
<span class="innerMarginNote right">11</span>progrediare. Verginius viderit de filia ubi venerit quid agat; hoc tantum sciat, sibi si huius vindiciis cesserit condicionem filiae quaerendam esse. Me vindicantem sponsam in libertatem vita citius deseret quam fides.‚Äù</p>
<p>XLVI. Concitata multitudo erat certamenque instare videbatur. Lictores Icilium circumsteterant; nec ultra minas tamen processum est, cum Appius
<span class="innerMarginNote right">2</span>non Verginiam defendi ab Icilio, sed inquietum hominem et tribunatum etiam nunc spirantem
<span class="innerMarginNote right">3</span>locum seditionis quaerere diceret. Non praebiturum
se illi eo die materiam; sed ut iam sciret non id petulantiae suae sed Verginio absenti et patrio nomini et libertati datum, ius eo die se non dicturum neque decretum interpositurum: a M. Claudio petiturum, ut decederet iure suo vindicarique
<span class="innerMarginNote right">4</span>puellam in posterum diem pateretur; quod nisi pater postero die adfuisset, denuntiare se Icilio similibusque Icili, neque legi suae latorem neque decemviro constantiam defore. Nec se utique collegarum
lictores convocaturum ad coercendos seditionis
auctores: contentum se suis lictoribus fore.</p>
<p><span class="innerMarginNote right">5</span>Cum dilatum tempus iniuriae esset secessissentque
</p></section><notes></notes></section>