<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 308</span>provocationem ad populum, scita plebis iniuncta patribus, sub titulo aequandarum legum nostra iura
<span class="innerMarginNote right">10</span>oppressa tulimus et ferimus. Qui finis erit discordiarum?
Ecquando<a class="footnoteLink" href="#note_LCL133_228_1" id="target_note_LCL133_228_1"><sup>1</sup></a> unam urbem habere, ecquando communem hanc esse patriam licebit? Victi nos
<span class="innerMarginNote right">11</span>aequiore animo quiescimus quam vos victores. Satisne est nobis vos metuendos esse? Adversus nos Aventinum
capitur, adversus nos Sacer occupatur mons; Esquilias vidimus ab hoste prope captas, et scandentem
in aggerem Volscum. Hostem<a class="footnoteLink" href="#note_LCL133_228_2" id="target_note_LCL133_228_2"><sup>2</sup></a> nemo submovit: in nos viri, in nos armati estis.</p>
<p>LXVIII. “Agitedum, ubi hic curiam circumsederitis
et forum infestum feceritis et carcerem impleveritis
principibus, iisdem istis ferocibus animis
<span class="innerMarginNote right">2</span>egredimini extra portam Esquilinam, aut si ne hoc quidem audetis, ex muris visite agros vestros ferro ignique vastatos, praedam abigi, fumare incensa
<span class="innerMarginNote right">3</span>passim tecta. At enim communis res per haec loco est peiore; ager uritur, urbs obsidetur, belli gloria penes hostes est. Quid tandem? Privatae res vestrae quo statu sunt? Iam unicuique ex agris
<span class="innerMarginNote right">4</span>sua damna nuntiabuntur. Quid est tandem domi


</p></section><notes><section class="footnotes"><ul><li class="note" id="note_LCL133_228_1"><a class="footnoteCrossrefLink" href="#target_note_LCL133_228_1" title="Click to highlight in text"><sup class="lineRef">1</sup>ecquando ϛ: et quando Ω (<span class="italic">so also at the second occurrence of the, expression, but there V has</span> ecquando).</a></li><script type="text/javascript">document.getElementById('note_LCL133_228_1').style.display = "none";</script><li class="note" id="note_LCL133_228_2"><a class="footnoteCrossrefLink" href="#target_note_LCL133_228_2" title="Click to highlight in text"><sup class="lineRef">2</sup>Volscum. Hostem <span class="italic">Madvig’s punctuation.</span></a></li><script type="text/javascript">document.getElementById('note_LCL133_228_2').style.display = "none";</script></ul></section></notes></section>