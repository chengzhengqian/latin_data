<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 305</span>modo sed emeritis etiam stipendiis pars magna voluntariorum ad nomina danda praesto fuere, eoque non copia modo sed genere etiam militum, veteranis <span class="innerMarginNote right">10</span>admixtis, firmior exercitus fuit. Priusquam urbe egrederentur, leges decemvirales, quibus tabulis duodecim est nomen, in aes incisas in publico proposuerunt.
Sunt qui iussu tribunorum aediles functos eo ministerio scribant.</p>
<p>LVIII. C. Claudius, qui perosus decemvirorum scelera et ante omnes fratris filii superbiae infestus Regillum, antiquam in patriam, se contulerat, is magno iam natu, cum ad pericula eius deprecanda redisset cuius vitia fugerat, sordidatus cum gentilibus clientibusque in foro prensabat singulos orabatque
<span class="innerMarginNote right">2</span>ne Claudiae genti eam inustam maculam vellent ut carcere et vinculis viderentur digni. Virum<a class="footnoteLink" href="#note_LCL133_194_1" id="target_note_LCL133_194_1"><sup>1</sup></a> honoratissimae
imaginis futurum ad posteros, legum latorem conditoremque Romani iuris, iacere vinctum
<span class="innerMarginNote right">3</span>inter fures nocturnos ac latrones. Averterent ab ira parumper ad cognitionem cogitationemque animos, et potius unum tot Claudiis deprecantibus condonarent quam propter unius odium multorum
<span class="innerMarginNote right">4</span>preces aspernarentur. Se quoque id generi ac nomini
dare nec cum eo in gratiam redisse cuius adversae fortunae velit succursum. Virtute

</p></section><notes><section class="footnotes"><ul><li class="note" id="note_LCL133_194_1"><a class="footnoteCrossrefLink" href="#target_note_LCL133_194_1" title="Click to highlight in text"><sup class="lineRef">1</sup>virum <span class="italic">O</span><sup>3</sup><span class="italic">A</span><sup>3</sup> ϛ: verum Ω.</a></li><script type="text/javascript">document.getElementById('note_LCL133_194_1').style.display = "none";</script></ul></section></notes></section>