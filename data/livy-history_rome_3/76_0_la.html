<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 305</span>advocati puellae, placuit omnium primum fratrem Icili filiumque Numitori, impigros iuvenes, pergere inde recta ad portam, et quantum adcelerari posset
<span class="innerMarginNote right">6</span>Verginium acciri e castris: in eo verti puellae salutem, si postero die vindex iniuriae ad tempus praesto esset. Iussi pergunt citatisque equis nuntium
<span class="innerMarginNote right">7</span>ad patrem perferunt. Cum instaret adsertor puellae ut vindicaret sponsoresque daret, atque id ipsum agi diceret Icilius, sedulo tempus terens dum praeciperent iter nuntii<a class="footnoteLink" href="#note_LCL133_152_1" id="target_note_LCL133_152_1"><sup>1</sup></a> missi in castra, manus tollere undique multitudo et se quisque paratum
<span class="innerMarginNote right">8</span>ad spondendum Icilio ostendere. Atque ille lacrimabundus
“Gratum est” inquit; “crastina die vestra opera utar; sponsorum nunc satis est.” Ita vindicatur
<span class="innerMarginNote right">9</span>Verginia spondentibus propinquis. Appius paulisper moratus ne eius rei causa sedisse videretur, postquam omissis rebus aliis prae cura unius nemo adibat, domum se recepit collegisque in castra scribit, ne Verginio commeatum dent atque etiam in custodia
<span class="innerMarginNote right">10</span>habeant. Improbum consilium serum, ut debuit, fuit, et iam commeatu sumpto profectus Verginius prima vigilia erat, cum postero die mane de retinendo eo nequiquam litterae redduntur.</p>
<p>XLVII. At in urbe prima luce cum civitas in foro

</p></section><notes><section class="footnotes"><ul><li class="note" id="note_LCL133_152_1"><a class="footnoteCrossrefLink" href="#target_note_LCL133_152_1" title="Click to highlight in text"><sup class="lineRef">1</sup>iter nuntii <span class="italic">Vorm?D</span><sup>4</sup> ϛ: internuntii Ω.</a></li><script type="text/javascript">document.getElementById('note_LCL133_152_1').style.display = "none";</script></ul></section></notes></section>