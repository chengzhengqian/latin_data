<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 305</span>ordinem in Algido ducebat, vir exempli recti domi militiaeque. Perinde uxor instituta fuerat liberique
<span class="innerMarginNote right">3</span>instituebantur. Desponderat filiam L. Icilio tribunicio,
viro acri et pro causa plebis expertae virtutis.
<span class="innerMarginNote right">4</span>Hanc virginem adultam forma excellentem Appius amore amens pretio ac spe perlicere adortus, postquam omnia pudore saepta animadvertit,<a class="footnoteLink" href="#note_LCL133_144_1" id="target_note_LCL133_144_1"><sup>1</sup></a> ad
<span class="innerMarginNote right">5</span>crudelem superbamque vim animum convertit. M. Claudio clienti negotium dedit ut virginem in servitutem
adsereret neque cederet secundum libertatem postulantibus vindicias, quod pater puellae abesset
<span class="innerMarginNote right">6</span>locum iniuriae esse ratus. Virgini venienti in forum—ibi
namque in tabernaculis litterarum ludi erant—minister
decemviri libidinis manum iniecit, serva sua<a class="footnoteLink" href="#note_LCL133_144_2" id="target_note_LCL133_144_2"><sup>2</sup></a> natam servamque appellans, sequique se iubebat:<a class="footnoteLink" href="#note_LCL133_144_3" id="target_note_LCL133_144_3"><sup>3</sup></a>
<span class="innerMarginNote right">7</span>cunctantem vi abstracturum. Pavida puella stupente ad clamorem nutricis fidem Quiritium implorantis fit concursus. Vergini patris sponsique Icili populare nomen celebrabatur.<a class="footnoteLink" href="#note_LCL133_144_4" id="target_note_LCL133_144_4"><sup>4</sup></a> Notos gratia eorum, turbam
<span class="innerMarginNote right">8</span>indignitas rei virgini conciliat. Iam a vi tuta erat, cum adsertor nihil opus esse multitudine concitata ait; se iure grassari, non vi. Vocat puellam in ius.




</p></section><notes><section class="footnotes"><ul><li class="note" id="note_LCL133_144_1"><a class="footnoteCrossrefLink" href="#target_note_LCL133_144_1" title="Click to highlight in text"><sup class="lineRef">1</sup>animadvertit <span class="italic">V</span>: animaduerterat Ω.</a></li><script type="text/javascript">document.getElementById('note_LCL133_144_1').style.display = "none";</script><li class="note" id="note_LCL133_144_2"><a class="footnoteCrossrefLink" href="#target_note_LCL133_144_2" title="Click to highlight in text"><sup class="lineRef">2</sup>serva sua <span class="italic">VD</span><sup>χ</sup>: seruam suam Ω.</a></li><script type="text/javascript">document.getElementById('note_LCL133_144_2').style.display = "none";</script><li class="note" id="note_LCL133_144_3"><a class="footnoteCrossrefLink" href="#target_note_LCL133_144_3" title="Click to highlight in text"><sup class="lineRef">3</sup>sequique se iubebat <span class="italic">Gronov</span>.: esse sequique se iubebat Ω: sequi iubebat <span class="italic">V</span> ϛ: esse sequique seuiebat <span class="italic">DL.</span></a></li><script type="text/javascript">document.getElementById('note_LCL133_144_3').style.display = "none";</script><li class="note" id="note_LCL133_144_4"><a class="footnoteCrossrefLink" href="#target_note_LCL133_144_4" title="Click to highlight in text"><sup class="lineRef">4</sup>celebrabatur Ω: celebratur <span class="italic">ORDL</span>: celebratum <span class="italic">V.</span></a></li><script type="text/javascript">document.getElementById('note_LCL133_144_4').style.display = "none";</script></ul></section></notes></section>