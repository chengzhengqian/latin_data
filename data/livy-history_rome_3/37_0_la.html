<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 294</span>multitudinis cedatis, tamquam id sit plus posse in civitate plus levitatis ac licentiae habere. Levius enim vaniusque profecto est sua decreta et consulta
<span class="innerMarginNote right">6</span>tollere quam aliorum. Imitamini, patres conscripti, turbam inconsultam, et qui exemplo aliis esse debetis
aliorum exemplo peccate<a class="footnoteLink" href="#note_LCL133_74_1" id="target_note_LCL133_74_1"><sup>1</sup></a> potius quam alii vestro recte faciant, dum ego ne imiter tribunos nec me contra senatus consultum consulem renuntiari
<span class="innerMarginNote right">7</span>patiar. Te vero, C. Claudi, adhortor, ut et ipse populum Romanum hac licentia arceas et de me hoc tibi persuadeas, me ita accepturum ut non honorem meum a te impeditum, sed gloriam spreti honoris auctam, invidiam quae<a class="footnoteLink" href="#note_LCL133_74_2" id="target_note_LCL133_74_2"><sup>2</sup></a> ex continuato eo impenderet
<span class="innerMarginNote right">8</span>levatam putem.” Communiter inde edicunt ne quis L. Quinctium consulem faceret; si quis fecisset, se
 <span class="marginNote left"><span class="sc">a.u.c.</span> 295</span>id suffragium non observaturos. XXII. Consules
creati Q. Fabius Vibulanus tertium et L. Cornelius Maluginensis. Census actus eo anno: lustrum propter Capitolium captum, consulem occisum condi religiosum fuit.</p>
<p><span class="innerMarginNote right">2</span>Q. Fabio L. Cornelio consulibus principio anni statim res turbulentae. Instigabant plebem tribuni; bellum ingens a Volscis et Aequis Latini atque Hernici nuntiabant: iam Antii Volscorum legiones esse. Et ipsam coloniam ingens metus erat defecturam;


</p></section><notes><section class="footnotes"><ul><li class="note" id="note_LCL133_74_1"><a class="footnoteCrossrefLink" href="#target_note_LCL133_74_1" title="Click to highlight in text"><sup class="lineRef">1</sup>peccate <span class="italic">Klock</span>: peccatis Ω.</a></li><script type="text/javascript">document.getElementById('note_LCL133_74_1').style.display = "none";</script><li class="note" id="note_LCL133_74_2"><a class="footnoteCrossrefLink" href="#target_note_LCL133_74_2" title="Click to highlight in text"><sup class="lineRef">2</sup>invidiam quae <span class="italic">VΗ</span>: inuuidiamque quae Ω: inuuidiam quaeque <span class="italic">D?L</span>.</a></li><script type="text/javascript">document.getElementById('note_LCL133_74_2').style.display = "none";</script></ul></section></notes></section>