<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 306–307</span>Trebonius tribunus plebis, infestus patribus quod se ab iis<a class="footnoteLink" href="#note_LCL133_220_1" id="target_note_LCL133_220_1"><sup>1</sup></a> in cooptandis tribunis fraude captum proditumque
a collegis aiebat, rogationem tulit ut qui
<span class="innerMarginNote right">4</span>plebem Romanam tribunos plebi rogaret, is usque eo rogaret dum decem tribunos plebi faceret; insectandisque
patribus, unde Aspero etiam inditum est cognomen, tribunatum gessit.</p>
<p><span class="innerMarginNote right">5</span>Inde M. Geganius Macerinus<a class="footnoteLink" href="#note_LCL133_220_2" id="target_note_LCL133_220_2"><sup>2</sup></a> et C. Iulius consules
facti contentiones tribunorum adversus nobilium iuventutem ortas sine insectatione potestatis eius
<span class="innerMarginNote right">6</span>conservata maiestate patrum sedavere. Plebem decreto ad bellum Volscorum et Aequorum dilectu sustinendo rem ab seditionibus continuere, urbano otio foris quoque omnia tranquilla esse adfirmantes,
<span class="innerMarginNote right">7</span>per discordias civiles externos tollere animos. Cura pacis concordiae quoque intestinae causa fuit. Sed alter semper ordo gravis alterius modestiae erat; quiescenti plebi ab iunioribus patrum iniuriae fieri
<span class="innerMarginNote right">8</span>coeptae. Ubi tribuni auxilio humilioribus essent, in primis parum proderat; deinde ne ipsi quidem inviolati erant, utique postremis mensibus, cum et per coitiones potentiorum iniuria fieret et vis potestatis
omnis aliquanto posteriore anni parte languidior
<span class="innerMarginNote right">9</span>ferme esset. lamque plebs ita in tribunatu ponere




</p></section><notes><section class="footnotes"><ul><li class="note" id="note_LCL133_220_1"><a class="footnoteCrossrefLink" href="#target_note_LCL133_220_1" title="Click to highlight in text"><sup class="lineRef">1</sup>ab iis <span class="italic">V</span> ?: ab hiis <span class="italic">A</span>: ab his Ω.</a></li><script type="text/javascript">document.getElementById('note_LCL133_220_1').style.display = "none";</script><li class="note" id="note_LCL133_220_2"><a class="footnoteCrossrefLink" href="#target_note_LCL133_220_2" title="Click to highlight in text"><sup class="lineRef">2</sup>Macerinus <span class="italic">Sigonius</span> (<span class="sc">iv.</span> viii. 1; <span class="sc">iv.</span> xvii. 7): macrinus <span class="italic">UO</span>: m͞. acrinus <span class="italic">MPFB</span>: m͞. agrinus <span class="italic">HRDLA</span>.</a></li><script type="text/javascript">document.getElementById('note_LCL133_220_2').style.display = "none";</script></ul></section></notes></section>