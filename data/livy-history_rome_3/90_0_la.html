<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 305</span><span class="innerMarginNote right">10</span>maximus qui comitia habeat.” Ingens adsensus alacritasque cuncta adprobantium fuit. Convellunt inde signa profectique Romam certant cum obviis gaudio. Armati per urbem silentio in Aventinum
<span class="innerMarginNote right">11</span>perveniunt. Ibi extemplo pontifice maximo comitia habente tribunos plebis creaverunt, omnium primum L. Verginium,<a class="footnoteLink" href="#note_LCL133_180_1" id="target_note_LCL133_180_1"><sup>1</sup></a> inde L. Icilium et P. Numitorium, avunculum Verginiae,<a class="footnoteLink" href="#note_LCL133_180_2" id="target_note_LCL133_180_2"><sup>2</sup></a> auctores secessionis, tum
<span class="innerMarginNote right">12</span>C. Sicinium, progeniem eius, quem primum tribunum plebis creatum in Sacro monte proditum memoriae est, et M. Duillium, qui tribunatum insignem ante decemviros creatos gesserat nec in decemviralibus
<span class="innerMarginNote right">13</span>certaminibus plebi defuerat. Spe deinde magis quam meritis electi M. Titinius M. Pomponius
<span class="innerMarginNote right">14</span>C. Apronius Ap. Villius C. Oppius. Tribunatu inito L. Icilius extemplo plebem rogavit et plebs scivit ne cui fraudi esset secessio ab decemviris facta.
<span class="innerMarginNote right">15</span>Confestim de consulibus creandis cum provocatione M. Duillius rogationem pertulit. Ea omnia in pratis Flaminiis concilio plebis acta, quem nunc circum Flaminium appellant.</p>
<p>LV. Per interregem deinde consules creati L. Valerius M. Horatius, qui extemplo magistratum occeperunt. Quorum consulatus popularis sine ulla <span class="innerMarginNote right">2</span>patrum iniuria nec sine offensione fuit; quidquid





</p></section><notes><section class="footnotes"><ul><li class="note" id="note_LCL133_180_1"><a class="footnoteCrossrefLink" href="#target_note_LCL133_180_1" title="Click to highlight in text"><sup class="lineRef">1</sup>L. Verginium <span class="italic">Sigonius</span> (<span class="sc">iii.</span> xliv. 2 <span class="italic">and</span> lviii. 5): aulum uerginium Ω.</a></li><script type="text/javascript">document.getElementById('note_LCL133_180_1').style.display = "none";</script><li class="note" id="note_LCL133_180_2"><a class="footnoteCrossrefLink" href="#target_note_LCL133_180_2" title="Click to highlight in text"><sup class="lineRef">2</sup>Verginiae <span class="italic">D</span> ? <span class="italic">Sabellicus</span> (chap. xlvi. § 5): uergini (<span class="italic">or</span> ii) Ω.</a></li><script type="text/javascript">document.getElementById('note_LCL133_180_2').style.display = "none";</script></ul></section></notes></section>