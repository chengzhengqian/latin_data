<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 297</span><span class="innerMarginNote right">6</span>Expressit hoc necessitas patribus; id modo excepere
ne postea eosdem tribunos viderent. Tribunicia comitia, ne id quoque post bellum ut cetera vanum
<span class="innerMarginNote right">7</span>esset, extemplo habita. Tricensimo sexto anno a primis tribuni plebis decem creati sunt, bini ex singulis classibus, itaque cautum est ut postea crearentur.
<span class="innerMarginNote right">8</span>Dilectu deinde habito Minucius contra Sabinos profectus non invenit hostem. Horatius, cum iam Aequi Corbione interfecto praesidio Ortonam etiam cepissent, in Algido pugnat; multos mortalis occidit; fugat hostem non ex Algido modo, sed a Corbione Ortonaque. Corbionem etiam diruit propter proditum praesidium.</p>
<p> <span class="marginNote left"><span class="sc">a.u.c.</span> 298–300</span>XXXI. Deinde M. Valerius, Sp. Verginius consules
facti. Domi forisque otium fuit; annona propter aquarum intemperiem laboratum est. De Aventino publicando lata lex est. Tribuni plebis
<span class="innerMarginNote right">2</span>iidem refecti. Hi sequente anno T. Romilio C. Veturio consulibus legem omnibus contionibus suis celebrabant:<a class="footnoteLink" href="#note_LCL133_102_1" id="target_note_LCL133_102_1"><sup>1</sup></a> 
pudere se numeri sui nequiquam aucti, si ea res aeque suo biennio iaceret ac toto superiore
<span class="innerMarginNote right">3</span>lustro iacuisset. Cum maxime haec agerent, trepidi nuntii ab Tusculo veniunt Aequos in agro Tusculano esse. Fecit pudorem recens eius populi meritum



</p></section><notes><section class="footnotes"><ul><li class="note" id="note_LCL133_102_1"><a class="footnoteCrossrefLink" href="#target_note_LCL133_102_1" title="Click to highlight in text"><sup class="lineRef">1</sup>celebrabant <span class="italic">VHRDL</span> ϛ: celebrant Ω.</a></li><script type="text/javascript">document.getElementById('note_LCL133_102_1').style.display = "none";</script></ul></section></notes></section>