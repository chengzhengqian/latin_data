<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 308</span>datur media acies tuenda, legatum alterum P. Sulpicium
<span class="innerMarginNote right">3</span>equitibus praeficiunt. Pedites ab dextro cornu egregie pugnavere haud segniter resistentibus
<span class="innerMarginNote right">4</span>Volscis. P. Sulpicius per mediam hostium aciem cum equitatu perrupit. Unde cum eadem reverti posset ad suos priusquam hostis turbatos ordines reficeret, terga impugnare hostium satius visum est; momentoque temporis in aversam incursando aciem ancipiti terrore dissipasset hostes, ni suo proprio eum proelio equites Volscorum et Aequorum exceptum
<span class="innerMarginNote right">5</span>aliquamdiu tenuissent. Ibi vero Sulpicius negare cunctandi tempus esse, circumventos interclusosque
ab suis vociferans, ni equestre proelium
<span class="innerMarginNote right">6</span>conixi omni vi perficerent. Nec fugare equitem integrum satis esse: conficerent equos virosque, ne quis reveheretur inde ad proelium aut integraret pugnam; non posse illos resistere sibi, quibus<a class="footnoteLink" href="#note_LCL133_238_1" id="target_note_LCL133_238_1"><sup>1</sup></a> conferta
<span class="innerMarginNote right">7</span>peditum acies cessisset. Haud surdis auribus dicta. Impressione una totum equitatum fudere, magnam vim ex equis praecipitavere, ipsos equosque
<span class="innerMarginNote right">8</span>spiculis confodere. Is finis pugnae equestris fuit. Tunc adorti peditum aciem nuntios ad consules rei gestae mittunt, ubi iam inclinabatur hostium acies. Nuntius deinde et vincentibus Romanis animos auxit



</p></section><notes><section class="footnotes"><ul><li class="note" id="note_LCL133_238_1"><a class="footnoteCrossrefLink" href="#target_note_LCL133_238_1" title="Click to highlight in text"><sup class="lineRef">1</sup>sibi, quibus Î©: quibus sibi <span class="italic">MPFUB</span>: quibus <span class="italic">Conway</span> (<span class="italic">in note</span>).</a></li><script type="text/javascript">document.getElementById('note_LCL133_238_1').style.display = "none";</script></ul></section></notes></section>