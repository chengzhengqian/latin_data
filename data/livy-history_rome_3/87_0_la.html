<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 305</span>dulcedine semel capti ferant desiderium, cum praesertim nec nos temperemus imperiis, quo minus illi auxilii
<span class="innerMarginNote right">10</span>egeant.” Cum haec ex omni parte iactarentur, victi consensu decemviri futuros se, quando ita videatur,
<span class="innerMarginNote right">11</span>in potestate patrum adfirmant. Id modo simul orant ac monent, ut ipsis ab invidia caveatur nec suo sanguine ad supplicia patrum plebem adsuefaciant.</p>
<p>LIII. Tum Valerius Horatiusque missi ad plebem condicionibus quibus videretur revocandam componendasque
res, decemviris quoque ab ira et impetu
<span class="innerMarginNote right">2</span>multitudinis praecavere iubentur. Profecti gaudio ingenti plebis in castra accipiuntur, quippe liberatores
haud dubie et motus initio et exitu rei. Ob haec
<span class="innerMarginNote right">3</span>iis<a class="footnoteLink" href="#note_LCL133_174_1" id="target_note_LCL133_174_1"><sup>1</sup></a> advenientibus gratiae actae; Icilius pro multitudine
verba facit. Idem, cum de condicionibus ageretur, quaerentibus legatis quae postulata plebis essent, composito iam ante adventum legatorum consilio
ea postulavit ut appareret in aequitate rerum
<span class="innerMarginNote right">4</span>plus quam in armis reponi spei. Potestatem enim tribuniciam provocationemque repetebant, quae ante decemviros creatos auxilia plebis fuerant, et ne cui fraudi esset concisse milites aut plebem ad

</p></section><notes><section class="footnotes"><ul><li class="note" id="note_LCL133_174_1"><a class="footnoteCrossrefLink" href="#target_note_LCL133_174_1" title="Click to highlight in text"><sup class="lineRef">1</sup>haec iis ϛ: haec his Ω: haec <span class="italic">RDL.</span></a></li><script type="text/javascript">document.getElementById('note_LCL133_174_1').style.display = "none";</script></ul></section></notes></section>