<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 305</span>virium detractavere pugnam, crevit extemplo Romanis
animus, et pro victis habebant paventes intra
<span class="innerMarginNote right">7</span>vallum. Cum per totum diem stetissent intenti ad certamen, nocti cessere. Et Romani quidem pleni spei corpora curabant: haudquaquam pari hostes animo nuntios passim trepidi ad revocandos praedatores
dimittunt. Recurritur ex proximis locis:
<span class="innerMarginNote right">8</span>ulteriores non inventi. Ubi inluxit, egreditur castris Romanus vallum invasurus ni copia pugnae fieret. Et postquam multa iam dies erat neque movebatur quicquam ab hoste, iubet signa inferri consul; motaque acie indignatio Aequos et Volscos incessit,
si victores exercitus vallum potius quam virtus et arma tegerent. Igitur et ipsi efflagitatum ab ducibus
<span class="innerMarginNote right">9</span>signum pugnae accepere. Iamque pars egressa
portis erat, deincepsque alii servabant ordinem in suum quisque locum descendentes, cum consul Romanus, priusquam totis viribus fulta constaret
<span class="innerMarginNote right">10</span>hostium acies, intulit signa; adortusque nec omnes dum eductos, nec qui erant, satis explicatis ordinibus,
prope fluctuantem turbam trepidantium huc atque illuc circumspectantiumque se ac suos, addito turbatis mentibus clamore atque impetu invadit.
<span class="innerMarginNote right">11</span>Rettulere primo pedem hostes; deinde, cum animos
</p></section><notes></notes></section>