<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 296</span>ictum erat priore anno cum Romanis imperium ad Gracchum Cloelium deferunt; is tum longe princeps
<span class="innerMarginNote right">6</span>in Aequis erat. Graccho duce in Labicanum<a class="footnoteLink" href="#note_LCL133_86_1" id="target_note_LCL133_86_1"><sup>1</sup></a> agrum, inde in Tusculanum hostili populatione veniunt plenique praedae in Algido castra locant. In ea castra Q. Fabius, P. Volumnius, A. Postumius legati ab Roma venerunt questum iniurias et ex
<span class="innerMarginNote right">7</span>foedere<a class="footnoteLink" href="#note_LCL133_86_2" id="target_note_LCL133_86_2"><sup>2</sup></a> res repetitum. Eos Aequorum imperator quae mandata habeant ab senatu Romano ad quercum
iubet dicere; se alia interim acturum. Quercus, ingens arbor, praetorio imminebat, cuius umbra opaca
<span class="innerMarginNote right">8</span>sedes erat. Tum ex legatis unus abiens “et haec” inquit, “sacrata quercus et quidquid deorum est audiant foedus a vobis ruptum, nostrisque et nunc querellis adsint et mox armis, cum deorum hominumque
<span class="innerMarginNote right">9</span>simul violata iura exsequemur.” Romam ut<a class="footnoteLink" href="#note_LCL133_86_3" id="target_note_LCL133_86_3"><sup>3</sup></a> rediere legati, senatus iussit alterum consulem contra Gracchum in Algidum exercitum ducere, alteri populationem finium Aequorum provinciam dedit. Tribuni suo more impedire dilectum et forsitan ad ultimum impedissent; sed novus subito additus terror est.</p>
<p>XXVI. Vis Sabinorum ingens prope ad moenia urbis infesta populatione venit; foedati agri, terror iniectus urbi est. Tum plebs benigne arma cepit; reclamantibus frustra tribunis magni duo exercitus



</p></section><notes><section class="footnotes"><ul><li class="note" id="note_LCL133_86_1"><a class="footnoteCrossrefLink" href="#target_note_LCL133_86_1" title="Click to highlight in text"><sup class="lineRef">1</sup>Labicanum <span class="italic">Cluverius and Gruter</span> (cf. chap. vii. § 3): <span class="italic">lanuuinum</span> Ω.</a></li><script type="text/javascript">document.getElementById('note_LCL133_86_1').style.display = "none";</script><li class="note" id="note_LCL133_86_2"><a class="footnoteCrossrefLink" href="#target_note_LCL133_86_2" title="Click to highlight in text"><sup class="lineRef">2</sup>ex foedere ϛ: ex eo foedere Ω.</a></li><script type="text/javascript">document.getElementById('note_LCL133_86_2').style.display = "none";</script><li class="note" id="note_LCL133_86_3"><a class="footnoteCrossrefLink" href="#target_note_LCL133_86_3" title="Click to highlight in text"><sup class="lineRef">3</sup>Romam ut <span class="italic">V?M</span> ϛ: Romam Ω.</a></li><script type="text/javascript">document.getElementById('note_LCL133_86_3').style.display = "none";</script></ul></section></notes></section>