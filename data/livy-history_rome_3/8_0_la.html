<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c</span> 290</span><span class="innerMarginNote right">4</span>populationes finium missus. Nihil remissum ab ulla parte curae aut laboris; vigiliae in urbe, stationes ante portas, praesidiaque in muris disposita, et quod necesse erat in tanto tumultu, iustitium per aliquot
<span class="innerMarginNote right">5</span>dies servatum. Interim in castris Furius consul cum primo quietus obsidionem passus esset, in incautum hostem decumana porta erupit, et cum persequi posset, metu substitit, ne qua ex parte altera in castra
<span class="innerMarginNote right">6</span>vis fieret. Furium legatum—frater idem consulis erat—longius extulit cursus; nec suos ille redeuntes persequendi studio neque hostium ab tergo incursum vidit. Ita exclusus multis saepe frustra conatibus captis ut viam sibi ad castra faceret, acriter dimicans
<span class="innerMarginNote right">7</span>cecidit, et consul nuntio circumventi fratris conversus ad pugnam, dum<a class="footnoteLink" href="#note_LCL133_16_1" id="target_note_LCL133_16_1"><sup>1</sup></a> se temere magis quam satis caute in mediam dimicationem infert, volnere accepto aegre ab circumstantibus ereptus et suorum animos turbavit
<span class="innerMarginNote right">8</span>et ferociores hostes fecit; qui caede legati et consulis
volnere accensi nulla deinde vi sustineri potuere, ut<a class="footnoteLink" href="#note_LCL133_16_2" id="target_note_LCL133_16_2"><sup>2</sup></a> compulsi in castra Romani rursus obsiderentur nec spe nec viribus pares; venissetque in periculum summa rerum, ni T. Quinctius peregrinis copiis,
<span class="innerMarginNote right">9</span>Latino<a class="footnoteLink" href="#note_LCL133_16_3" id="target_note_LCL133_16_3"><sup>3</sup></a> Hernicoque exercitu, subvenisset. Is intentos





</p></section><notes><section class="footnotes"><ul><li class="note" id="note_LCL133_16_1"><a class="footnoteCrossrefLink" href="#target_note_LCL133_16_1" title="Click to highlight in text"><sup class="lineRef">1</sup>pugnam, dum ϛ: pugnandum Ω.</a></li><script type="text/javascript">document.getElementById('note_LCL133_16_1').style.display = "none";</script><li class="note" id="note_LCL133_16_2"><a class="footnoteCrossrefLink" href="#target_note_LCL133_16_2" title="Click to highlight in text"><sup class="lineRef">2</sup>ut <span class="italic">Conway and Walters</span>: cum Ω.</a></li><script type="text/javascript">document.getElementById('note_LCL133_16_2').style.display = "none";</script><li class="note" id="note_LCL133_16_3"><a class="footnoteCrossrefLink" href="#target_note_LCL133_16_3" title="Click to highlight in text"><sup class="lineRef">3</sup>Latino <span class="italic">Madvig:</span> cum Latino Ω.</a></li><script type="text/javascript">document.getElementById('note_LCL133_16_3').style.display = "none";</script></ul></section></notes></section>