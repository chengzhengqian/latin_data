<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 294</span>consilia inita; id negotii datum ab senioribus patrum ut iuventus tribuniciam potestatem e re publica tolleret formaque eadem civitatis esset quae
<span class="innerMarginNote right">4</span>ante Sacrum montem occupatum fuerat. Et a Volscis et Aequis statum iam ac prope sollemne in singulos annos bellum timebatur, propiusque aliud novum
<span class="innerMarginNote right">5</span>malum necopinato exortum. Exsules servique, ad duo milia<a class="footnoteLink" href="#note_LCL133_51_1" id="target_note_LCL133_51_1"><sup>1</sup></a> hominum et quingenti, duce Ap. Herdonio
Sabino nocte Capitolium atque arcem occupavere.
<span class="innerMarginNote right">6</span>Confestim in arce facta caedes eorum qui coniurare et simul capere arma noluerant: alii inter tumultum praecipites pavore in forum devolant. Alternae voces “Ad arma!” et “Hostes in urbe
<span class="innerMarginNote right">7</span>sunt” audiebantur. Consules et armare plebem et inermem pati timebant incerti quod malum repentinum,
externum an intestinum, ab odio plebis an ab servili fraude, urbem invasisset. Sedabant tumultus, sedando interdum movebant; nec enim poterat pavida et consternata multitudo regi imperio.
<span class="innerMarginNote right">8</span>Dant tamen arma, non volgo, tantum ut incerto hoste praesidium satis fidum ad omnia esset. Solliciti reliquum noctis incertique qui homines, quantus numerus hostium esset, in stationibus disponendis ad opportuna omnis urbis loca egere. Lux deinde
<span class="innerMarginNote right">9</span>aperuit bellum ducemque belli. Servos ad libertatem



</p></section><notes></notes></section>