<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 290</span>conspecta fuerat, imparem copiis exercitum
<span class="innerMarginNote right">8</span>temere pugnae commisit. Primo concursu pulsus se intra castra recepit. Neque is finis periculi fuit; namque et proxima nocte et postero die tanta vi castra sunt circumsessa atque oppugnata ut ne
<span class="innerMarginNote right">9</span>nuntius quidem inde mitti Romam posset. Hernici
et male pugnatum et consulem exercitumque obsideri nuntiaverunt tantumque terrorem incussere patribus ut, quae forma senatus consulti ultimae semper necessitatis habita est, Postumio, alteri consulum,
negotium daretur videret ne quid res publica
<span class="innerMarginNote right">10</span>detrimenti caperet. Ipsum consulem Romae manere ad conscribendos omnes qui arma ferre possent optimum
visum est: pro consule T. Quinctium subsidio
<span class="innerMarginNote right">11</span>castris cum sociali exercitu mitti; ad eum explendum Latini Hernicique et colonia Antium dare Quinctio subitarios milites—ita tum repentina auxilia appellabant—iussi.</p>
<p>V. Multi per eos dies motus multique impetus hinc atque illinc facti, quia superante multitudine hostes carpere multifariam vires Romanas, ut non
<span class="innerMarginNote right">2</span>suffecturas ad omnia, adgressi sunt; simul castra oppugnabantur, simul pars exercitus ad populandum agrum Romanum missa urbemque ipsam, si qua
<span class="innerMarginNote right">3</span>fortuna daret, temptandam. L. Valerius ad praesidium urbis relictus, consul Postumius ad arcendas


</p></section><notes></notes></section>