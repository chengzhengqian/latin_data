<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 294</span>Ap. Herdonius ex Capitolio vocabat: se miserrimi
cuiusque suscepisse causam, ut exsules iniuria pulsos in patriam reduceret et servitiis grave iugum demeret. Id malle populo Romano auctore fieri: si ibi spes non sit, se Volscos et Aequos et omnia extrema temptaturum et concitaturum.</p>
<p>XVI. Dilucere res magis patribus atque consulibus.
Praeter ea tamen quae denuntiabantur, ne Veientium neu Sabinorum id consilium esset timere,
<span class="innerMarginNote right">2</span>et, cum tantum in urbe hostium esset, mox Sabinae Etruscaeque legiones ex composito adessent, tum aeterni hostes, Volsci et Aequi, non ad populandos, ut ante, fines sed ad urbem ut ex parte captam
<span class="innerMarginNote right">3</span>venirent. Multi et varii timores; inter ceteros eminebat terror servilis, ne suus cuique domi hostis esset, cui nec credere nec non credendo, ne infestior
<span class="innerMarginNote right">4</span>fieret, fidem abrogare satis erat tutum; vixque concordia
sisti videbatur posse. Tantum superantibus aliis ac mergentibus malis nemo tribunos aut plebem timebat; mansuetum id malum et per aliorum quietem
malorum semper exoriens tum quiesse<a class="footnoteLink" href="#note_LCL133_54_1" id="target_note_LCL133_54_1"><sup>1</sup></a> peregrino
<span class="innerMarginNote right">5</span>terrore sopitum videbatur. At<a class="footnoteLink" href="#note_LCL133_54_2" id="target_note_LCL133_54_2"><sup>2</sup></a> id prope unum




</p></section><notes><section class="footnotes"><ul><li class="note" id="note_LCL133_54_1"><a class="footnoteCrossrefLink" href="#target_note_LCL133_54_1" title="Click to highlight in text"><sup class="lineRef">1</sup>tum quiesse <span class="italic">Scheller</span>: tumque esse Ω.</a></li><script type="text/javascript">document.getElementById('note_LCL133_54_1').style.display = "none";</script><li class="note" id="note_LCL133_54_2"><a class="footnoteCrossrefLink" href="#target_note_LCL133_54_2" title="Click to highlight in text"><sup class="lineRef">2</sup>at <span class="italic">U</span> ϛ: ad Ω.</a></li><script type="text/javascript">document.getElementById('note_LCL133_54_2').style.display = "none";</script></ul></section></notes></section>