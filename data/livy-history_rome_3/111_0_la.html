<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 306–307</span>aliquid spei, si similes Icilio tribunos haberet: nomina
<span class="innerMarginNote right">10</span>tantum se biennio habuisse. Seniores contra patrum, ut nimis feroces suos credere iuvenes esse, ita malle, si modus excedendus esset, suis quam adversariis
<span class="innerMarginNote right">11</span>superesse animos. Adeo moderatio tuendae libertatis,
dum aequari velle simulando ita se quisque
extollit ut deprimat alium, in difficili est, cavendoque
ne metuant, homines metuendos ultro se efficiunt, et
iniuriam a nobis repulsam, tamquam aut facere aut
pati necesse sit, iniungimus aliis.</p>
<p> <span class="marginNote left"><span class="sc">a.u.c.</span> 308</span>LXVI. T. Quinctius Capitolinus quartum et
Agrippa Furius consules inde facti nec seditionem domi nec foris bellum acceperunt; sed imminebat
<span class="innerMarginNote right">2</span>utrumque. Iam non ultra<a class="footnoteLink" href="#note_LCL133_222_1" id="target_note_LCL133_222_1"><sup>1</sup></a> discordia civium reprimi poterat et tribunis et plebe incitata in patres, cum dies alicui nobilium dicta novis semper certaminibus
<span class="innerMarginNote right">3</span>contiones turbaret. Ad quarum primum strepitum velut signo accepto arma cepere Aequi ac Volsci, simul quod persuaserant iis duces, cupidi praedarum, biennio ante dilectum indictum haberi non potuisse abnuente iam plebe imperium; eo adversus se non
<span class="innerMarginNote right">4</span>esse<a class="footnoteLink" href="#note_LCL133_222_2" id="target_note_LCL133_222_2"><sup>2</sup></a> missos exercitus. Dissolvi licentia militandi


</p></section><notes><section class="footnotes"><ul><li class="note" id="note_LCL133_222_1"><a class="footnoteCrossrefLink" href="#target_note_LCL133_222_1" title="Click to highlight in text"><sup class="lineRef">1</sup>non ultra Ω: nec ultra <span class="italic">V</span>.</a></li><script type="text/javascript">document.getElementById('note_LCL133_222_1').style.display = "none";</script><li class="note" id="note_LCL133_222_2"><a class="footnoteCrossrefLink" href="#target_note_LCL133_222_2" title="Click to highlight in text"><sup class="lineRef">2</sup>esse Ω: nosse <span class="italic">V</span>.</a></li><script type="text/javascript">document.getElementById('note_LCL133_222_2').style.display = "none";</script></ul></section></notes></section>