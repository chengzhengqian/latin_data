<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 293</span>sunt ut nemo unus inde praecipuum quicquam gloriae domum invidiaeve ferret, mille pro uno Caesones
<span class="innerMarginNote right">5</span>exstitisse plebes quereretur. Mediis diebus quibus tribuni de lege non agerent, nihil eisdem illis placidius aut quietius erat. Benigne salutare, adloqui plebis homines, domum invitare, adesse in foro, tribunos ipsos cetera pati sine interpellatione concilia habere, numquam ulli neque publice neque privatim truces esse, nisi cum de lege agi coeptum esset; alibi popularis
iuventus erat. Ne voce quidem incommodi, nedum ut ulla vis fieret, paulatim permulcendo tractandoque mansuefecerant plebem. His per totum
<span class="innerMarginNote right">6</span>annum artibus lex. elusa est. Nec cetera modo tribuni
tranquillo peregere, sed refecti quoque in insequentem annum.<a class="footnoteLink" href="#note_LCL133_50_1" id="target_note_LCL133_50_1"><sup>1</sup></a></p>
<p> <span class="marginNote left"><span class="sc">a.u.c.</span> 294</span>XV. Accipiunt civitatem placidiorem consules C.
Claudius Appi filius et P. Valerius Publicola. Nihil novi novus annus attulerat; legis ferendae aut accipiendae
<span class="innerMarginNote right">2</span>cura civitatem tenebat. Quantum iuniores patrum plebi se magis insinuabant, eo acrius contra tribuni tendebant ut plebi suspectos eos criminando
<span class="innerMarginNote right">3</span>facerent: coniurationem factam; Caesonem Romae esse; interficiendorum tribunorum, trucidandae plebis

</p></section><notes><section class="footnotes"><ul><li class="note" id="note_LCL133_50_1"><a class="footnoteCrossrefLink" href="#target_note_LCL133_50_1" title="Click to highlight in text"><sup class="lineRef">1</sup>nec cetera, etc. <span class="italic">The MSS. put this sentence after</span> iuuentus
erat. <span class="italic">The transposition is due to Conway and Walters.</span></a></li><script type="text/javascript">document.getElementById('note_LCL133_50_1').style.display = "none";</script></ul></section></notes></section>