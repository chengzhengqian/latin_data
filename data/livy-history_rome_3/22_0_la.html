<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 293</span><span class="innerMarginNote right">5</span>magis opera putet rem restitutam. L. Lucretius,<a class="footnoteLink" href="#note_LCL133_44_1" id="target_note_LCL133_44_1"><sup>1</sup></a> consul anni prioris, recenti gloria nitens, suas laudes participare cum Caesone, memorare pugnas, referre egregia facinora, nunc in expeditionibus nunc in acie
<span class="innerMarginNote right">6</span>suadere et monere iuvenem egregium, instructum naturae fortunaeque omnibus bonis, maximum momentum
rerum eius civitatis, in quamcumque venisset
<span class="innerMarginNote right">7</span>suum quam alienum mallent civem esse. Quod offendat in eo, fervorem et audaciam, aetatem cottidie magis auferre; quod desideretur, consilium, id in dies crescere. Senescentibus vitiis, maturescente virtute
<span class="innerMarginNote right">8</span>sinerent tantum virum senem in civitate fieri. Pater inter hos L. Quinctius, cui Cincinnato cognomen erat, non iterando laudes, ne cumularet invidiam, sed veniam errori atque adulescentiae petendo, sibi, qui non dicto, non facto quemquam offendisset, ut condonarent
<span class="innerMarginNote right">9</span>filium orabat. Sed alii aversabantur preces aut verecundia aut metu; alii se suosque mulcatos querentes atroci responso iudicium suum praeferebant.</p>
<p>XIII. Premebat reum praeter volgatam invidiam
crimen unum, quod M. Volscius Fictor, qui ante
aliquot annos tribunus plebis fuerat, testis exstiterat
2 se, haud multo post quam pestilentia in urbe fuerat,

</p></section><notes><section class="footnotes"><ul><li class="note" id="note_LCL133_44_1"><a class="footnoteCrossrefLink" href="#target_note_LCL133_44_1" title="Click to highlight in text"><sup class="lineRef">1</sup>L. Lucretius <span class="italic">V</span> (<span class="italic">cf.</span> viii. 2): p. lucretiua Î©: p. f. lucretius <span class="italic">MF?</span></a></li><script type="text/javascript">document.getElementById('note_LCL133_44_1').style.display = "none";</script></ul></section></notes></section>