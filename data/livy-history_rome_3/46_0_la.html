<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 296</span>propter paupertatem fecisset, bello tamen primus
<span class="innerMarginNote right">2</span>longe Romanae iuventutis habitus esset. Cum magistro equitum in contionem venit, iustitium edicit, claudi tabernas tota urbe iubet, vetat quemquam
<span class="innerMarginNote right">3</span>privatae quicquam rei agere. Tum, quicumque
aetate militari essent, armati cum cibariis in dies quinque coctis vallisque duodenis ante solis
<span class="innerMarginNote right">4</span>occasum Martio in campo adessent; quibus aetas ad militandum gravior esset, vicino militi, dum is arma pararet vallumque peteret, cibaria coquere
<span class="innerMarginNote right">5</span>iussit. Sic iuventus discurrit ad vallum petendum. Sumpsere unde cuique proximum fuit; prohibitus nemo est; impigreque omnes ad edictum dictatoris
<span class="innerMarginNote right">6</span>praesto fuere. Inde composito agmine non itineri magis apti quam proelio, si res ita tulisset, legiones ipse dictator, magister equitum suos equites ducit. In utroque agmine quas tempus ipsum poscebat
<span class="innerMarginNote right">7</span>adhortationes erant: adderent gradum; maturato opus esse ut nocte ad hostem perveniri<a class="footnoteLink" href="#note_LCL133_92_1" id="target_note_LCL133_92_1"><sup>1</sup></a> posset; consulem exercitumque Romanum obsideri, tertium diem iam clausos esse; quid quaeque nox aut dies ferat, incertum esse; puncto saepe temporis maximarum
<span class="innerMarginNote right">8</span>rerum momenta verti. “Adcelera signifer!”
“Sequere miles!” inter se quoque gratificantes ducibus clamabant. Media nocte in Algidum perveniunt
et, ut sensere se iam prope hostes esse, signa constituunt.</p>
</section><notes><section class="footnotes"><ul><li class="note" id="note_LCL133_92_1"><a class="footnoteCrossrefLink" href="#target_note_LCL133_92_1" title="Click to highlight in text"><sup class="lineRef">1</sup>perveniri <span class="italic">F</span><sup>3</sup> ϛ: peruenire Ω: peruenere <span class="italic">B: wanting in V.</span></a></li><script type="text/javascript">document.getElementById('note_LCL133_92_1').style.display = "none";</script></ul></section></notes></section>