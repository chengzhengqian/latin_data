<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 293</span>in iuventutem<a class="footnoteLink" href="#note_LCL133_46_1" id="target_note_LCL133_46_1"><sup>1</sup></a> grassantem in Subura incidisse. Ibi rixam natam esse, fratremque suum maiorem natu, necdum ex morbo satis validum, pugno ictum ab
<span class="innerMarginNote right">3</span>Caesone cecidisse; semianimem inter manus domum ablatum mortuumque inde arbitrari, nec sibi rem exsequi
tam atrocem per consules superiorum annorum licuisse. Haec Volscio clamitante adeo concitati homines
sunt ut haud multum afuerit quin impetu populi
<span class="innerMarginNote right">4</span>Caeso interiret. Verginius arripi iubet hominem et in vincula duci. Patricii vi contra vim resistunt. T. Quinctius clamitat, cui rei capitalis dies dicta sit et de quo futurum propediem iudicium, eum indemnatum
<span class="innerMarginNote right">5</span>indicta causa non debere violari. Tribunus supplicium negat sumpturum se de indemnato; servaturum
tamen in vinculis esse ad iudicii diem ut, qui hominem necaverit, de eo supplicii sumendi copia
<span class="innerMarginNote right">6</span>populo Romano fiat. Appellati tribuni medio decreto ius auxilii sui expediunt: in vincla conici vetant; sisti reum, pecuniamque ni sistatur populo promitti placere
<span class="innerMarginNote right">7</span>pronuntiant. Summam pecuniae quantam aequum esset promitti, veniebat in dubium; id ad senatum reicitur. Reus, dum consulerentur patres, retentus
<span class="innerMarginNote right">8</span>in publico est. Vades dari<a class="footnoteLink" href="#note_LCL133_46_2" id="target_note_LCL133_46_2"><sup>2</sup></a> placuit; unum vadem tribus milibus aeris obligarunt;<a class="footnoteLink" href="#note_LCL133_46_3" id="target_note_LCL133_46_3"><sup>3</sup></a> quot darentur permissum





</p></section><notes><section class="footnotes"><ul><li class="note" id="note_LCL133_46_1"><a class="footnoteCrossrefLink" href="#target_note_LCL133_46_1" title="Click to highlight in text"><sup class="lineRef">1</sup>in iuventutem <span class="italic">V</span>: iuuentutem Ω.</a></li><script type="text/javascript">document.getElementById('note_LCL133_46_1').style.display = "none";</script><li class="note" id="note_LCL133_46_2"><a class="footnoteCrossrefLink" href="#target_note_LCL133_46_2" title="Click to highlight in text"><sup class="lineRef">2</sup>dari <span class="italic">Madvig</span>: dare Ω.</a></li><script type="text/javascript">document.getElementById('note_LCL133_46_2').style.display = "none";</script><li class="note" id="note_LCL133_46_3"><a class="footnoteCrossrefLink" href="#target_note_LCL133_46_3" title="Click to highlight in text"><sup class="lineRef">3</sup>obligarunt Ω: obligarent <span class="italic">PF? UB</span>: obligauerunt <span class="italic">M</span>.</a></li><script type="text/javascript">document.getElementById('note_LCL133_46_3').style.display = "none";</script></ul></section></notes></section>