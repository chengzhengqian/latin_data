<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 308</span>cernentes ex otio illo brevi multiplex bellum rediturum.
<span class="innerMarginNote right">9</span>His ego gratiora dictu alia esse scio; sed me vera pro gratis loqui, etsi meum ingenium non moneret, necessitas cogit. Vellem equidem vobis placere, Quirites; sed multo malo vos salvos esse,
<span class="innerMarginNote right">10</span>qualicumque erga me animo futuri estis. Natura hoc ita comparatum est ut qui apud multitudinem sua causa loquitur gratior eo sit cuius mens nihil praeter publicum commodum videt; nisi forte adsentatores
publicos, plebicolas istos, qui vos nec in armis nec in otio esse sinunt, vestra vos causa incitare
<span class="innerMarginNote right">11</span>et stimulare putatis. Concitati aut honori aut quaestui illis estis, et quia in concordia ordinum nullos se usquam esse vident, malae rei se quam
<span class="innerMarginNote right">12</span>nullius duces<a class="footnoteLink" href="#note_LCL133_232_1" id="target_note_LCL133_232_1"><sup>1</sup></a> esse volunt. Quarum rerum si vos taedium tandem capere potest et patrum vestrosque antiquos mores voltis pro his novis sumere, nulla
<span class="innerMarginNote right">13</span>supplicia recuso, nisi paucis diebus hos populatores agrorum nostrorum fusos fugatosque castris exuero et a portis nostris moenibusque ad illorum urbes hunc belli terrorem quo nunc vos attoniti estis transtulero.”</p>
<p>LXIX. Raro alias tribuni popularis oratio acceptior <span class="innerMarginNote right">2</span>plebi quam tunc severissimi consulis fuit. Iuventus quoque, quae inter tales metus detractationem militiae telum acerrimum adversus patres habere

</p></section><notes><section class="footnotes"><ul><li class="note" id="note_LCL133_232_1"><a class="footnoteCrossrefLink" href="#target_note_LCL133_232_1" title="Click to highlight in text"><sup class="lineRef">1</sup>duces <span class="italic">Karsten</span>: turbarum ac seditionum duces Ω.</a></li><script type="text/javascript">document.getElementById('note_LCL133_232_1').style.display = "none";</script></ul></section></notes></section>