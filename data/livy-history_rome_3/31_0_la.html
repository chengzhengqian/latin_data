<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 294</span>

forum descendunt. Ibi iam P. Valerius relicto ad
<span class="innerMarginNote right">5, 6</span>portarum praesidia collega instruebat aciem. Auctoritas
viri moverat adfirmantis Capitolio reciperato et urbe pacata si edoceri se sissent,<a class="footnoteLink" href="#note_LCL133_62_1" id="target_note_LCL133_62_1"><sup>1</sup></a> quae fraus ab tribunis
occulta in lege ferretur, memorem se maiorum suorum, memorem cognominis quo populi colendi velut hereditaria cura sibi a maioribus tradita esset,
<span class="innerMarginNote right">7</span>concilium plebis non impediturum. Hunc ducem secuti nequiquam reclamantibus tribunis in clivum Capitolinum erigunt aciem. Adiungitur et Tusculana legio. Certare socii civesque, utri reciperatae arcis suum decus facerent; dux uterque suos adhortatur.
<span class="innerMarginNote right">8</span>Trepidare tum hostes, nec ulli satis rei praeterquam loco fidere; trepidantibus inferunt signa Romani sociique, iam in vestibulum perruperant templi, cum P. Valerius inter primores pugnam ciens interficitur.
<span class="innerMarginNote right">9</span>P. Volumnius consularis vidit cadentem. Is dato negotio suis ut corpus obtegerent, ipse in locum vicemque consulis provolat. Prae ardore impetuque tantae rei sensus non pervenit ad militem; prius
<span class="innerMarginNote right">10</span>vicit quam se pugnare sine duce sentiret. Multi exsulum caede sua foedavere templa,<a class="footnoteLink" href="#note_LCL133_62_2" id="target_note_LCL133_62_2"><sup>2</sup></a> multi vivi capti, Herdonius interfectus. Ita Capitolium reciperatum.


</p></section><notes><section class="footnotes"><ul><li class="note" id="note_LCL133_62_1"><a class="footnoteCrossrefLink" href="#target_note_LCL133_62_1" title="Click to highlight in text"><sup class="lineRef">1</sup>si edoceri se sissent <span class="italic">Rhenanus</span>: si se doceri sensissent Ω: si se doceri siuissent u<sup>2</sup> ϛ.</a></li><script type="text/javascript">document.getElementById('note_LCL133_62_1').style.display = "none";</script><li class="note" id="note_LCL133_62_2"><a class="footnoteCrossrefLink" href="#target_note_LCL133_62_2" title="Click to highlight in text"><sup class="lineRef">2</sup>templa <span class="italic">V</span>: templum (templi <span class="italic">DL</span>) Ω.</a></li><script type="text/javascript">document.getElementById('note_LCL133_62_2').style.display = "none";</script></ul></section></notes></section>