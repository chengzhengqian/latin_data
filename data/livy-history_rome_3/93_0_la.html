<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 305</span>adversantibus patriciis transacta, quia nondum in quemquam unum saeviebatur.</p>
<p>LVI. Fundata deinde et potestate tribunicia et plebis libertate tum tribuni adgredi singulos tutum maturumque iam rati accusatorem primum Verginium
<span class="innerMarginNote right">2</span>et Appium reum deligunt. Cum diem Appio Verginius
dixisset et Appius stipatus patriciis iuvenibus in forum descendisset, redintegrata extemplo est omnibus memoria foedissimae potestatis, cum ipsum
<span class="innerMarginNote right">3</span>satellitesque eius vidissent. Tum Verginius “Oratio”
inquit, “rebus dubiis inventa est; itaque neque ego accusando apud vos eum tempus teram a cuius crudelitate vosmet ipsi armis vindicastis, nec istum ad cetera scelera impudentiam in defendendo se
<span class="innerMarginNote right">4</span>adicere patiar. Omnium igitur tibi, Ap. Claudi, quae impie nefarieque per biennium alia super alia es ausus, gratiam facio: unius tantum criminis nisi iudicem dices, te ab libertate in servitutem contra leges vindicias non dedisse, in vincla te duci iubebo.”
<span class="innerMarginNote right">5</span>Nec in tribunicio auxilio Appius nec in iudicio populi ullam spem habebat; tamen<a class="footnoteLink" href="#note_LCL133_186_1" id="target_note_LCL133_186_1"><sup>1</sup></a> et tribunos appellavit et, nullo morante arreptus a viatore, “Provoco”
<span class="innerMarginNote right">6</span>inquit. Audita vox una vindex libertatis, ex eo



</p></section><notes><section class="footnotes"><ul><li class="note" id="note_LCL133_186_1"><a class="footnoteCrossrefLink" href="#target_note_LCL133_186_1" title="Click to highlight in text"><sup class="lineRef">1</sup>tamen <span class="italic">Madvig</span>: attamen Ω.</a></li><script type="text/javascript">document.getElementById('note_LCL133_186_1').style.display = "none";</script></ul></section></notes></section>