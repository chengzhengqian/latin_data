<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 305</span>exspectatione erecta staret, Verginius sordidatus filiam secum obsoleta veste comitantibus aliquot matronis cum ingenti advocatione in forum deducit.
<span class="innerMarginNote right">2</span>Circumire ibi et prensare homines coepit et non orare solum precariam opem, sed pro debita petere: Se pro liberis eorum ac coniugibus cottidie in acie stare, nec alium virum esse cuius strenue ac fortiter<a class="footnoteLink" href="#note_LCL133_154_1" id="target_note_LCL133_154_1"><sup>1</sup></a> facta in bello plura memorari possent; quid prodesse si, incolumi urbe, quae capta ultima timeantur liberis
<span class="innerMarginNote right">3</span>suis sint patienda? Haec prope contionabundus circumibat homines. Similia his ab Icilio iactabantur.
<span class="innerMarginNote right">4</span>Comitatus muliebris plus tacito fletu quam ulla vox movebat. Adversus quae omnia obstinato animo Appius—tanta vis amentiae verius quam amoris mentem turbaverat—in tribunal escendit,<a class="footnoteLink" href="#note_LCL133_154_2" id="target_note_LCL133_154_2"><sup>2</sup></a> et ultro querente pauca petitore quod ius sibi<a class="footnoteLink" href="#note_LCL133_154_3" id="target_note_LCL133_154_3"><sup>3</sup></a> pridie per ambitionem dictum non esset, priusquam aut ille postulatum perageret aut Verginio respondendi
<span class="innerMarginNote right">5</span>daretur locus, Appius interfatur. Quem decreto sermonem praetenderit, forsan aliquem verum auctores antiqui tradiderint: quia nusquam ullum in tanta foeditate decreti veri similem invenio, id quod constat nudum videtur proponendum, decresse



</p></section><notes><section class="footnotes"><ul><li class="note" id="note_LCL133_154_1"><a class="footnoteCrossrefLink" href="#target_note_LCL133_154_1" title="Click to highlight in text"><sup class="lineRef">1</sup>fortiter <span class="italic">Doujat</span>: ferociter Ω.</a></li><script type="text/javascript">document.getElementById('note_LCL133_154_1').style.display = "none";</script><li class="note" id="note_LCL133_154_2"><a class="footnoteCrossrefLink" href="#target_note_LCL133_154_2" title="Click to highlight in text"><sup class="lineRef">2</sup>escendit <span class="italic">MP</span>: ascendit Ω.</a></li><script type="text/javascript">document.getElementById('note_LCL133_154_2').style.display = "none";</script><li class="note" id="note_LCL133_154_3"><a class="footnoteCrossrefLink" href="#target_note_LCL133_154_3" title="Click to highlight in text"><sup class="lineRef">3</sup>ius sibi <span class="italic">D</span><sup>4</sup> ϛ: sibi Ω.</a></li><script type="text/javascript">document.getElementById('note_LCL133_154_3').style.display = "none";</script></ul></section></notes></section>