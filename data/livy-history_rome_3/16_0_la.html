<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c</span> 292</span>ipsum est invectus ut nihil, si ambo consules infesti circumstarent tribunum, relictum minarum atque
<span class="innerMarginNote right">7</span>terroris sit: insidiatum eum et tempore capto adortum
<span class="innerMarginNote right">8</span>rem publicam. Si quem similem eius priore anno inter morbum bellumque irati di tribunum dedissent, non potuisse sisti. Mortuis duobus consulibus, iacente aegra civitate, in conluvione omnium rerum, ad tollendum
rei publicae consulare imperium laturum leges fuisse, ducem Volscis Aequisque ad oppugnandam
<span class="innerMarginNote right">9</span>urbem futurum. Quid tandem? Illi non licere, si quid consules superbe in aliquem civium aut crudeliter fecerint, diem dicere, accusare iis ipsis
<span class="innerMarginNote right">10</span>iudicibus quorum in aliquem saevitum sit? Non illum<a class="footnoteLink" href="#note_LCL133_32_1" id="target_note_LCL133_32_1"><sup>1</sup></a> consulare imperium, sed tribuniciam potestatem invisam
intolerandamque facere; quam placatam<a class="footnoteLink" href="#note_LCL133_32_2" id="target_note_LCL133_32_2"><sup>2</sup></a> reconciliatamque
patribus de integro in antiqua redigi mala. Neque illum se deprecari, quo minus pergat
<span class="innerMarginNote right">11</span>ut coeperit; “Vos” inquit Fabius, “ceteri tribuni, oramus, ut primum omnium cogitetis potestatem istam ad singulorum auxilium, non ad perniciem universorum comparatam esse; tribunos plebis vos
<span class="innerMarginNote right">12</span>creatos, non hostes patribus. Nobis miserum, invidiosum
vobis est desertam rem publicam invadi. Non ius vestrum, sed invidiam minueritis. Agite cum collega ut rem integram in adventum consulum


</p></section><notes><section class="footnotes"><ul><li class="note" id="note_LCL133_32_1"><a class="footnoteCrossrefLink" href="#target_note_LCL133_32_1" title="Click to highlight in text"><sup class="lineRef">1</sup>illum ϛ: illud Ω.</a></li><script type="text/javascript">document.getElementById('note_LCL133_32_1').style.display = "none";</script><li class="note" id="note_LCL133_32_2"><a class="footnoteCrossrefLink" href="#target_note_LCL133_32_2" title="Click to highlight in text"><sup class="lineRef">2</sup>placatam <span class="italic">Μ</span>: pacatam Ω.</a></li><script type="text/javascript">document.getElementById('note_LCL133_32_2').style.display = "none";</script></ul></section></notes></section>