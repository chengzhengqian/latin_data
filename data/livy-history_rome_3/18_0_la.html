<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 293</span>quem imbrem ingens numerus avium intervolitando rapuisse fertur; quod intercidit, sparsum ita iacuisse
<span class="innerMarginNote right">7</span>per aliquot dies, ut nihil odor mutaret. Libri per duumviros sacrorum aditi; pericula a conventu alieni-genarum praedicta, ne qui in loca summa urbis impetus caedesque inde fierent; inter cetera monitum ut seditionibus abstineretur. Id factum ad impediendam legem tribuni criminabantur, ingensque aderat certamen.
<span class="innerMarginNote right">8</span>Ecce, ut idem in singulos annos orbis volveretur, Hernici nuntiant Volscos et Aequos, etsi abscisae<a class="footnoteLink" href="#note_LCL133_36_1" id="target_note_LCL133_36_1"><sup>1</sup></a> res sint, reficere exercitus; Antii summam rei positam, Ecetrae<a class="footnoteLink" href="#note_LCL133_36_2" id="target_note_LCL133_36_2"><sup>2</sup></a> Antiates colonos palam concilia facere; id
<span class="innerMarginNote right">9</span>caput, eas vires belli esse. Ut haec dicta in senatu sunt, dilectus edicitur. Consules belli administrationem
inter se dispertiri iussi, alteri ut Volsci, alteri
<span class="innerMarginNote right">10</span>ut Aequi provincia esset. Tribuni coram in foro personare
fabulam compositam Volsci belli, Hernicos ad partes paratos. Iam ne virtute quidem premi libertatem
<span class="innerMarginNote right">11</span>populi Romani, sed arte eludi.<a class="footnoteLink" href="#note_LCL133_36_3" id="target_note_LCL133_36_3"><sup>3</sup></a> Quia occidione prope occisos Volscos et Aequos movere sua sponte arma posse iam fides abierit, novos hostes quaeri;
<span class="innerMarginNote right">12</span>coloniam fidam, propinquam infamem fieri. Bellum innoxiis Antiatibus indici, geri cum plebe Romana,


</p></section><notes><section class="footnotes"><ul><li class="note" id="note_LCL133_36_1"><a class="footnoteCrossrefLink" href="#target_note_LCL133_36_1" title="Click to highlight in text"><sup class="lineRef">1</sup>abscisae Ω: accisae <span class="italic">Weissenborn-Mueller (after Rhenanus</span>).</a></li><script type="text/javascript">document.getElementById('note_LCL133_36_1').style.display = "none";</script><li class="note" id="note_LCL133_36_2"><a class="footnoteCrossrefLink" href="#target_note_LCL133_36_2" title="Click to highlight in text"><sup class="lineRef">2</sup>Ecetrae <span class="italic">Vorm.</span> ?: eceterae (<span class="italic">or similar corruptions</span>) Ω.</a></li><script type="text/javascript">document.getElementById('note_LCL133_36_2').style.display = "none";</script><li class="note" id="note_LCL133_36_3"><a class="footnoteCrossrefLink" href="#target_note_LCL133_36_3" title="Click to highlight in text"><sup class="lineRef">3</sup>eludi <span class="italic">D</span> ? ϛ: ludi Ω.</a></li><script type="text/javascript">document.getElementById('note_LCL133_36_3').style.display = "none";</script></ul></section></notes></section>