<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 305</span><span class="innerMarginNote right">3</span>civilis potius societatis, in qua natus esset, quam foederis nefarie icti cum collegis meminisset. Multo id magis se illius causa orare quam rei publicae;
<span class="innerMarginNote right">4</span>quippe rem publicam, si a volentibus nequeat, ab invitis ius expetituram; sed ex magno certamine magnas excitari ferme iras; earum eventum se horrere.
<span class="innerMarginNote right">5</span>Cum aliud praeterquam de quo rettulissent decemviri dicere prohiberent, Claudium interpellandi verecundia fuit. Sententiam igitur peregit nullum
<span class="innerMarginNote right">6</span>placere senatus consultum fieri. Omnesque ita accipiebant,
privatos eos a Claudio iudicatos; multique
<span class="innerMarginNote right">7</span>ex consularibus verbo adsensi sunt. Alia sententia, asperior in speciem, vim minorem aliquanto habuit, quae patricios coire ad prodendum interregem iubebat.
Censendo enim quodcumque<a class="footnoteLink" href="#note_LCL133_132_1" id="target_note_LCL133_132_1"><sup>1</sup></a> magistratus esse qui senatum haberent iudicabant, quos privatos fecerat
<span class="innerMarginNote right">8</span>auctor nullius senatus consulti faciendi. Ita labente iam causa decemvirorum L. Cornelius Maluginensis, M. Corneli decemviri frater, cum ex cousularibus ad ultimum dicendi locum consulto servatus esset, simulando
curam belli fratrem collegasque eius tuebatur,
<span class="innerMarginNote right">9</span>quonam fato incidisset mirari se dictitans ut decemviros,
qui decemviratum petissent—aut soli ii aut<a class="footnoteLink" href="#note_LCL133_132_2" id="target_note_LCL133_132_2"><sup>2</sup></a>
<span class="innerMarginNote right">10</span>maxime—oppugnarent; aut quid ita, cum per tot


</p></section><notes><section class="footnotes"><ul><li class="note" id="note_LCL133_132_1"><a class="footnoteCrossrefLink" href="#target_note_LCL133_132_1" title="Click to highlight in text"><sup class="lineRef">1</sup>quodcumque <span class="italic">Madvig</span>: quoscumque (quiscunque <span class="italic">F</span>) Ω.</a></li><script type="text/javascript">document.getElementById('note_LCL133_132_1').style.display = "none";</script><li class="note" id="note_LCL133_132_2"><a class="footnoteCrossrefLink" href="#target_note_LCL133_132_2" title="Click to highlight in text"><sup class="lineRef">2</sup>aut soli ii aut <span class="italic">Conway</span>: aut soli aut ii <span class="italic">Crevier</span>: aut solii aut hi ϛ: aut socii aut ii (<span class="italic">or</span> hi) Ω.</a></li><script type="text/javascript">document.getElementById('note_LCL133_132_2').style.display = "none";</script></ul></section></notes></section>