<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 291</span>tulere, ut per se ipsi Hernici cum Latinis res suas tutarentur: urbem Romanam subita deum ira morbo populari; si qua eius mali quies veniat, ut anno ante,
<span class="innerMarginNote right">6</span>ut semper alias, sociis opem laturos. Discessere socii pro tristi nuntio tristiorem domum reportantes,<a class="footnoteLink" href="#note_LCL133_22_1" id="target_note_LCL133_22_1"><sup>1</sup></a> quippe quibus per se sustinendum bellum erat, quod
<span class="innerMarginNote right">7</span>vix Romanis fulti viribus sustinuissent. Non diutius se in Hernico hostis continuit; pergit inde infestus in agros Romanos etiam sine belli iniuria vastatos. Ubi cum obvius nemo ne inermis quidem fieret perque omnia non praesidiis modo deserta sed etiam cultu agresti transirent, pervenere ad tertium lapidem Gabina via.</p>
<p><span class="innerMarginNote right">8</span>Mortuus Aebutius erat Romanus consul; collega eius Servilius exigua in spe trahebat animam; adfecti plerique principum, patrum maior pars, militaris fere aetas omnis, ut non modo ad expeditiones, quas in tanto tumultu res poscebat, sed vix ad quietas
<span class="innerMarginNote right">9</span>stationes viribus sufficerent. Munus vigiliarum senatores,
qui per aetatem ac valetudinem poterant, per se ipsi obibant; circumitio ac cura aedilium plebi erat; ad eos summa rerum ac maiestas consularis imperii venerat.</p>
</section><notes><section class="footnotes"><ul><li class="note" id="note_LCL133_22_1"><a class="footnoteCrossrefLink" href="#target_note_LCL133_22_1" title="Click to highlight in text"><sup class="lineRef">1</sup>reportantes <span class="italic">V</span>: referentes Î©.</a></li><script type="text/javascript">document.getElementById('note_LCL133_22_1').style.display = "none";</script></ul></section></notes></section>