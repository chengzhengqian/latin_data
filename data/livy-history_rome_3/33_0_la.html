<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 294</span><span class="innerMarginNote right">5</span>regnarent. Cum Caesone filio suo virtutem, constantiam,
omnia iuventutis belli domique decora pulsa ex urbe Romana et fugata esse; loquaces, seditiosos, semina discordiarum, iterum ac tertium tribunos
<span class="innerMarginNote right">6</span>pessimis artibus regia licentia vivere. “Aulus”
inquit “ille Verginius, quia in Capitolio non fuit, minus supplicii quam Ap. Herdonius meruit? Plus hercule aliquanto, qui vere rem aestimare velit. Herdonius, si nihil aliud, hostem se fatendo prope denuntiavit ut arma caperetis; hic negando bellum<a class="footnoteLink" href="#note_LCL133_66_1" id="target_note_LCL133_66_1"><sup>1</sup></a> esse arma vobis ademit nudosque servis vestris et
<span class="innerMarginNote right">7</span>exsulibus obiecit. Et vos—C. Claudi pace et P. Valeri mortui loquar—prius in clivum Capitolinum signa intulistis quam hos hostes de foro tolleretis? Pudet deorum hominumque. Cum hostes in arce, in Capitolio essent, exsulum et servorum dux profanatis
omnibus in cella Iovis optimi maximi habitaret,
Tusculi ante quam Romae sumpta sunt arma;
<span class="innerMarginNote right">8</span>in dubio fuit, utrum L. Mamilius, Tusculanus dux, an P. Valerius et C. Claudius consules Romanam arcem liberarent; et qui ante Latinos ne pro se quidem ipsis, cum in finibus hostem haberent, attingere
arma passi sumus, nunc, nisi Latini sua sponte
<span class="innerMarginNote right">9</span>arma sumpsissent, capti et deleti eramus. Hoc est, tribuni, auxilium plebi ferre, inermem eam hosti trucidandam obicere? Scilicet, si quis vobis humillimus

</p></section><notes><section class="footnotes"><ul><li class="note" id="note_LCL133_66_1"><a class="footnoteCrossrefLink" href="#target_note_LCL133_66_1" title="Click to highlight in text"><sup class="lineRef">1</sup>bellum <span class="italic">Madvig</span>: bella Ω.</a></li><script type="text/javascript">document.getElementById('note_LCL133_66_1').style.display = "none";</script></ul></section></notes></section>