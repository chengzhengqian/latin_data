<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 294</span>maxime inclinatis rebus incubuit. Tantus enim tribunos
furor tenuit ut non bellum sed vanam imaginem
belli ad avertendos ab legis cura plebis animos Capitolium insedisse contenderent; patriciorum hospites
clientesque si perlata lege frustra tumultuatos esse se sentiant, maiore quam venerint silentio <span class="innerMarginNote right">6</span>abituros. Concilium inde legi<a class="footnoteLink" href="#note_LCL133_56_1" id="target_note_LCL133_56_1"><sup>1</sup></a> perferendae habere avocato<a class="footnoteLink" href="#note_LCL133_56_2" id="target_note_LCL133_56_2"><sup>2</sup></a> populo ab armis. Senatum interim consules habent alio se maiore ab tribunis metu ostendente, quam quem nocturnus hostis intulerat.</p>
<p>XVII. Postquam arma poni et discedere homines ab stationibus nuntiatum est, P. Valerius collega senatum retinente se ex curia proripit, inde in templum
<span class="innerMarginNote right">2</span>ad tribunos venit. “Quid hoc rei est” inquit, “tribuni? Ap. Herdonii ductu et auspicio rem publicam
eversuri estis? Tam felix vobis corrumpendis fuit qui servitia non commovit auctor? Cum hostes supra caput sint, discedi ab armis legesque ferri
<span class="innerMarginNote right">3</span>placet?” Inde ad multitudinem oratione versa: “Si vos urbis, Quirites,<a class="footnoteLink" href="#note_LCL133_56_3" id="target_note_LCL133_56_3"><sup>3</sup></a> si vestri nulla cura tangit, at vos veremini deos vestros ab hostibus captos. Iuppiter optimus maximus, Iuno regina et Minerva, alii di deaeque obsidentur; castra servorum publicos vestros
<span class="innerMarginNote right">4</span>penates tenent; haec vobis forma sanae civitatis videtur? Tantum hostium non solum intra muros est





</p></section><notes><section class="footnotes"><ul><li class="note" id="note_LCL133_56_1"><a class="footnoteCrossrefLink" href="#target_note_LCL133_56_1" title="Click to highlight in text"><sup class="lineRef">1</sup>legi Ω: legis <span class="italic">O</span>.</a></li><script type="text/javascript">document.getElementById('note_LCL133_56_1').style.display = "none";</script><li class="note" id="note_LCL133_56_2"><a class="footnoteCrossrefLink" href="#target_note_LCL133_56_2" title="Click to highlight in text"><sup class="lineRef">2</sup>avocato ϛ <span class="italic">F<sup>3</sup> U</span><sup>2</sup>: aduocato Ω.</a></li><script type="text/javascript">document.getElementById('note_LCL133_56_2').style.display = "none";</script><li class="note" id="note_LCL133_56_3"><a class="footnoteCrossrefLink" href="#target_note_LCL133_56_3" title="Click to highlight in text"><sup class="lineRef">3</sup>urbis, Quirites <span class="italic">Sabellicus</span>: urbisque Ω.</a></li><script type="text/javascript">document.getElementById('note_LCL133_56_3').style.display = "none";</script></ul></section></notes></section>