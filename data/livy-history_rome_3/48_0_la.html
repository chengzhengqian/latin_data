<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 296</span>vacuam noctem operi dedere; pugnatumque cum
<span class="innerMarginNote right">8</span>consule ad lucem est. Luce prima iam circumvallati ab dictatore erant et vix adversus unum exercitum pugnam sustinebant. Tum a Quinctiano exercitu, qui confestim a perfecto opere ad arma rediit, invaditur
vallum. Hic instabat nova pugna: illa nihil
<span class="innerMarginNote right">9</span>remiserat prior. Tum ancipiti malo urgente a proelio
ad preces versi hinc dictatorem, hinc consulem orare, ne in occidione victoriam ponerent, ut inermes se inde abire sinerent Ab consule ad dictatorem
<span class="innerMarginNote right">10</span>ire iussi; is<a class="footnoteLink" href="#note_LCL133_96_1" id="target_note_LCL133_96_1"><sup>1</sup></a> ignominiam infensus addidit; Gracchum
Cloelium ducem principesque alios vinctos ad se adduci iubet, oppido Corbione decedi. Sanguinis se Aequorum non egere; licere abire; sed, ut exprimatur tandem confessio subactam domitamque
<span class="innerMarginNote right">11</span>esse gentem, sub iugum abituros. Tribus hastis iugum fit humi fixis duabus superque eas transversa una deligata. Sub hoc iugum<a class="footnoteLink" href="#note_LCL133_96_2" id="target_note_LCL133_96_2"><sup>2</sup></a> dictator Aequos misit.</p>
<p>XXIX. Castris hostium receptis plenis omnium rerum—nudos enim emiserat—praedam omnem suo
<span class="innerMarginNote right">2</span>tantum militi dedit; consularem exercitum ipsumque


</p></section><notes><section class="footnotes"><ul><li class="note" id="note_LCL133_96_1"><a class="footnoteCrossrefLink" href="#target_note_LCL133_96_1" title="Click to highlight in text"><sup class="lineRef">1</sup>iussi; is <span class="italic">Ruperti</span>: iussis Ω.</a></li><script type="text/javascript">document.getElementById('note_LCL133_96_1').style.display = "none";</script><li class="note" id="note_LCL133_96_2"><a class="footnoteCrossrefLink" href="#target_note_LCL133_96_2" title="Click to highlight in text"><sup class="lineRef">2</sup>iugum <span class="italic">Duker</span>: iugo Ω.</a></li><script type="text/javascript">document.getElementById('note_LCL133_96_2').style.display = "none";</script></ul></section></notes></section>