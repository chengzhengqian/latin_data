<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a u.c.</span> 288–289</span>die, prior aliquanto constitit Romana acies; tandem
<span class="innerMarginNote right">11</span>et Aequi processere. Proelium fit utrimque vehemens,
quod et Romanus ira odioque pugnabat et Aequos conscientia contracti culpa periculi et desperatio futurae sibi postea fidei ultima audere
<span class="innerMarginNote right">12</span>et experiri cogebat. Non tamen sustinuere aciem Romanam Aequi; pulsique cum in fines suos se recepissent, nihilo inclinatioribus ad pacem animis ferox multitudo increpare duces, quod in aciem, qua pugnandi arte Romanus excellat, commissa res sit;
<span class="innerMarginNote right">13</span>Aequos populationibus incursionibusque meliores esse, et multas passim manus quam magnam molem unius exercitus rectius bella gerere.</p>
<p>III. Relicto itaque castris praesidio egressi tanto cum tumultu invasere fines Romanos ut ad urbem
<span class="innerMarginNote right">2</span>quoque terrorem pertulerint. Necopinata etiam res plus trepidationis fecit, quod nihil minus quam ne victus ac prope in castris obsessus hostis memor
<span class="innerMarginNote right">3</span>populationis esset timeri poterat, agrestesque pavidi incidentes portis non populationem nec praedonum parvas manus, sed omnia vano augentes timore exercitus et legiones adesse hostium et infesto
<span class="innerMarginNote right">4</span>agmine ruere ad urbem clamabant. Ab his proximi<a class="footnoteLink" href="#note_LCL133_8_1" id="target_note_LCL133_8_1"><sup>1</sup></a> audita incerta eoque vaniora ferre ad alios. Cursus

</p></section><notes><section class="footnotes"><ul><li class="note" id="note_LCL133_8_1"><a class="footnoteCrossrefLink" href="#target_note_LCL133_8_1" title="Click to highlight in text"><sup class="lineRef">1</sup>proximi ϛ: proxume <span class="italic">MRD</span>: proxime <span class="italic">VL:</span> proximum (-umum <span class="italic">H</span>) Ω.</a></li><script type="text/javascript">document.getElementById('note_LCL133_8_1').style.display = "none";</script></ul></section></notes></section>