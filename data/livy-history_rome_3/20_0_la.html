<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 293</span>quae non consilio regenda, sed permissa temeritati
<span class="innerMarginNote right">5</span>audaciaeque esset.<a class="footnoteLink" href="#note_LCL133_40_1" id="target_note_LCL133_40_1"><sup>1</sup></a> Multum et consules se abstinebant,
ne cui in conluvione rerum maiestatem suam contumeliae offerrent.</p>
<p><span class="innerMarginNote right">6</span>Caeso erat Quinctius, ferox iuvenis, qua nobilitate gentis qua corporis magnitudine et viribus. Ad ea munera data a dis et ipse addiderat multa belli decora facundiamque in foro, ut nemo, non lingua non manu,
<span class="innerMarginNote right">7</span>promptior in civitate haberetur. Hic cum in medio patrum agmine constitisset eminens inter alios, velut omnes dictaturas consulatusque gerens in voce ac viribus suis, unus impetus tribunicios popularesque
<span class="innerMarginNote right">8</span>procellas sustinebat. Hoc duce saepe pulsi foro tribuni,
fusa ac fugata plebes est; qui obvius fuerat, mulcatus nudatusque abibat, ut satis appareret, si sic
<span class="innerMarginNote right">9</span>agi liceret, victam legem esse. Tum prope iam perculsis
aliis tribunis A. Verginius ex collegio unus Caesoni capitis diem dicit. Atrox ingenium accenderat eo facto magis quam conterruerat; eo acrius obstare legi, agitare plebem, tribunos velut iusto persequi
<span class="innerMarginNote right">10</span>bello. Accusator pati reum ruere invidiaeque flammam
ac materiam criminibus suis suggerere; legem interim non tam ad spem perferendi quam ad lacessendam
<span class="innerMarginNote right">11</span>Caesonis temeritatem ferre. Ibi multa<a class="footnoteLink" href="#note_LCL133_40_2" id="target_note_LCL133_40_2"><sup>2</sup></a> saepe




</p></section><notes><section class="footnotes"><ul><li class="note" id="note_LCL133_40_1"><a class="footnoteCrossrefLink" href="#target_note_LCL133_40_1" title="Click to highlight in text"><sup class="lineRef">1</sup>esset <span class="italic">F<sup>3</sup> R<sup>2</sup></span> ϛ: essent Ω.</a></li><script type="text/javascript">document.getElementById('note_LCL133_40_1').style.display = "none";</script><li class="note" id="note_LCL133_40_2"><a class="footnoteCrossrefLink" href="#target_note_LCL133_40_2" title="Click to highlight in text"><sup class="lineRef">2</sup>ibi multa Ω: multa ibi <span class="italic">V</span>.</a></li><script type="text/javascript">document.getElementById('note_LCL133_40_2').style.display = "none";</script></ul></section></notes></section>