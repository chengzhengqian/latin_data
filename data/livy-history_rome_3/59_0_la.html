<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 304</span><span class="innerMarginNote right">3</span>rem perduxere. Idus tum Maiae sollemnes ineundis
magistratibus erant. Inito igitur magistratu<a class="footnoteLink" href="#note_LCL133_118_1" id="target_note_LCL133_118_1"><sup>1</sup></a> primum
honoris diem denuntiatione ingentis terroris insignem
fecere. Nam cum ita priores decemviri servassent ut
unus fasces haberet et hoc insigne regium in orbem,
suam cuiusque vicem, per omnes iret, subito omnes
<span class="innerMarginNote right">4</span>cum duodenis fascibus prodiere. Centum viginti lictores forum impleverant et cum fascibus secures inligatas praeferebant; nec attinuisse demi securem, cum sine provocatione creati essent, interpretabantur.
<span class="innerMarginNote right">5</span>Decem regum species erat multiplicatusque terror non infimis solum sed primoribus patrum, ratis caedis causam ac principium quaeri, ut si quis memorem libertatis vocem aut in senatu aut in populo<a class="footnoteLink" href="#note_LCL133_118_2" id="target_note_LCL133_118_2"><sup>2</sup></a> misisset statim virgae securesque etiam ad
<span class="innerMarginNote right">6</span>ceterorum metum expedirentur. Nam praeterquam quod in populo nihil erat praesidii sublata provocatione,
intercessionem quoque consensu sustulerant,
cum priores decemviri appellatione collegae corrigi reddita ab se iura tulissent et quaedam, quae sui iudicii videri possent, ad populum reiecissent.
<span class="innerMarginNote right">7</span>Aliquamdiu aequatus inter omnes terror fuit; paulatim totus vertere in plebem coepit. Abstinebatur a patribus;
in humiliores libidinose crudeliterque consule-




</p></section><notes><section class="footnotes"><ul><li class="note" id="note_LCL133_118_1"><a class="footnoteCrossrefLink" href="#target_note_LCL133_118_1" title="Click to highlight in text"><sup class="lineRef">1</sup>Inito igitur magistratu <span class="italic">Madvig</span> (<span class="italic">after Duker</span>): initio igitur magistratus Ω.</a></li><script type="text/javascript">document.getElementById('note_LCL133_118_1').style.display = "none";</script><li class="note" id="note_LCL133_118_2"><a class="footnoteCrossrefLink" href="#target_note_LCL133_118_2" title="Click to highlight in text"><sup class="lineRef">2</sup>in populo ϛ: in populum Ω.</a></li><script type="text/javascript">document.getElementById('note_LCL133_118_2').style.display = "none";</script></ul></section></notes></section>