<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 296</span>quoque clades accessit Sabinis. Minucio Fabius<a class="footnoteLink" href="#note_LCL133_100_1" id="target_note_LCL133_100_1"><sup>1</sup></a>
<span class="innerMarginNote right">8</span>successor in Algidum missus. Extremo anno agitatum
de lege ab tribunis est; sed quia duo exercitus aberant, ne quid ferretur ad populum patres tenuere; plebes vicit ut quintum eosdem tribunos crearet.<a class="footnoteLink" href="#note_LCL133_100_2" id="target_note_LCL133_100_2"><sup>2</sup></a>
<span class="innerMarginNote right">9</span>Lupos visos in Capitolio ferunt a canibus fugatos; ob id prodigium lustratum Capitolium esse. Haec eo anno gesta.</p>
<p> <span class="marginNote left"><span class="sc">a.u.c.</span> 297</span>XXX. Sequuntur consules Q. Minucius M. Horatius<a class="footnoteLink" href="#note_LCL133_100_3" id="target_note_LCL133_100_3"><sup>3</sup></a>
Pulvillus. Cuius initio anni cum foris otium esset, domi seditiones iidem tribuni, eadem lex
<span class="innerMarginNote right">2</span>faciebat; ulteriusque ventum foret—adeo exarserant animis—ni velut dedita opera nocturno impetu Aequorum Corbione amissum praesidium nuntiatum
<span class="innerMarginNote right">3</span>esset. Senatum consules vocant; iubentur subitarium scribere exercitum atque in Algidum ducere. Inde posito legis certamine nova de dilectu contentio
<span class="innerMarginNote right">4</span>orta; vincebaturque consulare imperium tribunicio auxilio cum alius additur terror, Sabinum exercitum praedatum descendisse in agros Romanos, inde ad
<span class="innerMarginNote right">5</span>urbem venire. Is metus perculit ut scribi militem tribuni sinerent, non sine pactione tamen ut quoniam ipsi quinquennium elusi essent parvumque id plebi praesidium foret, decem deinde tribuni plebis crearentur.





</p></section><notes><section class="footnotes"><ul><li class="note" id="note_LCL133_100_1"><a class="footnoteCrossrefLink" href="#target_note_LCL133_100_1" title="Click to highlight in text"><sup class="lineRef">1</sup>Fabius ϛ: Fabius Quinctius (<span class="italic">or</span> Quintius) Ω: Fabius Quintus <span class="italic">Ο.</span></a></li><script type="text/javascript">document.getElementById('note_LCL133_100_1').style.display = "none";</script><li class="note" id="note_LCL133_100_2"><a class="footnoteCrossrefLink" href="#target_note_LCL133_100_2" title="Click to highlight in text"><sup class="lineRef">2</sup>crearet <span class="italic">V</span>: crearent Ω.</a></li><script type="text/javascript">document.getElementById('note_LCL133_100_2').style.display = "none";</script><li class="note" id="note_LCL133_100_3"><a class="footnoteCrossrefLink" href="#target_note_LCL133_100_3" title="Click to highlight in text"><sup class="lineRef">3</sup>M. Horatius Ω (<span class="italic">Diod.</span> <span class="sc">xi.</span> xci. 1): C. Horatius <span class="italic">Glareanus and Sigonius</span> (<span class="italic">C.I.L.</span> i<sup>2</sup> , <span class="italic">p</span>. 104; <span class="italic">Dion. Hal.</span> x. xxvi. 1).</a></li><script type="text/javascript">document.getElementById('note_LCL133_100_3').style.display = "none";</script></ul></section></notes></section>