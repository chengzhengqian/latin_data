<section class="div1 language" lang="la"><header><hgroup><h1>Livy</h1></hgroup></header><section class="div2">
<h2><span class="ac">Liber III</span></h2>
<p> <span class="marginNote left"><span class="sc">a.u.c.</span> 287.</span>I. <span class="sc">Antio</span> capto T. Aemilius et Q. Fabius consules fiunt. Hic erat Fabius<a class="footnoteLink" href="#note_LCL133_2_1" id="target_note_LCL133_2_1"><sup>1</sup></a> qui unus exstinctae ad Cremeram genti superfuerat. Iam priore consulatu
<span class="innerMarginNote right">2</span>Aemilius dandi agri plebi fuerat auctor; itaque secundo quoque consulatu eius et agrarii se in spem legis erexerant, et tribuni, rem contra consules saepe temptatam adiutore utique consule obtineri posse rati, suscipiunt; et consul manebat in sententia sua.
<span class="innerMarginNote right">3</span>Possessores et magna pars patrum, tribuniciis se iactare actionibus principem civitatis et largiendo de alieno popularem fieri querentes, totius invidiam
<span class="innerMarginNote right">4</span>rei a tribunis in consulem averterant. Atrox certamen aderat, ni Fabius consilio neutri parti acerbo

</p></section><notes><section class="footnotes"><ul><li class="note" id="note_LCL133_2_1"><a class="footnoteCrossrefLink" href="#target_note_LCL133_2_1" title="Click to highlight in text"><sup class="lineRef">1</sup>Fabius ϛ: Fabius Quinctius Ω.</a></li><script type="text/javascript">document.getElementById('note_LCL133_2_1').style.display = "none";</script></ul></section></notes></section>