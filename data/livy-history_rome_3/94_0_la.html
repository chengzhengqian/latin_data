<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 305</span>missa ore quo vindiciae nuper ab libertate dictae
<span class="innerMarginNote right">7</span>erant, silentium fecit. Et dum pro se quisque deos tandem esse et non neglegere humana fremunt, et superbiae crudelitatique etsi seras, non leves tamen
<span class="innerMarginNote right">8</span>venire poenas—provocare qui provocationem sustulisset,
et implorare praesidium populi qui omnia iura populi obtrisset, rapique in vincla egentem iure libertatis,
qui liberum corpus in servitutem addixisset,—ipsius
Appi inter contionis murmur fidem populi
<span class="innerMarginNote right">9</span>Romani implorantis vox audiebatur. Maiorum merita in rem publicam domi militiaeque commemorabat, suum infelix erga plebem Romanam studium, quo aequandarum legum causa cum maxima offensione patrum consulatu abisset, suas leges, quibus manentibus
<span class="innerMarginNote right">10</span>lator earum in vincla ducatur. Ceterum sua propria bona malaque, cum causae dicendae data facultas sit, tum se experturum; in praesentia se communi iure civitatis civem Romanum die dicta postulare ut dicere liceat, ut iudicium populi Romani experiri. Non ita se invidiam pertimuisse ut nihil in aequitate et misericordia civium suorum spei habeat.
<span class="innerMarginNote right">11</span>Quod si indicta causa in vincla ducatur, iterum se tribunos plebei appellare, et monere ne imitentur



</p></section><notes></notes></section>