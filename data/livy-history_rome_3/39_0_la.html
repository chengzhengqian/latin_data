<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 295</span>vallum haud facile fuerat, cum ad id spectator pugnae adstitisset, libero campo adeptus parte victoriae
<span class="innerMarginNote right">9</span>fruitur territos caedendo. Magna et in castris et extra munimenta caedes fugientium fuit, sed praeda maior, quia vix arma secum efferre hostis potuit. Deletusque exercitus foret, ni fugientis silvae texissent.</p>
<p>XXIII. Dum ad Antium haec geruntur, interim Aequi robore iuventutis praemisso arcem Tusculanam improviso nocte capiunt; reliquo exercitu haud procul
moenibus Tusculi considunt ut distenderent hostium
<span class="innerMarginNote right">2</span>copias. Haec celeriter Romam, ab Roma in castra Antium perlata movent Romanos haud secus quam si Capitolium captum nuntiaretur; adeo et recens erat Tusculanorum meritum et similitudo ipsa periculi
<span class="innerMarginNote right">3</span>reposcere datum auxilium videbatur. Fabius omissis omnibus praedam ex castris raptim Antium convehit; ibi modico praesidio relicto citatum agmen Tusculum rapit. Nihil praeter arma et quod cocti<a class="footnoteLink" href="#note_LCL133_78_1" id="target_note_LCL133_78_1"><sup>1</sup></a> ad manum fuit cibi ferre militi licuit; commeatum
<span class="innerMarginNote right">4</span>ab Roma consul Cornelius subvehit. Aliquot menses Tusculi bellatum. Parte exercitus consul castra Aequorum oppugnabat, partem Tusculanis dederat ad arcem reciperandam. Vi nunquam eo subiri<a class="footnoteLink" href="#note_LCL133_78_2" id="target_note_LCL133_78_2"><sup>2</sup></a>
</p></section><notes><section class="footnotes"><ul><li class="note" id="note_LCL133_78_1"><a class="footnoteCrossrefLink" href="#target_note_LCL133_78_1" title="Click to highlight in text"><sup class="lineRef">1</sup>cocti <span class="italic">D<sup>1</sup> (or D<sup>2</sup></span>) ϛ: coacti Ω.</a></li><script type="text/javascript">document.getElementById('note_LCL133_78_1').style.display = "none";</script><li class="note" id="note_LCL133_78_2"><a class="footnoteCrossrefLink" href="#target_note_LCL133_78_2" title="Click to highlight in text"><sup class="lineRef">2</sup>subiri <span class="italic">U (confirming Gronovius</span>): subire Ω.</a></li><script type="text/javascript">document.getElementById('note_LCL133_78_2').style.display = "none";</script></ul></section></notes></section>