<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 292</span>eodem in stativa rediit. Tum consules castra coniungunt,
et Volsci Aequique adflictas vires suas in unum contulere. Tertia illa pugna eo anno fuit. Eadem fortuna victoriam dedit; fusis hostibus etiam castra capta.</p>
<p>IX. Sic res Romana in antiquum statum rediit, secundaeque belli res extemplo urbanos motus excitaverunt.
<span class="innerMarginNote right">2</span>C. Terentilius Harsa tribunus plebis eo anno fuit. Is consulibus absentibus ratus locum tribuniciis
actionibus datum, per aliquot dies patrum superbiam ad plebem criminatus, maxime in consulare
imperium tamquam nimium nec tolerabile liberae
<span class="innerMarginNote right">3</span>civitati invehebatur. Nomine enim tantum minus invidiosum, re ipsa prope atrocius quam regium esse;
<span class="innerMarginNote right">4</span>quippe duos pro uno dominos acceptos, immoderata, infinita potestate, qui soluti atque effrenati ipsi omnis metus legum omniaque supplicia verterent in plebem.
<span class="innerMarginNote right">5</span>Quae ne aeterna illis licentia sit, legem se promulgaturum
ut quinque viri creentur legibus de imperio consulari scribendis; quod populus in se ius dederit, eo consulem usurum; non ipsos libidinem ac licentiam
<span class="innerMarginNote right">6</span>suam pro lege habituros. Qua promulgata lege cum timerent patres ne absentibus consulibus iugum acciperent,<a class="footnoteLink" href="#note_LCL133_30_1" id="target_note_LCL133_30_1"><sup>1</sup></a> senatus a praefecto urbis Q. Fabio vocatur, qui adeo atrociter in rogationem latoremque



</p></section><notes><section class="footnotes"><ul><li class="note" id="note_LCL133_30_1"><a class="footnoteCrossrefLink" href="#target_note_LCL133_30_1" title="Click to highlight in text"><sup class="lineRef">1</sup>acciperent <span class="italic">M<sup>3</sup> ϛ</span>: acciperet Ω.</a></li><script type="text/javascript">document.getElementById('note_LCL133_30_1').style.display = "none";</script></ul></section></notes></section>