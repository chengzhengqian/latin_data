<section class="div1 language" lang="la"><header><hgroup><h1>Livy</h1></hgroup></header><section class="div2">
<p> <span class="marginNote left"><span class="sc">a.u.c.</span> 291</span>VII. Deserta omnia, sine capite, sine viribus, di praesides ac fortuna urbis tutata est, quae Volscis Aequisque praedonum potius mentem quam hostium
<span class="innerMarginNote right">2</span>dedit; adeo enim nullam spem non potiundi modo, sed ne adeundi quidem Romana moenia animus<a class="footnoteLink" href="#note_LCL133_24_1" id="target_note_LCL133_24_1"><sup>1</sup></a> eorum cepit tectaque procul visa atque imminentes
<span class="innerMarginNote right">3</span>tumuli avertere mentes eorum, ut totis passim castris fremitu orto, quid in vasto ac deserto agro inter tabem pecorum hominumque desides sine praeda tempus tererent, cum integra loca, Tusculanum agrum opimum
copiis, petere possent, signa repente convellerent transversisque itineribus per Labicanos<a class="footnoteLink" href="#note_LCL133_24_2" id="target_note_LCL133_24_2"><sup>2</sup></a> agros in Tusculanos
colles transirent. Eo vis omnis tempestasque
<span class="innerMarginNote right">4</span>belli conversa est. Interim Hernici Latinique, pudore etiam, non misericordia solum moti, si nec obstitissent communibus hostibus infesto agmine Romanam urbem petentibus nec opem ullam obsessis sociis ferrent, coniuncto exercitu Romam pergunt.
<span class="innerMarginNote right">5</span>Ubi cum hostes non invenissent, secuti famam ac vestigia obvii fiunt descendentibus ab Tusculana<a class="footnoteLink" href="#note_LCL133_24_3" id="target_note_LCL133_24_3"><sup>3</sup></a> in Albanam vallem. Ibi haudquaquam aequo proelio pugnatum est, fidesque sua sociis parum felix in praesentia fuit.</p>
<p><span class="innerMarginNote right">6</span>Haud minor Romae fit morbo strages quam quanta ferro sociorum facta erat. Consul qui unus supererat moritur; mortui et alii clari viri, M. Valerius,<a class="footnoteLink" href="#note_LCL133_24_4" id="target_note_LCL133_24_4"><sup>4</sup></a> T.




</p></section><notes><section class="footnotes"><ul><li class="note" id="note_LCL133_24_1"><a class="footnoteCrossrefLink" href="#target_note_LCL133_24_1" title="Click to highlight in text"><sup class="lineRef">1</sup>animus ϛ: animos Ω.</a></li><script type="text/javascript">document.getElementById('note_LCL133_24_1').style.display = "none";</script><li class="note" id="note_LCL133_24_2"><a class="footnoteCrossrefLink" href="#target_note_LCL133_24_2" title="Click to highlight in text"><sup class="lineRef">2</sup>Lalbicanos <span class="italic">V</span>: lauicanos Ω.</a></li><script type="text/javascript">document.getElementById('note_LCL133_24_2').style.display = "none";</script><li class="note" id="note_LCL133_24_3"><a class="footnoteCrossrefLink" href="#target_note_LCL133_24_3" title="Click to highlight in text"><sup class="lineRef">3</sup>Tusculana <span class="italic">VMHD? L</span>: Tusculano <span class="italic">PFUBOD<sup>3</sup></span>.</a></li><script type="text/javascript">document.getElementById('note_LCL133_24_3').style.display = "none";</script><li class="note" id="note_LCL133_24_4"><a class="footnoteCrossrefLink" href="#target_note_LCL133_24_4" title="Click to highlight in text"><sup class="lineRef">4</sup>M. Valerius Ω: M’ Valerius (<span class="italic">identifying him with the M’. Valerius of</span> <span class="sc">ii</span>. xxx. 5, <span class="italic">and</span> (?) <span class="sc">iii</span>. xxv. 2) <span class="italic">Pighius</span>.</a></li><script type="text/javascript">document.getElementById('note_LCL133_24_4').style.display = "none";</script></ul></section></notes></section>