<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 305</span>commilitones appellans orabat ne quod scelus Ap.
Claudi esset sibi attribuerent neu se ut parricidam
<span class="innerMarginNote right">6</span>liberum aversarentur. Sibi vitam filiae sua<a class="footnoteLink" href="#note_LCL133_164_1" id="target_note_LCL133_164_1"><sup>1</sup></a> cariorem fuisse, si liberae ac pudicae<a class="footnoteLink" href="#note_LCL133_164_2" id="target_note_LCL133_164_2"><sup>2</sup></a> vivere licitum fuisset: cum velut servam ad stuprum rapi videret, morte amitti melius ratum quam contumelia liberos, misericordia
<span class="innerMarginNote right">7</span>se in speciem crudelitatis lapsum. Nec se superstitem filiae futurum fuisse, nisi spem ulciscendae
mortis eius in auxilio commilitonum habuisset. Illis quoque enim filias sorores coniugesque esse, nec cum filia sua libidinem Ap. Claudi exstinctam esse,
<span class="innerMarginNote right">8</span>sed quo impunitior sit, eo effrenatiorem fore. Aliena calamitate documentum datum illis cavendae similis iniuriae. Quod ad se attineat, uxorem sibi fato ereptam, filiam, quia non ultra pudica victura fuerit,
<span class="innerMarginNote right">9</span>miseram sed honestam mortem occubuisse; non esse iam Appi libidini locum in domo sua: ab alia violentia
eius eodem se animo suum corpus vindicaturum quo vindicaverit filiae: ceteri sibi ac liberis suis
<span class="innerMarginNote right">10</span>consulerent. Haec Verginio vociferanti succlamabat multitudo nec illius dolori nec suae libertati se defuturos. Et immixti turbae militum togati, eadem<a class="footnoteLink" href="#note_LCL133_164_3" id="target_note_LCL133_164_3"><sup>3</sup></a> illa querendo docendoque quanto visa quam audita indigniora potuerint videri, simul profligatam iam



</p></section><notes><section class="footnotes"><ul><li class="note" id="note_LCL133_164_1"><a class="footnoteCrossrefLink" href="#target_note_LCL133_164_1" title="Click to highlight in text"><sup class="lineRef">1</sup>sua ϛ: suae Ω.</a></li><script type="text/javascript">document.getElementById('note_LCL133_164_1').style.display = "none";</script><li class="note" id="note_LCL133_164_2"><a class="footnoteCrossrefLink" href="#target_note_LCL133_164_2" title="Click to highlight in text"><sup class="lineRef">2</sup>liberae ac pudicae ϛ: libere ac pudicae <span class="italic">F</span> ϛ: libere ac pudice Ω.</a></li><script type="text/javascript">document.getElementById('note_LCL133_164_2').style.display = "none";</script><li class="note" id="note_LCL133_164_3"><a class="footnoteCrossrefLink" href="#target_note_LCL133_164_3" title="Click to highlight in text"><sup class="lineRef">3</sup>eadem ϛ: cum eadem Ω: simul eadem Zingerle.</a></li><script type="text/javascript">document.getElementById('note_LCL133_164_3').style.display = "none";</script></ul></section></notes></section>