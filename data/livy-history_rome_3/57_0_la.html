<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 303</span>ut primores quoque civitatis—metu, credo, ne tanti possessio imperii vacuo ab se relicto loco haud satis dignis pateret—prensarent homines, honorem summa ope a se impugnatum ab ea plebe cum qua
<span class="innerMarginNote right">3</span>contenderant<a class="footnoteLink" href="#note_LCL133_114_1" id="target_note_LCL133_114_1"><sup>1</sup></a> suppliciter petentes. Demissa<a class="footnoteLink" href="#note_LCL133_114_2" id="target_note_LCL133_114_2"><sup>2</sup></a> iam in discrimen dignitas ea aetate iisque honoribus actis stimulabat Ap. Claudium. Nescires utrum inter decemviros
<span class="innerMarginNote right">4</span>an inter candidatos numerares. Propior interdum petendo quam gerendo magistratui erat. Criminari optimates, extollere candidatorum levissimum
quemque humillimumque, ipse medius inter
<span class="innerMarginNote right">5</span>tribunicios, Duillios<a class="footnoteLink" href="#note_LCL133_114_3" id="target_note_LCL133_114_3"><sup>3</sup></a> Iciliosque,<a class="footnoteLink" href="#note_LCL133_114_4" id="target_note_LCL133_114_4"><sup>4</sup></a> in foro volitare, per illos se plebi venditare, donec collegae quoque, qui unice illi dediti fuerant ad id tempus, coniecere in
<span class="innerMarginNote right">6</span>eum oculos, mirantes quid sibi vellet: apparere nihil sinceri esse; profecto haud gratuitam in tanta superbia
comitatem fore: nimium in ordinem se ipsum cogere et volgari cum privatis non tam properantis abire magistratu quam viam ad continuandum magistratum
<span class="innerMarginNote right">7</span>quaerentis esse. Propalam obviam ire cupiditati
parum ausi obsecundando mollire impetum adgrediuntur. Comitiorum illi habendorum, quando
<span class="innerMarginNote right">8</span>minimus natu sit, munus consensu iniungunt. Ars haec erat, ne semet ipse creare posset, quod praeter tribunos plebi—et id ipsum pessimo exemplo—nemo






</p></section><notes><section class="footnotes"><ul><li class="note" id="note_LCL133_114_1"><a class="footnoteCrossrefLink" href="#target_note_LCL133_114_1" title="Click to highlight in text"><sup class="lineRef">1</sup>contenderant <span class="italic">R</span><sup>2</sup> ϛ: contenderent Ω.</a></li><script type="text/javascript">document.getElementById('note_LCL133_114_1').style.display = "none";</script><li class="note" id="note_LCL133_114_2"><a class="footnoteCrossrefLink" href="#target_note_LCL133_114_2" title="Click to highlight in text"><sup class="lineRef">2</sup>demissa ϛ: dimissa (dīmissa <span class="italic">B</span>) Ω.</a></li><script type="text/javascript">document.getElementById('note_LCL133_114_2').style.display = "none";</script><li class="note" id="note_LCL133_114_3"><a class="footnoteCrossrefLink" href="#target_note_LCL133_114_3" title="Click to highlight in text"><sup class="lineRef">3</sup>Duillius <span class="italic">F</span><sup>3</sup><span class="italic">Madvig</span> (<span class="sc">ii.</span> lviii. 2): duellios Ω.</a></li><script type="text/javascript">document.getElementById('note_LCL133_114_3').style.display = "none";</script><li class="note" id="note_LCL133_114_4"><a class="footnoteCrossrefLink" href="#target_note_LCL133_114_4" title="Click to highlight in text"><sup class="lineRef">4</sup>Icilios que <span class="italic">H</span>: silicisosque (silitiosque <span class="italic">O</span>) Ω.</a></li><script type="text/javascript">document.getElementById('note_LCL133_114_4').style.display = "none";</script></ul></section></notes></section>