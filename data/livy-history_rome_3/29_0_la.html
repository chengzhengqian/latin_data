<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 294</span>sed in arce supra forum curiamque; comitia interim in foro sunt, senatus in curia est; velut cum otium superat, senator sententiam dicit, alii Quirites suffragium
<span class="innerMarginNote right">5</span>ineunt. Non quidquid patrum plebisque est, consules, tribunos, deos hominesque omnes armatos opem ferre, in Capitolium currere, liberare ac pacare augustissimam illam domum Iovis optimi maximi decuit?
<span class="innerMarginNote right">6</span>Romule pater, tu mentem tuam, qua quondam arcem ab his iisdem Sabinis auro captam recepisti, da stirpi tuae; iube hanc ingredi viam, quam tu dux, quam tuus ingressus exercitus est! Primus en ego consul, quantum mortalis deum possum, te ac tua vestigia
<span class="innerMarginNote right">7</span>sequar.‚Äù Ultimum orationis fuit: se arma capere, vocare omnes Quirites ad arma. Si qui impediat, iam se consularis imperii, iam tribuniciae potestatis sacratarumque legum oblitum, quisquis ille sit, ubicumque
sit, in Capitolio, in foro, pro hoste habiturum.
<span class="innerMarginNote right">8</span>Iuberent tribuni, quoniamin Ap. Herdonium vetarent, in P. Valerium consulem sumi arma; ausurum se in tribunis, quod princeps familiae suae ausus in regibus
<span class="innerMarginNote right">9</span>esset. Vim ultimam apparebat futuram spectaculoque
seditionem Romanam hostibus fore. Nec lex tamen ferri nec ire in Capitolium consul potuit. Nox certamina coepta oppressit. Tribuni cessere
<span class="innerMarginNote right">10</span>nocti, timentes consulum arma. Amotis inde seditionis


</p></section><notes></notes></section>