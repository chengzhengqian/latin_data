<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 290</span>Furius Fusus.<a class="footnoteLink" href="#note_LCL133_12_1" id="target_note_LCL133_12_1"><sup>1</sup></a> Furios Fusios<a class="footnoteLink" href="#note_LCL133_12_2" id="target_note_LCL133_12_2"><sup>2</sup></a> scripsere quidam; id admoneo, ne quis immutationem virorum ipsorum
<span class="innerMarginNote right">2</span>esse quae nominum est putet. Haud dubium erat quin cum Aequis alter consulum bellum gereret. Itaque Aequi ab Ecetranis Volscis praesidium petiere; quo cupide oblato—adeo civitates hae<a class="footnoteLink" href="#note_LCL133_12_3" id="target_note_LCL133_12_3"><sup>3</sup></a> perpetuo in Romanos odio certavere—bellum summa
<span class="innerMarginNote right">3</span>vi parabatur. Sentiunt Hernici et praedicunt Romanis Ecetranum ad Aequos descisse. Suspecta et colonia Antium fuit, quod magna vis hominum inde, cum oppidum captum esset, confugisset ad Aequos; isque miles per bellum Aequicum vel acerrimus fuit.
<span class="innerMarginNote right">4</span>Compulsis deinde in oppida Aequis ea multitudo dilapsa cum Antium redisset, sua sponte iam infidos
<span class="innerMarginNote right">5</span>colonos Romanis abalienavit. Necdum matura re cum defectionem parari delatum ad senatum esset, datum negotium est consulibus ut principibus coloniae
<span class="innerMarginNote right">6</span>Romam excitis quaererent quid rei esset. Qui cum haud gravate venissent, introducti a consulibus ad senatum ita responderunt ad interrogata, ut magis suspecti quam venerant dimitterentur.</p>
<p><span class="innerMarginNote right">7</span>Bellum inde haud dubium haberi. Sp. Furius, consulum
alter, cui ea provincia evenerat, profectus in Aequos Hernicorum in agro populabundum hostem invenit ignarusque multitudinis, quia nusquam universa





</p></section><notes><section class="footnotes"><ul><li class="note" id="note_LCL133_12_1"><a class="footnoteCrossrefLink" href="#target_note_LCL133_12_1" title="Click to highlight in text"><sup class="lineRef">1</sup>Fusus <span class="italic">Sigonius</span> (<span class="italic">C.I.L.</span> i<sup>2</sup> , <span class="italic">p.</span> 116): Fuscus Ω.</a></li><script type="text/javascript">document.getElementById('note_LCL133_12_1').style.display = "none";</script><li class="note" id="note_LCL133_12_2"><a class="footnoteCrossrefLink" href="#target_note_LCL133_12_2" title="Click to highlight in text"><sup class="lineRef">2</sup>Furios Fusios ϛ: Furios (<span class="italic">or</span> -us) Fusios Fabios Ω.</a></li><script type="text/javascript">document.getElementById('note_LCL133_12_2').style.display = "none";</script><li class="note" id="note_LCL133_12_3"><a class="footnoteCrossrefLink" href="#target_note_LCL133_12_3" title="Click to highlight in text"><sup class="lineRef">3</sup>hae <span class="italic">Ο</span>: haec <span class="italic">H:</span> eae <span class="italic">VD<sup>3</sup></span>: ae <span class="italic">or</span> aee <span class="italic">or</span> se (<span class="italic">omitted by U</span>) Ω.</a></li><script type="text/javascript">document.getElementById('note_LCL133_12_3').style.display = "none";</script></ul></section></notes></section>