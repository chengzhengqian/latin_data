<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 292</span>differat. Ne Aequi quidem ac Volsci morbo absumptis priore anno consulibus crudeli superboque nobis bello
<span class="innerMarginNote right">13</span>institere.” Agunt cum Terentilio<a class="footnoteLink" href="#note_LCL133_34_1" id="target_note_LCL133_34_1"><sup>1</sup></a> tribuni, dilataque in speciem actione, re ipsa sublata, consules extemplo arcessiti.</p>
<p> <span class="marginNote left"><span class="sc">a.u.c.</span> 293</span>X. Lucretius cum ingenti praeda, maiore multo gloria rediit. Et auget gloriam adveniens exposita omni in campo Martio praeda, ut suum quisque per triduum cognitum abduceret. Reliqua vendita, quibus
<span class="innerMarginNote right">2</span>domini non exstitere. Debebatur omnium consensu consuli triumphus, sed dilata res est tribuno de lege
<span class="innerMarginNote right">3</span>agente; id antiquius consuli fuit. Iactata per aliquot dies cum in senatu res, tum apud populum est, Cessit ad ultimum maiestati consulis tribunus et destitit. Tum imperatori exercituique honos suus redditus;
<span class="innerMarginNote right">4</span>triumphavit de Volscis Aequisque, triumphantem secutae suae legiones. Alteri consuli datum, ut ovans sine militibus urbem iniret.</p>
<p><span class="innerMarginNote right">5</span>Anno deinde insequenti lex Terentilia<a class="footnoteLink" href="#note_LCL133_34_2" id="target_note_LCL133_34_2"><sup>2</sup></a> ab toto relata collegio novos adgressa consules est; erant
<span class="innerMarginNote right">6</span>consules P. Volumnius Ser. Sulpicius. Eo anno caelum ardere visum, terra ingenti concussa motu est. Bovem locutam, cui rei priore anno fides non fuerat, creditum. Inter alia prodigia et carne pluit,




</p></section><notes><section class="footnotes"><ul><li class="note" id="note_LCL133_34_1"><a class="footnoteCrossrefLink" href="#target_note_LCL133_34_1" title="Click to highlight in text"><sup class="lineRef">1</sup>Terentilio <span class="italic">F. Niebuhr</span>: terentilio (<span class="italic">or</span> terr-) Ω.</a></li><script type="text/javascript">document.getElementById('note_LCL133_34_1').style.display = "none";</script><li class="note" id="note_LCL133_34_2"><a class="footnoteCrossrefLink" href="#target_note_LCL133_34_2" title="Click to highlight in text"><sup class="lineRef">2</sup>Terentilia <span class="italic">edd. (from chap.</span> ix): terentilla Ω: tarentilla <span class="italic">U</span>.</a></li><script type="text/javascript">document.getElementById('note_LCL133_34_2').style.display = "none";</script></ul></section></notes></section>