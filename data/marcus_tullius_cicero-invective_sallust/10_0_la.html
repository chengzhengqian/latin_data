<section class="div1 language" lang="la"><header><hgroup><h1>Pseudo-Cicero</h1></hgroup></header><p class="noindent">

in aetate paelex et idem postea adulter, omnis ordinis
<span class="br"></span><span class="lineNumber">22</span><span class="br"></span>turpitudo es et civilis belli memoria. quid enim hoc gravius
pati potuimus quam quod te incolumem in hoc ordine videmus?
desine bonos petulantissime consectari, desine
morbo procacitatis isto uti, desine unumquemque moribus
tuis aestimare. his moribus amicum tibi efficere non
potes: videris velle inimicum habere.</p>
<p>Finem dicendi faciam, patres conscripti; saepe enim
vidi gravius offendere animos auditorum eos qui aliena
flagitia aperte dixerunt quam eos qui commiserunt. mihi
quidem ratio habenda est, non quae Sallustius merito
debeat audire, sed ut ea dicam, si qua ego honeste effari
possim.</p>
<notes></notes></section>