<section class="div1 language" lang="la"><header><hgroup><h1>Pseudo-Cicero</h1></hgroup></header><p class="noindent">

tu. multum vero te, opinor, fallit, qui mihi parare putasti
invidiam ex mea re familiari, quae mihi multo minor est
quam habere dignus sum. atque utinam ne tanta quidem
esset quanta est, ut potius amici mei viverent quam ego
testamentis eorum locupletior essem!</p>
<p><span class="br"></span><span class="lineNumber">10</span><span class="br"></span>Ego fugax, C. Sallusti? furori tribuni plebis cessi: utilius
duxi quamvis fortunam unus experiri quam universo populo
Romano civilis essem dissensionis causa. qui postea
quam suum annum in re publica perbacchatus est omniaque
quae commoverat pace et otio resederunt, hoc ordine
revocante atque ipsa re publica manu retrahente me
reverti. qui mihi dies, si cum omni reliqua vita conferatur,
animo quidem meo superet, cum universi vos populusque
Romanus frequens adventu meo gratulatus est: tanti me
fugacem, mercennarium patronum, hi aestimaverunt!
<span class="br"></span><span class="lineNumber">11</span><span class="br"></span>neque hercules mirum est, si ego semper iustas omnium
amicitias aestimavi: non enim uni privatim ancillatus sum
neque me addixi, sed quantum quisque rei publicae studuit
&lt;aut inimicus fuit&gt;,<a class="footnoteLink" href="#note_LCL462_380_21" id="target_note_LCL462_380_21"><sup>21</sup></a> tantum mihi fuit aut amicus aut
adversarius. ego nihil plus volui valere quam pacem: multi
privatorum audacias nutriverunt. ego nihil timui nisi leges:
multi arma sua timeri voluerunt. ego numquam volui quicquam
posse nisi pro vobis: multi ex vobis potentia freti in
vos suis viribus abusi sunt. itaque non est mirum, si nullius
amicitia usus sum qui non perpetuo rei publicae amicus
<span class="br"></span><span class="lineNumber">12</span><span class="br"></span>fuit. neque me paenitet, si aut petenti Vatinio reo patrocinium




</p><notes><section class="footnotes"><ul><li class="note" id="note_LCL462_380_21"><a class="footnoteCrossrefLink" href="#target_note_LCL462_380_21" title="Click to highlight in text"><sup class="lineRef">21</sup>(<span class="italic">SB</span>*)</a></li><script type="text/javascript">document.getElementById('note_LCL462_380_21').style.display = "none";</script></ul></section></notes></section>