<section class="div1 language" lang="la"><header><hgroup><h1>Pseudo-Cicero</h1></hgroup></header><p class="noindent">

 non queat quis in ipsius habitet paterna domo. ‘at hercules
lapsus aetatis tirocinio postea se correxit.’ non ita est,
sed abiit in sodalicium sacrilegi Nigidiani; bis iudicis ad
subsellia attractus extrema fortuna stetit et ita discessit
ut non hic innocens esse sed iudices peierasse existimarentur.
<span class="br"></span><span class="lineNumber">15</span><span class="br"></span>primum honorem in quaestura adeptus hunc locum
et hunc ordinem despectui &lt;habuit&gt;,<a class="footnoteLink" href="#note_LCL462_384_22" id="target_note_LCL462_384_22"><sup>22</sup></a> cuius aditus sibi
quoque sordidissimo homini patuisset. itaque timens ne
facinora eius clam vos essent, cum omnibus matrum familiarium
viris opprobrio esset, confessus est vobis audientibus
adulterium neque erubuit ora vestra. vixeris ut libet,
Sallusti, egeris quae volueris: satis sit unum te tuorum scelerum
esse conscium. noli nobis languorem et soporem nimium
exprobrare: sumus diligentes in tuenda pudicitia
uxorum nostrarum, sed ita experrecti non sumus ut a te cavere
<span class="br"></span><span class="lineNumber">16</span><span class="br"></span>possimus; audacia tua vincit studia nostra. ecquod
hunc movere possit, patres conscripti, factum aut dictum
turpe, quem non puduerit palam nobis audientibus adulterium
confiteri? quod si tibi per me nihil respondere voluissem,
sed illum censorium eloquium Appii Claudii et L.
Pisonis, integerrimorum virorum, quo usus est quisque




</p><notes><section class="footnotes"><ul><li class="note" id="note_LCL462_384_22"><a class="footnoteCrossrefLink" href="#target_note_LCL462_384_22" title="Click to highlight in text"><sup class="lineRef">22</sup>despectus (<span class="italic">Norden</span>)</a></li><script type="text/javascript">document.getElementById('note_LCL462_384_22').style.display = "none";</script></ul></section></notes></section>