<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

prudentem virum, sic et sententia et visu deerrasse, ut oculis eius tot paludes, tot etiam campi salinarum non occurrerent, quibus fere contribuuntur praedicti
<span class="br"></span><span class="lineNumber">16</span><span class="br"></span>colores. Nullum enim temere videmus locum, qui modo pigrum contineat umorem, non eundem vel nigri vel cinerei coloris, nisi forte in eo fallor ipse, quod non putem aut in solo limosae paludis et uliginis amarae aut in maritimis areis salinarum gigni posse laeta frumenta. Sed est manifestior hic antiquorum error, quam ut pluribus argumentis convincendus sit. Non ergo color tamquam certus auctor testis est
<span class="br"></span><span class="lineNumber">17</span><span class="br"></span>bonitatis arvorum; et ideo frumentarius ager, id est pinguis, magis aliis qualitatibus aestimandus est. Nam ut fortissimae pecudes diversos et paene innumerabiles, sic etiam robustissimae terrae plurimos
et varios colores sortitae sunt. Itaque considerandum
erit, ut solum quod excolere destinamus,
<span class="br"></span><span class="lineNumber">18</span><span class="br"></span>pingue sit. Per se tamen id parum est, si dulcedine caret; quod utrumque satis expedita nobis ratione contingit discere. Nam perexigua conspargitur<a class="footnoteLink" href="#note_LCL361_118_1" id="target_note_LCL361_118_1"><sup>1</sup></a> aqua glaeba manuque subigitur, ac si glutinosa est, quamvis levissimo tactu pressa inhaerescit et</p>
<blockquote><p><span class="line">picis in morem ad digitos lentescit habendo,</span><span class="linebreak"></span></p></blockquote>
<p class="noindent">ut ait Vergilius, eademque inlisa humo non dissipatur, quae res nos admonet inesse tali materiae naturalem
<span class="br"></span><span class="lineNumber">19</span><span class="br"></span>sucum et pinguitudinem. Sed si velis scrobibus




</p></section><notes><section class="footnotes"><ul><li class="note" id="note_LCL361_118_1"><a class="footnoteCrossrefLink" href="#target_note_LCL361_118_1" title="Click to highlight in text"><sup class="lineRef">1</sup>conspergitur <span class="italic">S</span><sup>2</sup> <span class="italic">et R aliquot, edd. ante Lundstr√∂m.</span></a></li><script type="text/javascript">document.getElementById('note_LCL361_118_1').style.display = "none";</script></ul></section></notes></section>