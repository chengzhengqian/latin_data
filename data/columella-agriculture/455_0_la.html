<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2">
<p>VII. Sed quoniam plerisque videtur istud operosum,
qualiacunque vasa placuerint, collocari debebunt.
Suggestus lapideus extenditur per totum apiarium in<a class="footnoteLink" href="#note_LCL407_446_1" id="target_note_LCL407_446_1"><sup>1</sup></a> tres pedes altitudinis<a class="footnoteLink" href="#note_LCL407_446_2" id="target_note_LCL407_446_2"><sup>2</sup></a> extructus, isque diligenter opere tectorio levigatur, ita ne ascensus lacertis, aut anguibus, aliisve noxiis animalibus
<span class="br"></span><span class="lineNumber">2</span><span class="br"></span>praebeatur. Superponuntur deinde, sive, ut Celso placet,lateribus facta domicilia,sive,ut nobis, alvearia, praeterquam a tergo<a class="footnoteLink" href="#note_LCL407_446_3" id="target_note_LCL407_446_3"><sup>3</sup></a> circumstructa: seu, quod paene omnium in usu est, qui modo diligenter ista curant, per ordinem vasa disposita ligantur, vel laterculis, vel caementis, ita ut singula binis parietibus angustis contineantur, liberaeque frontes utrimque sint. Nam et qua procedunt, nonnunquam patefaciendae sunt,<a class="footnoteLink" href="#note_LCL407_446_4" id="target_note_LCL407_446_4"><sup>4</sup></a> et multo magis a tergo, quia subinde curantur examina.
<span class="br"></span><span class="lineNumber">3</span><span class="br"></span>Sin autem nulli parietes alvis intervenient, sic tamen collocandae erunt, ut paulum altera ab altera distet, ne,<a class="footnoteLink" href="#note_LCL407_446_5" id="target_note_LCL407_446_5"><sup>5</sup></a> cum inspiciuntur, ea, quae in curatione tractatur, haerentem sibi alteram concutiat, vicinasque apes conterreat, quae omnem motum imbecillis ut cereis<a class="footnoteLink" href="#note_LCL407_446_6" id="target_note_LCL407_446_6"><sup>6</sup></a> scilicet operibus suis tamquam ruinam timent. Ordines quidem vasorum superinstructos
in altitudinem tres esse abunde est, quoniam summum sic quoque parum commode curator inspicit.
<span class="br"></span><span class="lineNumber">4</span><span class="br"></span>Ora cavearum, quae praebent apibus vestibula,
proniora sint quam terga, ut ne influant imbres.






</p></section><notes><section class="footnotes"><ul><li class="note" id="note_LCL407_446_1"><a class="footnoteCrossrefLink" href="#target_note_LCL407_446_1" title="Click to highlight in text"><sup class="lineRef">1</sup>in <span class="italic">ac:</span> per <span class="italic">SA.</span></a></li><script type="text/javascript">document.getElementById('note_LCL407_446_1').style.display = "none";</script><li class="note" id="note_LCL407_446_2"><a class="footnoteCrossrefLink" href="#target_note_LCL407_446_2" title="Click to highlight in text"><sup class="lineRef">2</sup><span class="italic">post</span> altitudinis <span class="italic">add.</span> totidemque crassitudinis <span class="italic">ac: om. SA.</span></a></li><script type="text/javascript">document.getElementById('note_LCL407_446_2').style.display = "none";</script><li class="note" id="note_LCL407_446_3"><a class="footnoteCrossrefLink" href="#target_note_LCL407_446_3" title="Click to highlight in text"><sup class="lineRef">3</sup><span class="italic">ante</span> tergo <span class="italic">add.</span> et frontibus <span class="italic">SAa: om. edd.</span></a></li><script type="text/javascript">document.getElementById('note_LCL407_446_3').style.display = "none";</script><li class="note" id="note_LCL407_446_4"><a class="footnoteCrossrefLink" href="#target_note_LCL407_446_4" title="Click to highlight in text"><sup class="lineRef">4</sup>sunt <span class="italic">Aac:</span> sint <span class="italic">S.</span></a></li><script type="text/javascript">document.getElementById('note_LCL407_446_4').style.display = "none";</script><li class="note" id="note_LCL407_446_5"><a class="footnoteCrossrefLink" href="#target_note_LCL407_446_5" title="Click to highlight in text"><sup class="lineRef">5</sup>nec <span class="italic">SAac.</span></a></li><script type="text/javascript">document.getElementById('note_LCL407_446_5').style.display = "none";</script><li class="note" id="note_LCL407_446_6"><a class="footnoteCrossrefLink" href="#target_note_LCL407_446_6" title="Click to highlight in text"><sup class="lineRef">6</sup>cereis <span class="italic">ac:</span> ceteris <span class="italic">SA.</span></a></li><script type="text/javascript">document.getElementById('note_LCL407_446_6').style.display = "none";</script></ul></section></notes></section>