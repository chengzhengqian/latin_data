<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

fossarum competant. Sed<a class="footnoteLink" href="#note_LCL361_114_1" id="target_note_LCL361_114_1"><sup>1</sup></a> latius apertas summa parte declivesque et ad solum coartatas imbricibus supinis similes facere conveniet; nam quarum recta sunt latera, celeriter aquis vitiantur et superioris
<span class="br"></span><span class="lineNumber">10</span><span class="br"></span>soli lapsibus replentur. Opertae rursus occaecari debebunt sulcis in altitudinem tripedaneam depressis; qui cum parte dimidia lapides minutos vel nudam glaream receperint, aequentur superiecta terra, quae fuerat effossa. Vel si nec lapis erit nec glarea, sarmentis connexus velut funis informabitur in eam crassitudinem, quam solum fossae possit angustae
<span class="br"></span><span class="lineNumber">11</span><span class="br"></span>quasi accommodatam coartatamque capere. Tum per imum<a class="footnoteLink" href="#note_LCL361_114_2" id="target_note_LCL361_114_2"><sup>2</sup></a> contendetur, ut super calcatis cupressinis vel pineis aut, si eae non erunt, aliis frondibus terra contegatur, in principio atque exitu fossae more ponticulorum binis saxis tantummodo pilarum vice constitutis et singulis superpositis, ut eius modi constructio ripam sustineat, ne praecludatur umoris inlapsus atque exitus.</p>
<p>Nemorosi frutectosique tractus duplex cura est vel exstirpandis radicitus arboribus et removendis vel, si rarae sunt, tantum succidendis incendendisque
<span class="br"></span><span class="lineNumber">12</span><span class="br"></span>et inarandis. Ac saxosum facile est expedire lectione





</p></section><notes><section class="footnotes"><ul><li class="note" id="note_LCL361_114_1"><a class="footnoteCrossrefLink" href="#target_note_LCL361_114_1" title="Click to highlight in text"><sup class="lineRef">1</sup>sed patentes latius <span class="italic">Schn.</span>: sed et petentes latius <span class="italic">Ald., Gesn.</span></a></li><script type="text/javascript">document.getElementById('note_LCL361_114_1').style.display = "none";</script><li class="note" id="note_LCL361_114_2"><a class="footnoteCrossrefLink" href="#target_note_LCL361_114_2" title="Click to highlight in text"><sup class="lineRef">2</sup>humum <span class="italic">M.</span></a></li><script type="text/javascript">document.getElementById('note_LCL361_114_2').style.display = "none";</script></ul></section></notes></section>