<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

neque cursu exerceantur, neque frigori committantur,
nec in angusto clauso, ne aliae aliarum conceptus elidant: nam haec omnia incommoda fetum abigunt.
Quod si tamen aut partu aut abortu equa laboravit, remedio erit felicula trita, et aqua tepida
<span class="br"></span><span class="lineNumber">12</span><span class="br"></span>permixta ac data per cornu. Sin autem prospere cessit, minime manu contingendus pullus erit.<a class="footnoteLink" href="#note_LCL407_196_1" id="target_note_LCL407_196_1"><sup>1</sup></a> Nam laeditur etiam levissimo contactu. Tantum<a class="footnoteLink" href="#note_LCL407_196_2" id="target_note_LCL407_196_2"><sup>2</sup></a> cura adhibebitur, ut et amplo et calido loco cum matre versetur, ne aut frigus adhuc infirmo noceat, aut mater in angustiis eum obterat. Paulatim deinde producendus erit, providendumque, ne stercore
ungulas adurat. Mox cum firmior fuerit, in eadem pascua, in quibus mater est, dimittendus, ne
<span class="br"></span><span class="lineNumber">13</span><span class="br"></span>desiderio partus sui laboret equa. Nam id praecipue genus pecudis amore natorum, nisi fiat potestas, noxam trahit. Vulgari feminae solenne est omnibus annis parere, generosam convenit alternis continere, quo firmior pullus lacte materno laboribus certaminum
praeparetur.</p>
<p>XXVIII. Marem putant minorem trimo non esse idoneum admissurae, posse vero usque ad vigesimum annum progenerare; feminam bimam recte concipere,
ut post tertium annum enixa fetum educet:


</p></section><notes><section class="footnotes"><ul><li class="note" id="note_LCL407_196_1"><a class="footnoteCrossrefLink" href="#target_note_LCL407_196_1" title="Click to highlight in text"><sup class="lineRef">1</sup>pullus erit <span class="italic">S</span>: polluerit <span class="italic">AR</span>: poluerit <span class="italic">c.</span></a></li><script type="text/javascript">document.getElementById('note_LCL407_196_1').style.display = "none";</script><li class="note" id="note_LCL407_196_2"><a class="footnoteCrossrefLink" href="#target_note_LCL407_196_2" title="Click to highlight in text"><sup class="lineRef">2</sup>tanta <span class="italic">SAR.</span></a></li><script type="text/javascript">document.getElementById('note_LCL407_196_2').style.display = "none";</script></ul></section></notes></section>