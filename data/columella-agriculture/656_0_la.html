<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

componito, et sic infundito sinapi et aceto, ut a iure contegantur.</p>
<span class="br"></span><span class="lineNumber">4</span><span class="br"></span><p>Napi quoque, sed integri, si minuti sunt, maiores autem insecti, eodem iure, quo rapa, condiri possunt: sed curandum est, ut haec utraque antequam caulem agant et cymam faciant, dum sunt tenera, componantur.
<span class="br"></span><span class="lineNumber">5</span><span class="br"></span>Napos minutos integros, aut rursus amplos in tres aut quattuor partes divisos in vas conicito,
et aceto infundito, salis quoque cocti unum sextarium in congium aceti adicito. Post trigesimum
diem uti poteris.</p>
<p>LVII. Semen sinapis diligenter purgato, et cribrato:
deinde aqua frigida eluito, et cum fuerit bene lautum, duabus horis in aqua sinito. Postea tollito, et manibus expressum in mortarium novum aut bene emundatum conicito, et pistillis conterito. Cum contritum fuerit, totam intritam ad medium mortarium
contrahito, et comprimito manu plana. Deinde cum compresseris, scarifato, et impositis paucis carbonibus vivis aquam nitratam suffundito, ut omnem amaritudinem eius et pallorem exsaniet.<a class="footnoteLink" href="#note_LCL408_332_1" id="target_note_LCL408_332_1"><sup>1</sup></a> Deinde statim mortarium erigito, ut omnis humor eliquetur. Post hoc album acre acetum adicito, et pistillo permisceto, colatoque. Hoc ius ad rapa
<span class="br"></span><span class="lineNumber">2</span><span class="br"></span>condienda optime facit. Ceterum si velis ad usum conviviorum praeparare, cum exsaniaveris sinapi, nucleos pineos quam recentissimos et amygdalam<a class="footnoteLink" href="#note_LCL408_332_2" id="target_note_LCL408_332_2"><sup>2</sup></a> adicito, diligenterque conterito infuso aceto. Cetera,


</p></section><notes><section class="footnotes"><ul><li class="note" id="note_LCL408_332_1"><a class="footnoteCrossrefLink" href="#target_note_LCL408_332_1" title="Click to highlight in text"><sup class="lineRef">1</sup>exaniet <span class="italic">SAac.</span></a></li><script type="text/javascript">document.getElementById('note_LCL408_332_1').style.display = "none";</script><li class="note" id="note_LCL408_332_2"><a class="footnoteCrossrefLink" href="#target_note_LCL408_332_2" title="Click to highlight in text"><sup class="lineRef">2</sup>amylum <span class="italic">SAa</span>: amilium <span class="italic">c.</span></a></li><script type="text/javascript">document.getElementById('note_LCL408_332_2').style.display = "none";</script></ul></section></notes></section>