<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

subiectae seminibus adobruuntur, ut fiant capita
<span class="br"></span><span class="lineNumber">32</span><span class="br"></span>latioris incrementi. Cultus autem porri capitati assidua sartio et stercoratio est. Nec aliud tamen sectivi, nisi quod<a class="footnoteLink" href="#note_LCL408_148_1" id="target_note_LCL408_148_1"><sup>1</sup></a> toties rigari, et stercorari, sarririque
debet, quoties demetitur. Semen eius locis calidis mense Ianuario, frigidis Februario seritur: cuius incrementum quo maius fiat, raris linteolis complura grana illigantur, atque ita obruuntur. Enatum autem differri debet in iis locis, quibus aqua subministrari non potest, circa aequinoctium autumni:
at quibus possis humorem praebere, mense Maio recte transfertur.</p>
<span class="br"></span><span class="lineNumber">33</span><span class="br"></span><p>Apium quoque possis plantis serere, nec minus semine. Sed praecipue aqua laetatur, et ideo secundum fontem commodissime ponitur. Quod si quis id velit lati folii facere, quantum seminis possint tres digiti comprehendere, raro linteolo illiget,<a class="footnoteLink" href="#note_LCL408_148_2" id="target_note_LCL408_148_2"><sup>2</sup></a> et ita in areolas dispositum releget. Vel si crispae frondis id fieri maluerit, semen eius inditum pilae, et saligneo pilo pinsitum, expolitumque, similiter
<span class="br"></span><span class="lineNumber">34</span><span class="br"></span>linteolis ligatum obruat. Potest etiam citra hanc operam fieri crispum qualitercunque satum, si, cum est natum, incrementum eius supervoluto cylindro coerceas. Satio eius est optima post idus Maias usque in solstitium: nam teporem<a class="footnoteLink" href="#note_LCL408_148_3" id="target_note_LCL408_148_3"><sup>3</sup></a> desiderat. Fere etiam his diebus ocima seruntur: quorum cum semen obrutum est, diligenter inculcatur pavicula vel



</p></section><notes><section class="footnotes"><ul><li class="note" id="note_LCL408_148_1"><a class="footnoteCrossrefLink" href="#target_note_LCL408_148_1" title="Click to highlight in text"><sup class="lineRef">1</sup>quod <span class="italic">S</span>: quo <span class="italic">AR.</span></a></li><script type="text/javascript">document.getElementById('note_LCL408_148_1').style.display = "none";</script><li class="note" id="note_LCL408_148_2"><a class="footnoteCrossrefLink" href="#target_note_LCL408_148_2" title="Click to highlight in text"><sup class="lineRef">2</sup>illiget <span class="italic">R</span>: liget <span class="italic">SA.</span></a></li><script type="text/javascript">document.getElementById('note_LCL408_148_2').style.display = "none";</script><li class="note" id="note_LCL408_148_3"><a class="footnoteCrossrefLink" href="#target_note_LCL408_148_3" title="Click to highlight in text"><sup class="lineRef">3</sup>tempore <span class="italic">A</span>: tēpore <span class="italic">S</span><sup>1</sup>: teporē <span class="italic">S</span><sup>2</sup>.</a></li><script type="text/javascript">document.getElementById('note_LCL408_148_3').style.display = "none";</script></ul></section></notes></section>