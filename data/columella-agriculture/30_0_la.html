<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span>non infima valle reperitur; deterrima palustris, quae pigro lapsu repit; et<a class="footnoteLink" href="#note_LCL361_60_1" id="target_note_LCL361_60_1"><sup>1</sup></a> pestilens, quae in palude semper consistit. Hic idem tamen umor, quamvis nocentis naturae, temporibus hiemis edomitus
imbribus mitescit; ex quo caelestis aqua maxime salubris intellegitur, quod etiam venenati liquoris eluit perniciem. Sed hanc potui probatissimam
<span class="br"></span><span class="lineNumber">4</span><span class="br"></span>diximus. Ceterum ad aestatum temperandos
calores et amoenitatem locorum plurimum conferunt salientes rivi, quos, si conditio loci patietur, qualescumque, dum tamen<a class="footnoteLink" href="#note_LCL361_60_2" id="target_note_LCL361_60_2"><sup>2</sup></a> dulces, utique perducendos
in villam censeo.</p>
<p>Sin summotus longius a collibus erit amnis et loci salubritas editiorque situs ripae permittet superponere
villam praefluenti,<a class="footnoteLink" href="#note_LCL361_60_3" id="target_note_LCL361_60_3"><sup>3</sup></a> cavendum tamen erit, ut a tergo potius quam prae se flumen habeat et ut aedificii frons aversa sit ab infestis eius regionis ventis et amicissimis adversa; quoniam<a class="footnoteLink" href="#note_LCL361_60_4" id="target_note_LCL361_60_4"><sup>4</sup></a> plerique amnes aestate vaporatis, hieme frigidis nebulis caligant, quae nisi vi maiore inspirantium ventorum summoventur, pecudibus hominibusque conferunt
<span class="br"></span><span class="lineNumber">5</span><span class="br"></span>pestem. Optime autem salubribus, ut dixi, locis ad orientem vel ad meridiem, gravibus ad septentrionem villa convertitur. Eademque semper mare recte conspicit, cum pulsatur ac fluctu respergitur, num-








</p></section><notes><section class="footnotes"><ul><li class="note" id="note_LCL361_60_1"><a class="footnoteCrossrefLink" href="#target_note_LCL361_60_1" title="Click to highlight in text"><sup class="lineRef">1</sup>repit, et <span class="italic">Lundström</span>: repet <span class="italic">SAR</span>: repit <span class="italic">vulgo.</span></a></li><script type="text/javascript">document.getElementById('note_LCL361_60_1').style.display = "none";</script><li class="note" id="note_LCL361_60_2"><a class="footnoteCrossrefLink" href="#target_note_LCL361_60_2" title="Click to highlight in text"><sup class="lineRef">2</sup>dummodo (<span class="italic">vel</span> dumodo) <span class="italic">R, edd. ante Lundström.</span></a></li><script type="text/javascript">document.getElementById('note_LCL361_60_2').style.display = "none";</script><li class="note" id="note_LCL361_60_3"><a class="footnoteCrossrefLink" href="#target_note_LCL361_60_3" title="Click to highlight in text"><sup class="lineRef">3</sup>profluenti <span class="italic">R plerique, edd. ante Lundström.</span></a></li><script type="text/javascript">document.getElementById('note_LCL361_60_3').style.display = "none";</script><li class="note" id="note_LCL361_60_4"><a class="footnoteCrossrefLink" href="#target_note_LCL361_60_4" title="Click to highlight in text"><sup class="lineRef">4</sup>quom <span class="italic">vel</span> cum <span class="italic">R et multi edd., ut saepe.</span></a></li><script type="text/javascript">document.getElementById('note_LCL361_60_4').style.display = "none";</script></ul></section></notes></section>