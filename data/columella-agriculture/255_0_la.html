<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

montosis, quibus minus laetatur ulmus, recte seritur. Ulmus, quod et vitem commodissime patitur, et iucundissimum pabulum bubus affert, variisque generibus soli provenit, a plerisque praefertur. Itaque si<a class="footnoteLink" href="#note_LCL407_46_1" id="target_note_LCL407_46_1"><sup>1</sup></a> arbustum novum instituere cordi est, seminaria ulmorum vel fraxinorum parentur ea ratione, quam deinceps subscripsimus. Nam populi melius cacuminibus in arbusto protinus deponuntur.
<span class="br"></span><span class="lineNumber">6</span><span class="br"></span>Igitur pingui solo et modice humido bipalio terram pastinabimus, ac diligenter occatam et resolutam humum verno tempore in areas componemus. Sameram deinde, quae iam rubicundi coloris erit, et compluribus diebus insolata iacuerit, ut aliquem tamen succum et lentorem habeat, iniciemus areis, et eas totas seminibus spisse contegemus, atque ita cribro putrem terram duos alte digitos incernemus, et modice rigabimus, stramentisque areas cooperiemus,
ne prodeuntia cacumina seminum ab avibus
<span class="br"></span><span class="lineNumber">7</span><span class="br"></span>praerodantur. Ubi deinde prorepserint<a class="footnoteLink" href="#note_LCL407_46_2" id="target_note_LCL407_46_2"><sup>2</sup></a> plantae, stramenta colligemus, et manibus herbas carpemus: idque leviter et curiose faciendum est, ne adhuc tenerae brevesque radiculae ulmorum convellantur. Atque ipsas quidem areas ita anguste compositas habebimus,
ut qui runcaturi sunt, medias partes earum facile manu contingant: nam si latiores fuerint, ipsa
<span class="br"></span><span class="lineNumber">8</span><span class="br"></span>semina<a class="footnoteLink" href="#note_LCL407_46_3" id="target_note_LCL407_46_3"><sup>3</sup></a> proculcata noxam capient. Aestate deinde prius quam sol oriatur, aut ad vesperum, seminaria



</p></section><notes><section class="footnotes"><ul><li class="note" id="note_LCL407_46_1"><a class="footnoteCrossrefLink" href="#target_note_LCL407_46_1" title="Click to highlight in text"><sup class="lineRef">1</sup>si <span class="italic">S</span>: cui <span class="italic">ac</span>: <span class="italic">om. A.</span></a></li><script type="text/javascript">document.getElementById('note_LCL407_46_1').style.display = "none";</script><li class="note" id="note_LCL407_46_2"><a class="footnoteCrossrefLink" href="#target_note_LCL407_46_2" title="Click to highlight in text"><sup class="lineRef">2</sup>prorepserit <span class="italic">SAac.</span></a></li><script type="text/javascript">document.getElementById('note_LCL407_46_2').style.display = "none";</script><li class="note" id="note_LCL407_46_3"><a class="footnoteCrossrefLink" href="#target_note_LCL407_46_3" title="Click to highlight in text"><sup class="lineRef">3</sup>ipsa semina <span class="italic">Schneider</span>: ipsiseminibus <span class="italic">S</span>: ipsi seminibus <span class="italic">Aac.</span></a></li><script type="text/javascript">document.getElementById('note_LCL407_46_3').style.display = "none";</script></ul></section></notes></section>