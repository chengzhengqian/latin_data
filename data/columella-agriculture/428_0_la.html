<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

subiciantur: quoniam negatur anser aliena excudere
ova, nisi subiecta sua quoque habuerit. Supponuntur autem gallinis huius generis ova, sicut pavonina, plurima quinque, paucissima tria: ipsis
<span class="br"></span><span class="lineNumber">7</span><span class="br"></span>autem anseribus paucissima <span class="sc">vii</span>, plurima <span class="sc">xv</span>. Sed custodiri debet, ut ovis subiciantur herbae urticarum, quo quasi remedio medicantur, ne noceri possit excusis<a class="footnoteLink" href="#note_LCL407_392_1" id="target_note_LCL407_392_1"><sup>1</sup></a> anserculis, quos enecant urticae, si teneros pupugerint. Pullis autem formandis excudendisque triginta diebus opus est, cum sunt frigora: nam tepidis <span class="sc">xxv</span> satis est. Saepius tamen anser trigesimo
<span class="br"></span><span class="lineNumber">8</span><span class="br"></span>die nascitur. Atque is dum exiguus est, decem primis diebus pascitur in hara clausus<a class="footnoteLink" href="#note_LCL407_392_2" id="target_note_LCL407_392_2"><sup>2</sup></a> cum matre: postea cum serenitas permittit, producitur in prata, et ad piscinas. Cavendumque est, ne aut aculeis urticae compungatur, aut esuriens mittatur in pascuum: sed ante concisis intubis vel lactucae foliis saturetur. Nam si est adhuc parum firmus indigens ciborum pervenit in pascuum, fruticibus aut solidioribus herbis obluctatur ita pertinaciter, ut collum abrumpat. Milium quoque aut etiam triticum mixtum cum aqua recte praebetur. Atque ubi paulum se confirmavit, in gregem coaequalium compellitur, et hordeo alitur: quod et matricibus
<span class="br"></span><span class="lineNumber">9</span><span class="br"></span>praebere non inutile est. Pullos autem non expedit plures in singulas haras quam vicenos adici; nec rursus omnino cum maioribus includi, quoniam validior


</p></section><notes><section class="footnotes"><ul><li class="note" id="note_LCL407_392_1"><a class="footnoteCrossrefLink" href="#target_note_LCL407_392_1" title="Click to highlight in text"><sup class="lineRef">1</sup>excusis <span class="italic">edd.</span>: excussis <span class="italic">codd.</span></a></li><script type="text/javascript">document.getElementById('note_LCL407_392_1').style.display = "none";</script><li class="note" id="note_LCL407_392_2"><a class="footnoteCrossrefLink" href="#target_note_LCL407_392_2" title="Click to highlight in text"><sup class="lineRef">2</sup>clausus <span class="italic">ac</span>: clausum <span class="italic">SA.</span></a></li><script type="text/javascript">document.getElementById('note_LCL407_392_2').style.display = "none";</script></ul></section></notes></section>