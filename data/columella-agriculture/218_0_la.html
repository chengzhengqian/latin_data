<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

fuisse; ex quibus Graecinus, qui sic refert: potest videri satis esse constitutam vineam ter fodere. Celsus quoque et Atticus consentiunt tres esse motus in vite seu potius in omni surculo naturales: unum, quo germinet; alterum, quo floreat;<a class="footnoteLink" href="#note_LCL361_436_1" id="target_note_LCL361_436_1"><sup>1</sup></a> tertium, quo maturescat. Hos ergo motus censent fossionibus concitari. Non enim natura quod vult satis efficit, nisi eam labore<a class="footnoteLink" href="#note_LCL361_436_2" id="target_note_LCL361_436_2"><sup>2</sup></a> cum studio iuveris. Atque haec colendarum vinearum cura finitur vindemia.</p>
<p>XXIX. Redeo nunc ad eam partem disputationis, qua sum professus vitium inserendarum tuendarumque
insitionum praecepta. Tempus inserendi Iulius Atticus tradidit ex Kalendis Novembribus in Kalendas Iunias, quoad posse custodiri surculum sine germine adfirmat. Eoque debemus intellegere nullam partem anni excipi, si sit sarmenti silentis facultas. Id porro in aliis stirpium generibus, quae firmioris et sucosioris libri sunt, posse fieri sane <span class="br"></span><span class="lineNumber">2</span><span class="br"></span>concesserim. In vitibus nimis temere tot mensium<a class="footnoteLink" href="#note_LCL361_436_3" id="target_note_LCL361_436_3"><sup>3</sup></a> rusticis insitionem permissam dissimulare non est fidei meae: nec quia ignorem<a class="footnoteLink" href="#note_LCL361_436_4" id="target_note_LCL361_436_4"><sup>4</sup></a> brumae temporibus aliquando insitam vitem comprehendere. Sed non quid in uno vel altero experimento casu fiat, verum quid certa ratione plerumque proveniat, discentibus praecipere debemus.<a class="footnoteLink" href="#note_LCL361_436_5" id="target_note_LCL361_436_5"><sup>5</sup></a> Etenim si exiguo numero periclitandum sit, in quo maior cura temeritati







</p></section><notes><section class="footnotes"><ul><li class="note" id="note_LCL361_436_1"><a class="footnoteCrossrefLink" href="#target_note_LCL361_436_1" title="Click to highlight in text"><sup class="lineRef">1</sup>confloreat <span class="italic">SA.</span></a></li><script type="text/javascript">document.getElementById('note_LCL361_436_1').style.display = "none";</script><li class="note" id="note_LCL361_436_2"><a class="footnoteCrossrefLink" href="#target_note_LCL361_436_2" title="Click to highlight in text"><sup class="lineRef">2</sup>laborem <span class="italic">SA.</span></a></li><script type="text/javascript">document.getElementById('note_LCL361_436_2').style.display = "none";</script><li class="note" id="note_LCL361_436_3"><a class="footnoteCrossrefLink" href="#target_note_LCL361_436_3" title="Click to highlight in text"><sup class="lineRef">3</sup>mensum <span class="italic">SA.</span></a></li><script type="text/javascript">document.getElementById('note_LCL361_436_3').style.display = "none";</script><li class="note" id="note_LCL361_436_4"><a class="footnoteCrossrefLink" href="#target_note_LCL361_436_4" title="Click to highlight in text"><sup class="lineRef">4</sup>nec quia ignorem <span class="italic">a</span>: nec qui nigriorem <span class="italic">SAc</span>: licet quidem ignorem (<span class="italic">ex</span> igriorem <span class="italic">ut vid.</span>) <span class="italic">M</span>: non quod ignorem <span class="italic">vulgo.</span></a></li><script type="text/javascript">document.getElementById('note_LCL361_436_4').style.display = "none";</script><li class="note" id="note_LCL361_436_5"><a class="footnoteCrossrefLink" href="#target_note_LCL361_436_5" title="Click to highlight in text"><sup class="lineRef">5</sup>permiscere (permittere <span class="italic">a</span>) debeamus <span class="italic">SAac, Sobel.</span></a></li><script type="text/javascript">document.getElementById('note_LCL361_436_5').style.display = "none";</script></ul></section></notes></section>