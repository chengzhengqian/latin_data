<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

naturam loci: quod semper observari non solum in hoc, sed etiam in tota ruris disciplina Vergilius praecipit, cum ait:</p>
<blockquote><p><span class="line">Nec vero terrae ferre omnes omnia possunt.</span><span class="linebreak"></span></p></blockquote>
<span class="br"></span><span class="lineNumber">3</span><span class="br"></span><p>Pinguis et campestris situs proceras oves tolerat; gracilis et collinus quadratas; silvestris et montosus exiguas; pratis planisque novalibus tectum pecus commodissime pascitur. Idque non solum generibus,
sed etiam coloribus plurimum refert. Generis eximii Calabras, Apulasque et Milesias<a class="footnoteLink" href="#note_LCL407_234_1" id="target_note_LCL407_234_1"><sup>1</sup></a> nostri existimabant, earumque optimas Tarentinas. Nunc Gallicae pretiosiores habentur, earumque praecipue Altinates. Item quae circa Parmam et Mutinam macris stabulantur campis. Color albus cum sit
<span class="br"></span><span class="lineNumber">4</span><span class="br"></span>optimus, tum etiam est utilissimus, quod ex eo plurimi fiunt, neque hic ex alio. Sunt etiam suapte natura pretio commendabiles<a class="footnoteLink" href="#note_LCL407_234_2" id="target_note_LCL407_234_2"><sup>2</sup></a> pullus atque fuscus, quos praebent in Italia Pollentia, in Baetica Corduba. Nec minus Asia rutilos,<a class="footnoteLink" href="#note_LCL407_234_3" id="target_note_LCL407_234_3"><sup>3</sup></a> quos vocant ἐρυθραίους. Sed et alias varietates in hoc pecoris genere docuit usus exprimere. Nam cum in municipium Gaditanum ex vicino Africae miri coloris silvestres ac feri arietes, sicut aliae bestiae, munerariis deportarentur, M. Columella
patruus meus acris vir ingenii, atque illustris








</p></section><notes><section class="footnotes"><ul><li class="note" id="note_LCL407_234_1"><a class="footnoteCrossrefLink" href="#target_note_LCL407_234_1" title="Click to highlight in text"><sup class="lineRef">1</sup>miles <span class="italic">SAac.</span></a></li><script type="text/javascript">document.getElementById('note_LCL407_234_1').style.display = "none";</script><li class="note" id="note_LCL407_234_2"><a class="footnoteCrossrefLink" href="#target_note_LCL407_234_2" title="Click to highlight in text"><sup class="lineRef">2</sup>commendabilis <span class="italic">SAac.</span></a></li><script type="text/javascript">document.getElementById('note_LCL407_234_2').style.display = "none";</script><li class="note" id="note_LCL407_234_3"><a class="footnoteCrossrefLink" href="#target_note_LCL407_234_3" title="Click to highlight in text"><sup class="lineRef">3</sup>lutilos <span class="italic">SA</span><sup>1</sup>.</a></li><script type="text/javascript">document.getElementById('note_LCL407_234_3').style.display = "none";</script></ul></section></notes></section>