<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

eligantur. Nam est aliud genus varium, quod a fero mitigatum domesticum factum est. Id neque aeque fecundum est, nec tam pretiosum: propter quod
<span class="br"></span><span class="lineNumber">4</span><span class="br"></span>minime nutriendum est. Anseribus admittendis tempus aptissimum est a bruma; mox ad pariendum, et ad incubandum a Calen. Februariis vel Martiis usque ad solstitium, quod fit ultima parte mensis Iunii. Ineunt autem non, ut priores aves, de quibus diximus, insistentes humi: nam fere in flumine aut piscinis id faciunt: singulaeque ter anno pariunt, si prohibeantur fetus suos excudere,<a class="footnoteLink" href="#note_LCL407_390_1" id="target_note_LCL407_390_1"><sup>1</sup></a> quod magis
<span class="br"></span><span class="lineNumber">5</span><span class="br"></span>expedit, quam quum ipsae suos fovent. Nam et a gallinis melius enutriuntur, et longe maior grex efficitur. Pariunt autem singulis fetibus ova, primo quina, sequenti quaterna, novissimo terna: quem partum nonnulli permittunt ipsis matribus educare, quia reliquo tempore anni vacaturae sunt a fetu. Minime autem concedendum est feminis extra saeptum parere, sed cum videbuntur sedem quaerere, comprimendae sunt atque tentandae. Nam si appropinquant partus, digito tanguntur ova, quae
<span class="br"></span><span class="lineNumber">6</span><span class="br"></span>sunt in prima parte locorum genitalium. Quamobrem perduci ad haram debent, includique ut fetum edant: idque singulis semel fecisse satis est, quoniam unaquaeque recurrit eodem, ubi primo peperit. Sed novissimo fetu cum volumus ipsas incubare, notandi erunt uniuscuiusque partus, ut suis matribus

</p></section><notes><section class="footnotes"><ul><li class="note" id="note_LCL407_390_1"><a class="footnoteCrossrefLink" href="#target_note_LCL407_390_1" title="Click to highlight in text"><sup class="lineRef">1</sup>excudere <span class="italic">codd.</span>: excludere <span class="italic">edd.</span></a></li><script type="text/javascript">document.getElementById('note_LCL407_390_1').style.display = "none";</script></ul></section></notes></section>