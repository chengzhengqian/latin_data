<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

memores ignorantiae nostrae vigentis sensus adolescentulos
corporisque robusti peritissimis agricolis commendemus. Quorum monitionibus vel unus<a class="footnoteLink" href="#note_LCL408_52_1" id="target_note_LCL408_52_1"><sup>1</sup></a> ex multis, (nam est difficile erudire) non solum rusticationis, sed imperandi consequatur scientiam. Quidam enim quamvis operum probatissimi artifices, imperitandi parum prudentes aut saevius aut etiam lenius agendo rem dominorum corrumpunt. Quare,
<span class="br"></span><span class="lineNumber">7</span><span class="br"></span>sicut dixi, docendus, et a pueritia rusticis operibus
edurandus, multisque prius experimentis inspiciendus erit futurus villicus, nec solum an perdidicerit
disciplinam ruris, sed an etiam domino fidem ac benevolentiam exhibeat, sine quibus nihil prodest villici summa scientia. Potissimum autem est in eo magisterio scire et aestimare, quale officium et qualis labor sit cuique iniungendus. Nam nec valentissimus possit<a class="footnoteLink" href="#note_LCL408_52_2" id="target_note_LCL408_52_2"><sup>2</sup></a> exequi quod imperatur, si nesciat quid agat; nec peritissimus, si sit invalidus.
<span class="br"></span><span class="lineNumber">8</span><span class="br"></span>Qualitas<a class="footnoteLink" href="#note_LCL408_52_3" id="target_note_LCL408_52_3"><sup>3</sup></a> itaque cuiusque rei consideranda est. Quippe aliqua sunt opera tantummodo virium, tanquam promovendi onera portandique: aliqua sociata viribus et arti, ut fodiendi<a class="footnoteLink" href="#note_LCL408_52_4" id="target_note_LCL408_52_4"><sup>4</sup></a> arandique, ut segetes et prata desecandi; nonnullis minus virium, plus artis adhibetur, sicut putationibus insitionibusque vineti: plurimum etiam scientia pollet in aliquibus, ut in pastione pecoris atque eiusdem
<span class="br"></span><span class="lineNumber">9</span><span class="br"></span>medicina. Quorum omnium officiorum villicus, quod




</p></section><notes><section class="footnotes"><ul><li class="note" id="note_LCL408_52_1"><a class="footnoteCrossrefLink" href="#target_note_LCL408_52_1" title="Click to highlight in text"><sup class="lineRef">1</sup>unus <span class="italic">ed. pr.</span>: unum <span class="italic">R</span>: <span class="italic">om. SA.</span></a></li><script type="text/javascript">document.getElementById('note_LCL408_52_1').style.display = "none";</script><li class="note" id="note_LCL408_52_2"><a class="footnoteCrossrefLink" href="#target_note_LCL408_52_2" title="Click to highlight in text"><sup class="lineRef">2</sup>possit <span class="italic">vet. ed.</span>: posset <span class="italic">R</span>: <span class="italic">om. SA.</span></a></li><script type="text/javascript">document.getElementById('note_LCL408_52_2').style.display = "none";</script><li class="note" id="note_LCL408_52_3"><a class="footnoteCrossrefLink" href="#target_note_LCL408_52_3" title="Click to highlight in text"><sup class="lineRef">3</sup>nostrae (§ 6)—qualitas <span class="italic">om. SA.</span></a></li><script type="text/javascript">document.getElementById('note_LCL408_52_3').style.display = "none";</script><li class="note" id="note_LCL408_52_4"><a class="footnoteCrossrefLink" href="#target_note_LCL408_52_4" title="Click to highlight in text"><sup class="lineRef">4</sup>foviendi <span class="italic">A.</span></a></li><script type="text/javascript">document.getElementById('note_LCL408_52_4').style.display = "none";</script></ul></section></notes></section>