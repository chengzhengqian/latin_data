<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

utiliter quam delicate habeat munitamque diligenter a vento, frigore pluviaque, quae cuncta prohibentur pellibus manicatis, centonibus confectis vel sagis cucullis. Id si fiat, nullus dies tam intolerabilis est,
<span class="br"></span><span class="lineNumber">10</span><span class="br"></span>quo non sub divo moliri aliquid possit. Nec tantum operis agrestis sit artifex, sed et animi, quantum servile patitur ingenium, virtutibus instructus, ut neque remisse neque crudeliter imperet semperque aliquos ex melioribus foveat, parcat tamen etiam minus bonis, ita ut potius timeant eius severitatem, quam crudelitatem detestentur. Id contingere poterit,
si maluerit custodire subiectos, ne peccent, quam neglegentia sua committere, ut puniat delinquentes.
<span class="br"></span><span class="lineNumber">11</span><span class="br"></span>Nulla est autem maior vel nequissimi hominis custodia
quam operis exactio, ut iusta reddantur, ut vilicus semper se repraesentet. Sic enim et magistri singulorum officiorum sedulo munia sua exsequuntur,<a class="footnoteLink" href="#note_LCL361_88_1" id="target_note_LCL361_88_1"><sup>1</sup></a> et ceteri post fatigationem<a class="footnoteLink" href="#note_LCL361_88_2" id="target_note_LCL361_88_2"><sup>2</sup></a> operis quieti ac somno potius quam deliciis operam dabunt.</p>
<span class="br"></span><span class="lineNumber">12</span><span class="br"></span><p>Iam illa vetera, sed optimi moris, quae nunc exoleverunt, utinam possint obtineri: ne conservo ministro
quoquam, nisi in re domini, utatur; ne cibum nisi in conspectu familiae capiat neve alium quam


</p></section><notes><section class="footnotes"><ul><li class="note" id="note_LCL361_88_1"><a class="footnoteCrossrefLink" href="#target_note_LCL361_88_1" title="Click to highlight in text"><sup class="lineRef">1</sup>exsequantur <span class="italic">SA</span>: exequantur <span class="italic">vett. edd.</span>: exequentur <span class="italic">Ald., Gesn., Schn.</span></a></li><script type="text/javascript">document.getElementById('note_LCL361_88_1').style.display = "none";</script><li class="note" id="note_LCL361_88_2"><a class="footnoteCrossrefLink" href="#target_note_LCL361_88_2" title="Click to highlight in text"><sup class="lineRef">2</sup>defatigationem <span class="italic">Gesn., Schn.</span></a></li><script type="text/javascript">document.getElementById('note_LCL361_88_2').style.display = "none";</script></ul></section></notes></section>