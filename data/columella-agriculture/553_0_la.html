<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

ferro commoveri. Itaque quidquid citra id genus effici potest, id ab his comprehenditur ut olea legatur, et conficiatur, ut vitis paletur et capite tenus alligetur,<a class="footnoteLink" href="#note_LCL408_126_1" id="target_note_LCL408_126_1"><sup>1</sup></a> ut iuga vineis imponantur et capistrentur.
<span class="br"></span><span class="lineNumber">96</span><span class="br"></span>Ceterum palmare, id est materias alligare,
hoc tempore non expedit, quia plurimae propter rigorem qui fit ex frigore, franguntur. Possunt etiam his diebus cerasa<a class="footnoteLink" href="#note_LCL408_126_2" id="target_note_LCL408_126_2"><sup>2</sup></a> et tuberes et Armeniacae atque amygdalae ceteraeque arbores quae primae florent, inseri commode. Nonnulli etiam legumina serunt.</p>
<span class="br"></span><span class="lineNumber">97</span><span class="br"></span><p>Calendis Ianuariis dies incertus. Tertio nonas Ianuarias Cancer occidit; tempestas varia. Pridie nonas Ianuarii media hiems; Auster multus, interdum pluvia. Non. Ianuariis Fidis<a class="footnoteLink" href="#note_LCL408_126_3" id="target_note_LCL408_126_3"><sup>3</sup></a> exoritur mane; tempestas varia. Sexto idus Ianuarias Auster, interdum Favonius. Quinto idus Ian. Auster,
<span class="br"></span><span class="lineNumber">98</span><span class="br"></span>interdum imber. Pridie idus Ian. incertus status caeli.</p>
<p>Per hos quoque dies abstinent terrenis operibus religiosiores agricolae, ita tamen ut ipsis calen. Ianuariis auspicandi causa omne genus operis instaurent,
ceterum differant terrenam molitionem usque in proximas idus.</p>
<p>Sed nec ignorare debebit villicus, quid uni iugo<a class="footnoteLink" href="#note_LCL408_126_4" id="target_note_LCL408_126_4"><sup>4</sup></a> boum quoquo mense per singulos dies praestari satis sit. Quare huius quoque curae rationem subiciemus.




</p></section><notes><section class="footnotes"><ul><li class="note" id="note_LCL408_126_1"><a class="footnoteCrossrefLink" href="#target_note_LCL408_126_1" title="Click to highlight in text"><sup class="lineRef">1</sup>alligetur <span class="italic">AR</span>: -entur <span class="italic">S.</span></a></li><script type="text/javascript">document.getElementById('note_LCL408_126_1').style.display = "none";</script><li class="note" id="note_LCL408_126_2"><a class="footnoteCrossrefLink" href="#target_note_LCL408_126_2" title="Click to highlight in text"><sup class="lineRef">2</sup>cerasia <span class="italic">SA</span>: cerasa <span class="italic">R.</span></a></li><script type="text/javascript">document.getElementById('note_LCL408_126_2').style.display = "none";</script><li class="note" id="note_LCL408_126_3"><a class="footnoteCrossrefLink" href="#target_note_LCL408_126_3" title="Click to highlight in text"><sup class="lineRef">3</sup>fidis <span class="italic">R</span>: fides <span class="italic">SA.</span></a></li><script type="text/javascript">document.getElementById('note_LCL408_126_3').style.display = "none";</script><li class="note" id="note_LCL408_126_4"><a class="footnoteCrossrefLink" href="#target_note_LCL408_126_4" title="Click to highlight in text"><sup class="lineRef">4</sup>iugo <span class="italic">AR</span>: iuga <span class="italic">S.</span></a></li><script type="text/javascript">document.getElementById('note_LCL408_126_4').style.display = "none";</script></ul></section></notes></section>