<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

eaque removenda sunt, ne incubans inani spe diutius detineatur<a class="footnoteLink" href="#note_LCL407_350_1" id="target_note_LCL407_350_1"><sup>1</sup></a> effeta. Pullos autem non oportet singulos, ut quisque natus sit, tollere, sed uno die in cubili sinere cum matre, et aqua ciboque
<span class="br"></span><span class="lineNumber">16</span><span class="br"></span>abstinere, dum omnes excludantur. Postero die, cum grex fuerit effectus, hoc modo deponatur.<a class="footnoteLink" href="#note_LCL407_350_2" id="target_note_LCL407_350_2"><sup>2</sup></a> Cribro viciario, vel etiam loliario, qui iam fuerit in usu, pulli superponantur, deinde puleii<a class="footnoteLink" href="#note_LCL407_350_3" id="target_note_LCL407_350_3"><sup>3</sup></a> surculis fumigentur. Ea res videtur prohibere pituitam
<span class="br"></span><span class="lineNumber">17</span><span class="br"></span>quae celerrime teneros interficit. Post haec cavea cum matre claudendi sunt, et farre hordeaceo cum aqua incocto, vel adoreo farre vino resperso modice alendi. Nam maxime cruditas vitanda est: et ob hoc iam tertia die cavea cum matre continendi sunt, priusque quam emittantur ad recentem cibum, singuli tentandi, ne quid hesterni habeant in gutture. Nam nisi vacua est ingluvies, cruditatem significat,
<span class="br"></span><span class="lineNumber">18</span><span class="br"></span>abstinerique debent, dum concoquant. Longius autem non est permittendum teneris evagari, sed circa caveam continendi sunt, et farina hordeacea pascendi dum corroborentur: cavendumque ne a serpentibus adflentur, quarum odor tam pestilens est, ut interimat universos. Id vitatur saepius incenso
cornu cervino, vel galbano, vel muliebri capillo: quorum omnium fere nidoribus praedicta pestis






</p></section><notes><section class="footnotes"><ul><li class="note" id="note_LCL407_350_1"><a class="footnoteCrossrefLink" href="#target_note_LCL407_350_1" title="Click to highlight in text"><sup class="lineRef">1</sup>retineatur <span class="italic">SAc</span>: detineatur <span class="italic">a.</span></a></li><script type="text/javascript">document.getElementById('note_LCL407_350_1').style.display = "none";</script><li class="note" id="note_LCL407_350_2"><a class="footnoteCrossrefLink" href="#target_note_LCL407_350_2" title="Click to highlight in text"><sup class="lineRef">2</sup>deponatur <span class="italic">SAa</span>: deponitur <span class="italic">c edd.</span></a></li><script type="text/javascript">document.getElementById('note_LCL407_350_2').style.display = "none";</script><li class="note" id="note_LCL407_350_3"><a class="footnoteCrossrefLink" href="#target_note_LCL407_350_3" title="Click to highlight in text"><sup class="lineRef">3</sup>pulei <span class="italic">codd.</span>: pulegii <span class="italic">edd.</span></a></li><script type="text/javascript">document.getElementById('note_LCL407_350_3').style.display = "none";</script></ul></section></notes></section>