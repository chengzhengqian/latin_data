<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

misceri. Ex hac compositione, quantum in sextarios musti quadragenos octonos adiciendum sit, incertum est, quoniam pro natura vini<a class="footnoteLink" href="#note_LCL408_236_1" id="target_note_LCL408_236_1"><sup>1</sup></a> aestimari oportet, quod satis sit: cavendumque est, ne conditus sapor
<span class="br"></span><span class="lineNumber">7</span><span class="br"></span>intelligatur. Nam ea res emptorem fugat. Ego tamen, si humida fuerit vindemia, trientem; si sicca, quadrantem medicaminis in binas amphoras miscere solitus sum ita, ut quattuor urnarum esset musti modus, urna autem quattuor et viginti sextariorum. Nonnullos agricolas singulis amphoris quadrantem medicaminis indidisse scio, sed hoc coactos fecisse propter nimiam infirmitatem vini eiusmodi, quod
<span class="br"></span><span class="lineNumber">8</span><span class="br"></span>vix triginta diebus integrum permanebat. Hoc tamen mustum, si sit lignorum copia, satius est infervefacere, et omnem spumam cum faecibus expurgare: quo facto decima pars decedet, sed reliqua perennis est. At si lignorum penuria est, marmoris vel gypsi, quod flos appellatur, uncias singulas, item ad tertias decocti defruti sextarios binos singulis amphoris miscere oportebit. Ea res etiamsi non in totum perennem, at certe usque in alteram vindemiam plerumque vini saporem servat.</p>
<p>XXI. Mustum quam dulcissimi saporis decoquetur ad tertias, et decoctum, sicut supra dixi, defrutum vocatur; quod cum defrixit, transfertur in vasa, et reponitur, ut post annum sit in usu. Potest tamen etiam post dies novem, quam refrixerit, adici in vinum: sed melius est, si anno requieverit. Eius defruti<a class="footnoteLink" href="#note_LCL408_236_2" id="target_note_LCL408_236_2"><sup>2</sup></a> sextarius in duas urnas musti adicitur, si mustum ex vineis collinis est: sed si ex campestribus,


</p></section><notes><section class="footnotes"><ul><li class="note" id="note_LCL408_236_1"><a class="footnoteCrossrefLink" href="#target_note_LCL408_236_1" title="Click to highlight in text"><sup class="lineRef">1</sup>vinea <span class="italic">S.</span></a></li><script type="text/javascript">document.getElementById('note_LCL408_236_1').style.display = "none";</script><li class="note" id="note_LCL408_236_2"><a class="footnoteCrossrefLink" href="#target_note_LCL408_236_2" title="Click to highlight in text"><sup class="lineRef">2</sup>defruti <span class="italic">Aa</span>: defrutis <span class="italic">S</span>: fruti <span class="italic">c.</span></a></li><script type="text/javascript">document.getElementById('note_LCL408_236_2').style.display = "none";</script></ul></section></notes></section>