<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

ante messem segetem non attingit, quoniam caeli conditio et terrae bonitas ea est ut vix ulla herba exeat nisi ex semine iacto, sive quia rari sunt imbres seu quia qualitas humi sic se cultoribus praebet.
<span class="br"></span><span class="lineNumber">4</span><span class="br"></span>In iis autem locis, ubi desideratur sartio, non ante sunt attingendae segetes, etiam si caeli status permittat,<a class="footnoteLink" href="#note_LCL361_182_1" id="target_note_LCL361_182_1"><sup>1</sup></a> quam cum sata sulcos contexerint. Triticumque et adoreum, cum quattuor fibras habere coeperint, hordeum, cum quinque, faba et cetera legumina, cum quattuor digitis a terra exstiterint, recte sarientur, excepto tamen lupino, cuius semini contraria est sartio, quoniam unam radicem habet, quae sive ferro succisa est seu vulnerata, totus
<span class="br"></span><span class="lineNumber">5</span><span class="br"></span>frutex emoritur. Quod etiam si non fieret, supervacuus
tamen esset<a class="footnoteLink" href="#note_LCL361_182_2" id="target_note_LCL361_182_2"><sup>2</sup></a> cultus, cum sola haec res adeo non infestetur herbis, ut ipsa herbas perimat. At quae<a class="footnoteLink" href="#note_LCL361_182_3" id="target_note_LCL361_182_3"><sup>3</sup></a> aliae segetes vel umidae moveri possunt, melius tamen siccae sariuntur, quia sic tractatae non infestantur rubigine; hordeum vero nisi siccissimum
<span class="br"></span><span class="lineNumber">6</span><span class="br"></span>tangi non debet. Fabam multi ne sariendam quidem putant, quod et manibus, cum maturuerit, ducta secernatur a cetera runcatione<a class="footnoteLink" href="#note_LCL361_182_4" id="target_note_LCL361_182_4"><sup>4</sup></a> et internatae herbae faeno reserventur. Cuius opinionis etiam Cornelius Celsus est, qui inter ceteras dotes eius<a class="footnoteLink" href="#note_LCL361_182_5" id="target_note_LCL361_182_5"><sup>5</sup></a> leguminis hanc quoque enumerat, quod sublata faba faenum ex eodem loco secari posse dicat. Sed mihi videtur pessimi agricolae committere ut satis





</p></section><notes><section class="footnotes"><ul><li class="note" id="note_LCL361_182_1"><a class="footnoteCrossrefLink" href="#target_note_LCL361_182_1" title="Click to highlight in text"><sup class="lineRef">1</sup>permittat <span class="italic">S, Lundström</span>: permittit <span class="italic">AR, et vulgo.</span></a></li><script type="text/javascript">document.getElementById('note_LCL361_182_1').style.display = "none";</script><li class="note" id="note_LCL361_182_2"><a class="footnoteCrossrefLink" href="#target_note_LCL361_182_2" title="Click to highlight in text"><sup class="lineRef">2</sup>esset <span class="italic">ac, Ursinus, Gesn., Schn.</span>: erat <span class="italic">SA, Lundström</span>: erit <span class="italic">R, vett. edd.</span></a></li><script type="text/javascript">document.getElementById('note_LCL361_182_2').style.display = "none";</script><li class="note" id="note_LCL361_182_3"><a class="footnoteCrossrefLink" href="#target_note_LCL361_182_3" title="Click to highlight in text"><sup class="lineRef">3</sup>At quae <span class="italic">Lundström</span>: atque <span class="italic">codd., Schn.</span>: at aliae segetes, quae <span class="italic">vulgo.</span></a></li><script type="text/javascript">document.getElementById('note_LCL361_182_3').style.display = "none";</script><li class="note" id="note_LCL361_182_4"><a class="footnoteCrossrefLink" href="#target_note_LCL361_182_4" title="Click to highlight in text"><sup class="lineRef">4</sup>runca <span class="italic">SA</span><sup>1</sup>, <span class="italic">Lundström.</span></a></li><script type="text/javascript">document.getElementById('note_LCL361_182_4').style.display = "none";</script><li class="note" id="note_LCL361_182_5"><a class="footnoteCrossrefLink" href="#target_note_LCL361_182_5" title="Click to highlight in text"><sup class="lineRef">5</sup>eius <span class="italic">om. R, edd. ante Schn.</span></a></li><script type="text/javascript">document.getElementById('note_LCL361_182_5').style.display = "none";</script></ul></section></notes></section>