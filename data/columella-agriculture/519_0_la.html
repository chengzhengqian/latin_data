<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2">
<p>Igitur primus omnium vigilet, familiamque semper ad opera cunctantem pro temporibus anni festinanter
producat et stronue ipse praecedat. Plurimum
enim refert colonos a primo mane opus aggredi
<span class="br"></span><span class="lineNumber">15</span><span class="br"></span>nec lentos per otium pigre procedere. Siquidem Ischomachus<a class="footnoteLink" href="#note_LCL408_58_1" id="target_note_LCL408_58_1"><sup>1</sup></a> idem ille: Malo, inquit, unius agilem atque industriam, quam decem hominum neglegentem
<span class="br"></span><span class="lineNumber">16</span><span class="br"></span>et tardam operam. Quippe plurimum affert mali, si operario tricandi<a class="footnoteLink" href="#note_LCL408_58_2" id="target_note_LCL408_58_2"><sup>2</sup></a> potestas fiat. Nam ut in itinere conficiendo saepe dimidio maturius pervenit is, qui naviter et sine ullis concessationibus permeabit, quam is, qui cum sit una profectus, umbras arborum fonticulorumque amoenitatem vel aurae refrigerationem captavit: sic in agresti negotio dici vix potest, quid navus operarius ignavo et
<span class="br"></span><span class="lineNumber">17</span><span class="br"></span>cessatore praestet. Hoc igitur custodire oportet villicum, ne statim a prima luce familia cunctanter et languide procedat, sed velut in aliquod proelium cum vigore et alacritate animi praecedentem eum tamquam ducem strenue sequatur, variisque exhortationibus
in opere ipso exhilaret laborantes: et interdum, tanquam deficienti succursurus, ferramentum
auferat parumper, et ipse fungatur eius officio, moneatque sic fieri debere, ut ab ipso fortiter sit effectum.</p>
<span class="br"></span><span class="lineNumber">18</span><span class="br"></span><p>Atque ubi crepusculum incesserit, neminem post se relinquat,<a class="footnoteLink" href="#note_LCL408_58_3" id="target_note_LCL408_58_3"><sup>3</sup></a> sed omnes subsequatur more optimi pastoris, qui e grege nullam pecudem patitur in






</p></section><notes><section class="footnotes"><ul><li class="note" id="note_LCL408_58_1"><a class="footnoteCrossrefLink" href="#target_note_LCL408_58_1" title="Click to highlight in text"><sup class="lineRef">1</sup>scomachus <span class="italic">A</span>: comachus <span class="italic">S.</span></a></li><script type="text/javascript">document.getElementById('note_LCL408_58_1').style.display = "none";</script><li class="note" id="note_LCL408_58_2"><a class="footnoteCrossrefLink" href="#target_note_LCL408_58_2" title="Click to highlight in text"><sup class="lineRef">2</sup>tricandi <span class="italic">SA</span>: meretricandi <span class="italic">R.</span></a></li><script type="text/javascript">document.getElementById('note_LCL408_58_2').style.display = "none";</script><li class="note" id="note_LCL408_58_3"><a class="footnoteCrossrefLink" href="#target_note_LCL408_58_3" title="Click to highlight in text"><sup class="lineRef">3</sup>reliquerit <span class="italic">S.</span></a></li><script type="text/javascript">document.getElementById('note_LCL408_58_3').style.display = "none";</script></ul></section></notes></section>