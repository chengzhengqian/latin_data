<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

oportet sibiloque adlectari, quo libentius bibant, tum demum reductos largiore pabulo satiari.</p>
<p>Hactenus de officio bubulci dixisse abunde est. Sequitur ut tempora quoque subigendi arvi praecipiamus.</p>
<p>IV. Pingues campi, qui diutius continent aquam, proscindendi sunt anni tempore iam incalescente, cum omnis herbas ediderint neque adhuc earum semina maturuerint; sed tam frequentibus densisque sulcis arandi sunt, ut vix dinoscatur, in utram partem vomer actus sit, quoniam sic omnes radices herbarum
<span class="br"></span><span class="lineNumber">2</span><span class="br"></span>perruptae necantur. Sed et compluribus iterationibus
sic resolvatur vervactum in pulverem, ut vel nullam vel exiguam desideret occationem,<a class="footnoteLink" href="#note_LCL361_128_1" id="target_note_LCL361_128_1"><sup>1</sup></a> cum seminavimus.<a class="footnoteLink" href="#note_LCL361_128_2" id="target_note_LCL361_128_2"><sup>2</sup></a> Nam veteres Romani dixerunt male subactum agrum, qui satis frugibus occandus sit.
<span class="br"></span><span class="lineNumber">3</span><span class="br"></span>Eum porro an recte aretur frequenter explorare debet agricola, nec tantum visu, qui fallitur non numquam superfusa terra latentibus scamnis, verum etiam tactu, qui minus decipitur cum solidi rigoris admota pertica transversis sulcis inseritur. E,a si aequaliter ac sine offensatione<a class="footnoteLink" href="#note_LCL361_128_3" id="target_note_LCL361_128_3"><sup>3</sup></a> penetravit, manifestum
est totum solum deinceps esse motum; sin autem subeunti durior aliqua pars obstitit, crudum vervactum esse demonstrat. Hoc cum saepius bubulci fieri vident, non committunt scamna facere.







</p></section><notes><section class="footnotes"><ul><li class="note" id="note_LCL361_128_1"><a class="footnoteCrossrefLink" href="#target_note_LCL361_128_1" title="Click to highlight in text"><sup class="lineRef">1</sup>occasionem <span class="italic">SA, et R plerique.</span></a></li><script type="text/javascript">document.getElementById('note_LCL361_128_1').style.display = "none";</script><li class="note" id="note_LCL361_128_2"><a class="footnoteCrossrefLink" href="#target_note_LCL361_128_2" title="Click to highlight in text"><sup class="lineRef">2</sup>seminabimus <span class="italic">S, vett. edd.</span>: seminaverimus <span class="italic">vulgo ante Lundstr√∂m.</span></a></li><script type="text/javascript">document.getElementById('note_LCL361_128_2').style.display = "none";</script><li class="note" id="note_LCL361_128_3"><a class="footnoteCrossrefLink" href="#target_note_LCL361_128_3" title="Click to highlight in text"><sup class="lineRef">3</sup>offensione <span class="italic">Ald., Gesn., Schn.</span></a></li><script type="text/javascript">document.getElementById('note_LCL361_128_3').style.display = "none";</script></ul></section></notes></section>