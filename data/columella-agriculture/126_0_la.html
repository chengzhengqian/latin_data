<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent noindent">
<span class="br"></span><span class="lineNumber">32</span><span class="br"></span>vincitur pretio quam vincit abundantia. Sed de hac sententia, quamquam et ipse paulo ante idem censuerim, quid tamen arcanius iudicem, suo loco mox dicam. Propositum est enim docere qua ratione vineae pariter feraces et pretiosae fluxurae possint constitui.</p>
<p>III. Nunc prius quam de satione vitium disseram, non alienum puto velut quoddam fundamentum iacere disputationi futurae, ut ante perpensum et exploratum habeamus an locupletet patrem familiae vinearum cultus. Est enim paene adhuc supervacuum
de his conserendis praecipere, dum quod prius est, nondum concedatur an omnino sint habendae.
Idque adeo plurimi dubitent, ut multi refugiant et reformident talem positionem ruris, atque optabiliorem pratorum possessionem pascuorumque
<span class="br"></span><span class="lineNumber">2</span><span class="br"></span>vel silvae caeduae iudicent; nam de arbusto etiam inter auctores non exigua pugna fuit, abnuente Saserna genus id ruris, Tremelio maxime probante. Sed et hanc sententiam suo loco aestimabimus.<a class="footnoteLink" href="#note_LCL361_252_1" id="target_note_LCL361_252_1"><sup>1</sup></a> Interim studiosi agricolationis hoc primum docendi sunt, uberrimum esse reditum vinearum. Atque ut omittam veterem illam felicitatem arvorum,<a class="footnoteLink" href="#note_LCL361_252_2" id="target_note_LCL361_252_2"><sup>2</sup></a> quibus et ante iam Cato Marcus, et mox Varro Terentius, prodidit singula iugera vinearum sescenas urnas vini praebuisse—id enim maxime adseverat in primo libro rerum rusticarum Varro—nec una regione







</p></section><notes><section class="footnotes"><ul><li class="note" id="note_LCL361_252_1"><a class="footnoteCrossrefLink" href="#target_note_LCL361_252_1" title="Click to highlight in text"><sup class="lineRef">1</sup>estimavimus <span class="italic">S</span>: extimabimus <span class="italic">ac</span>: existimabimus <span class="italic">M.</span></a></li><script type="text/javascript">document.getElementById('note_LCL361_252_1').style.display = "none";</script><li class="note" id="note_LCL361_252_2"><a class="footnoteCrossrefLink" href="#target_note_LCL361_252_2" title="Click to highlight in text"><sup class="lineRef">2</sup>arborum <span class="italic">SA</span><sup>1</sup>.</a></li><script type="text/javascript">document.getElementById('note_LCL361_252_2').style.display = "none";</script></ul></section></notes></section>