<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2">
<p>Pes multiplicatus in passus et actus et climata et iugera et stadia centuriasque mox etiam in maiora spatia procedit. Passus pedes habet <span class="sc">v.</span> Actus minimus (ut ait M. Varro) latitudinis<a class="footnoteLink" href="#note_LCL407_6_1" id="target_note_LCL407_6_1"><sup>1</sup></a> pedes quattuor, longitudinis habet pedes <span class="sc">cxx.</span> Clima quoquo versus
<span class="br"></span><span class="lineNumber">5</span><span class="br"></span>pedum est <span class="sc">lx.</span> Actus quadratus undique finitur pedibus <span class="sc">cxx.</span> Hoc duplicatum facit iugerum, et ab eo, quod erat iunctum, nomen iugeri usurpavit: sed hunc actum provinciae Baeticae rustici acnuam<a class="footnoteLink" href="#note_LCL407_6_2" id="target_note_LCL407_6_2"><sup>2</sup></a> vocant: itemque triginta pedum latitudinem et
<span class="br"></span><span class="lineNumber">6</span><span class="br"></span><span class="sc">clxxx</span> longitudinem porcam dicunt. At Galli candetum<a class="footnoteLink" href="#note_LCL407_6_3" id="target_note_LCL407_6_3"><sup>3</sup></a>
appellant in areis urbanis spatium centum pedum, in agrestibus autem pedum <span class="sc">cl.</span><a class="footnoteLink" href="#note_LCL407_6_4" id="target_note_LCL407_6_4"><sup>4</sup></a> Semiiugerum
quoque arepennem vocant. Ergo (ut dixi) duo actus iugerum efficiunt longitudinem pedum <span class="sc">ccxl</span>, latitudinem pedum <span class="sc">cxx.</span> Quae utraeque summae in se multiplicatae quadratorum faciunt pedum milia viginti octo et octingentos. Stadium deinde habet passus <span class="sc">cxxv,</span> id est pedes <span class="sc">dcxxv</span>, quae mensura octies efficit mille passus, sic veniunt quinque milia
<span class="br"></span><span class="lineNumber">7</span><span class="br"></span>pedum.<a class="footnoteLink" href="#note_LCL407_6_5" id="target_note_LCL407_6_5"><sup>5</sup></a> Centuriam nunc dicimus (ut idem Varro ait) ducentorum iugerum modum. Olim autem ab centum iugeribus vocabatur centuria, sed mox duplicata
nomen retinuit: sicuti tribus dictae primum a partibus populi tripartito divisi, quae tamen nunc
<span class="br"></span><span class="lineNumber">8</span><span class="br"></span>multiplicatae pristinum nomen possident. Haec non aliena, nec procul a ratiocinio, quod tradituri sumus, breviter praefari oportuit.</p>
</section><notes><section class="footnotes"><ul><li class="note" id="note_LCL407_6_1"><a class="footnoteCrossrefLink" href="#target_note_LCL407_6_1" title="Click to highlight in text"><sup class="lineRef">1</sup>latitudinis <span class="italic">ac</span>: latitudinem <span class="italic">A</span>: latitudine <span class="italic">S.</span></a></li><script type="text/javascript">document.getElementById('note_LCL407_6_1').style.display = "none";</script><li class="note" id="note_LCL407_6_2"><a class="footnoteCrossrefLink" href="#target_note_LCL407_6_2" title="Click to highlight in text"><sup class="lineRef">2</sup>agnuam <span class="italic">SAac.</span></a></li><script type="text/javascript">document.getElementById('note_LCL407_6_2').style.display = "none";</script><li class="note" id="note_LCL407_6_3"><a class="footnoteCrossrefLink" href="#target_note_LCL407_6_3" title="Click to highlight in text"><sup class="lineRef">3</sup>candetum <span class="italic">Aa</span>: candentum <span class="italic">c</span>: gandetum <span class="italic">S.</span></a></li><script type="text/javascript">document.getElementById('note_LCL407_6_3').style.display = "none";</script><li class="note" id="note_LCL407_6_4"><a class="footnoteCrossrefLink" href="#target_note_LCL407_6_4" title="Click to highlight in text"><sup class="lineRef">4</sup><span class="italic">post</span> <span class="sc">cl</span> <span class="italic">add.</span> quod aratores candetum nominant <span class="italic">SAac.</span></a></li><script type="text/javascript">document.getElementById('note_LCL407_6_4').style.display = "none";</script><li class="note" id="note_LCL407_6_5"><a class="footnoteCrossrefLink" href="#target_note_LCL407_6_5" title="Click to highlight in text"><sup class="lineRef">5</sup>sic veniunt quinque millia pedum <span class="italic">ac</span>: sunt campum <span class="italic">SA.</span></a></li><script type="text/javascript">document.getElementById('note_LCL407_6_5').style.display = "none";</script></ul></section></notes></section>