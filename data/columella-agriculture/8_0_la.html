<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

festum est propterea usurpatos, ut nonis tantummodo
diebus urbanae res agerentur, reliquis administrarentur
rusticae. Illis enim temporibus, ut ante iam diximus, proceres civitatis in agris morabantur
et, cum consilium publicum desiderabatur, a villis arcessebantur<a class="footnoteLink" href="#note_LCL361_16_1" id="target_note_LCL361_16_1"><sup>1</sup></a> in senatum; ex quo, qui eos
<span class="br"></span><span class="lineNumber">19</span><span class="br"></span>evocabant, viatores nominati sunt. Isque mos dum servatus est, perseverantissimo colendorum agrorum studio veteres illi Sabini Quirites atavique Romani, quamquam inter ferrum et ignes hosticisque<a class="footnoteLink" href="#note_LCL361_16_2" id="target_note_LCL361_16_2"><sup>2</sup></a> incursionibus vastatas fruges largius<a class="footnoteLink" href="#note_LCL361_16_3" id="target_note_LCL361_16_3"><sup>3</sup></a> tamen condidere
quam nos, quibus diuturna permittente pace prolatare licuit rem rusticam.</p>
<span class="br"></span><span class="lineNumber">20</span><span class="br"></span><p>Itaque in “hoc Latio et Saturnia terra,” ubi di fructus<a class="footnoteLink" href="#note_LCL361_16_4" id="target_note_LCL361_16_4"><sup>4</sup></a> agrorum progeniem suam docuerant, ibi nunc ad hastam locamus, ut nobis ex transmarinis provinciis advehatur frumentum, ne fame laboremus, et vindemias condimus ex insulis Cycladibus ac regionibus Baeticis Gallicisque. Nec mirum, cum sit publice concepta et confirmata iam vulgaris existimatio rem rusticam sordidum opus et id esse negotium quod nullius<a class="footnoteLink" href="#note_LCL361_16_5" id="target_note_LCL361_16_5"><sup>5</sup></a> egeat magisterio praeceptove.
<span class="br"></span><span class="lineNumber">21</span><span class="br"></span>At ego, cum aut magnitudinem totius rei quasi










</p></section><notes><section class="footnotes"><ul><li class="note" id="note_LCL361_16_1"><a class="footnoteCrossrefLink" href="#target_note_LCL361_16_1" title="Click to highlight in text"><sup class="lineRef">1</sup>arcessiebantur <span class="italic">S, Lundström</span>: arcessabantur <span class="italic">A.</span></a></li><script type="text/javascript">document.getElementById('note_LCL361_16_1').style.display = "none";</script><li class="note" id="note_LCL361_16_2"><a class="footnoteCrossrefLink" href="#target_note_LCL361_16_2" title="Click to highlight in text"><sup class="lineRef">2</sup>hosticis <span class="italic">SA.</span></a></li><script type="text/javascript">document.getElementById('note_LCL361_16_2').style.display = "none";</script><li class="note" id="note_LCL361_16_3"><a class="footnoteCrossrefLink" href="#target_note_LCL361_16_3" title="Click to highlight in text"><sup class="lineRef">3</sup>parcius <span class="italic">SA.</span></a></li><script type="text/javascript">document.getElementById('note_LCL361_16_3').style.display = "none";</script><li class="note" id="note_LCL361_16_4"><a class="footnoteCrossrefLink" href="#target_note_LCL361_16_4" title="Click to highlight in text"><sup class="lineRef">4</sup>cultus <span class="italic">R.</span></a></li><script type="text/javascript">document.getElementById('note_LCL361_16_4').style.display = "none";</script><li class="note" id="note_LCL361_16_5"><a class="footnoteCrossrefLink" href="#target_note_LCL361_16_5" title="Click to highlight in text"><sup class="lineRef">5</sup>nullis <span class="italic">S</span>: nullo <span class="italic">R.</span></a></li><script type="text/javascript">document.getElementById('note_LCL361_16_5').style.display = "none";</script></ul></section></notes></section>