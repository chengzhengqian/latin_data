<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent noindent">

atque ita totam vitem omni parte in orbem diffundi.
<span class="br"></span><span class="lineNumber">11</span><span class="br"></span>Putationis autem ratio eadem<a class="footnoteLink" href="#note_LCL407_36_1" id="target_note_LCL407_36_1"><sup>1</sup></a> est, quae in iugatis vitibus: uno tamen differt, quod pro materiis longioribus pollices quaternum aut quinum gemmarum relinquuntur: pro custodibus autem bigemmes reseces fiunt. In ea deinde vinea quam capitatam diximus, iuxta ipsam matrem usque ad corpus sarmentum<a class="footnoteLink" href="#note_LCL407_36_2" id="target_note_LCL407_36_2"><sup>2</sup></a> detrahitur, una aut altera tantummodo gemma
<span class="br"></span><span class="lineNumber">12</span><span class="br"></span>relicta, quae ipsi trunco adhaeret. Hoc autem riguis aut pinguissimis locis fieri tuto potest, cum vires terrae et fructum et materias valent praebere. Maxime autem aratris excolunt,<a class="footnoteLink" href="#note_LCL407_36_3" id="target_note_LCL407_36_3"><sup>3</sup></a> qui sic formatas vineas habent, eamque rationem sequuntur detrahendi
vitibus bracchia, quod ipsa capita sine ulla extantia neque aratro neque bubus obnoxia sunt. Nam in bracchiatis plerumque fit, ut aut crure aut cornibus boum ramuli vitium defringantur, saepe etiam stiva, dum sedulus arator vomere perstringere ordinem, et quam proximam partem vitium excolere studet.</p>
<span class="br"></span><span class="lineNumber">13</span><span class="br"></span><p>Atque haec quidem cultura vel bracchiatis vel capitatis
antequam gemment, adhibetur. Cum deinde germinaverint, fossor insequitur, ac bidentibus eas partes subigit, quas bubulcus non potuit pertingere. Mox ubi materias vitis exigit, insequitur pampinator et supervacuos deterget fructuososque palmites submittit,






</p></section><notes><section class="footnotes"><ul><li class="note" id="note_LCL407_36_1"><a class="footnoteCrossrefLink" href="#target_note_LCL407_36_1" title="Click to highlight in text"><sup class="lineRef">1</sup>eadem <span class="italic">ac</span>: nam eodem <span class="italic">SA.</span></a></li><script type="text/javascript">document.getElementById('note_LCL407_36_1').style.display = "none";</script><li class="note" id="note_LCL407_36_2"><a class="footnoteCrossrefLink" href="#target_note_LCL407_36_2" title="Click to highlight in text"><sup class="lineRef">2</sup>sarmentum <span class="italic">ac</span>: lumbrae <span class="italic">A</span>: inm͞tē (?) <span class="italic">S.</span></a></li><script type="text/javascript">document.getElementById('note_LCL407_36_2').style.display = "none";</script><li class="note" id="note_LCL407_36_3"><a class="footnoteCrossrefLink" href="#target_note_LCL407_36_3" title="Click to highlight in text"><sup class="lineRef">3</sup>excolunt <span class="italic">ac</span>: excoli <span class="italic">S</span>: excolis <span class="italic">A.</span></a></li><script type="text/javascript">document.getElementById('note_LCL407_36_3').style.display = "none";</script></ul></section></notes></section>