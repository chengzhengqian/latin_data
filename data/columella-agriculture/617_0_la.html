<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

prohibueris: nam nulla res alienum odorem celerius ad se ducit, quam vinum.</p>
<p>XXIX. Mustum ut semper dulce tamquam recens permaneat, sic facito.<a class="footnoteLink" href="#note_LCL408_254_1" id="target_note_LCL408_254_1"><sup>1</sup></a> Antequam prelo vinacea subiciantur, de lacu quam recentissimum addito mustum in amphoram novam, eamque oblinito, et impicato diligenter, ne quicquam<a class="footnoteLink" href="#note_LCL408_254_2" id="target_note_LCL408_254_2"><sup>2</sup></a> aquae introire possit: tunc in piscinam frigidae et dulcis aquae totam amphoram mergito, ut nequa pars exstet; deinde post dies <span class="sc">xl</span> eximito: sic usque in annum dulce permanebit.</p>
<p>XXX. Ab eo tempore quo primum dolia operculaveris,
usque ad aequinoctium vernum semel in diebus <span class="sc">xxxvi</span> vinum curare satis est, post aequinoctium vernum3 bis, aut si vinum florere incipiet, saepius curare oportebit: ne flos eius pessum eat, et saporem vitiet. Quanto maior aestus erit, eo saepius convenit
nutriri refrigerarique, et ventilari: nam quamdiu bene frigidum erit, tamdiu recte manebit.
<span class="br"></span><span class="lineNumber">2</span><span class="br"></span>Labra vel fauces doliorum semper suffricari nucibus pineis oportebit, quoties vinum curabitur. Siqua vina erunt duriora aut minus bona, quod agri vitio aut tempestate sit factum, sumito faecem vini boni, et panes facito, et in sole arefacito, et coquito in igne: postea terito, et pondo quadrantem amphoris singulis infricato, et oblinito, bonum fiet.</p>
</section><notes><section class="footnotes"><ul><li class="note" id="note_LCL408_254_1"><a class="footnoteCrossrefLink" href="#target_note_LCL408_254_1" title="Click to highlight in text"><sup class="lineRef">1</sup>facto <span class="italic">S.</span></a></li><script type="text/javascript">document.getElementById('note_LCL408_254_1').style.display = "none";</script><li class="note" id="note_LCL408_254_2"><a class="footnoteCrossrefLink" href="#target_note_LCL408_254_2" title="Click to highlight in text"><sup class="lineRef">2</sup>ne quicquam <span class="italic">Aac</span>: nequiquam <span class="italic">S.</span></a></li><script type="text/javascript">document.getElementById('note_LCL408_254_2').style.display = "none";</script><li class="note" id="note_LCL408_254_3"><a class="footnoteCrossrefLink" href="#target_note_LCL408_254_3" title="Click to highlight in text"><sup class="lineRef">3</sup>semelâ€”vernum <span class="italic">ac</span>: <span class="italic">om. SA.</span></a></li><script type="text/javascript">document.getElementById('note_LCL408_254_3').style.display = "none";</script></ul></section></notes></section>