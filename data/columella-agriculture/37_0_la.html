<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

cum exiget usus,<a class="footnoteLink" href="#note_LCL361_74_1" id="target_note_LCL361_74_1"><sup>1</sup></a> facile est eo sublato, quod vitiatum erit, integro inferiore uti. Sed haec, etsi extrinsecus,
non tamen intempestive videor hoc loco rettulisse.</p>
<span class="br"></span><span class="lineNumber">18</span><span class="br"></span><p>Torcularia praecipue cellaeque oleariae calidae esse debent, quia commodius omnis liquor vapore solvitur ac frigoribus magnis conficitur;<a class="footnoteLink" href="#note_LCL361_74_2" id="target_note_LCL361_74_2"><sup>2</sup></a> oleum, quod minus provenit, si congelatur, fracescit.<a class="footnoteLink" href="#note_LCL361_74_3" id="target_note_LCL361_74_3"><sup>3</sup></a> Sed ut calore naturali est opus, qui contingit<a class="footnoteLink" href="#note_LCL361_74_4" id="target_note_LCL361_74_4"><sup>4</sup></a> positione caeli et declinatione, ita non est opus ignibus aut flammis, quoniam fumo et fuligine sapor olei corrumpitur.
Propter quod torcular debet a meridiana parte inlustrari, ne necesse habeamus ignes lucernamque adhibere, cum premetur<a class="footnoteLink" href="#note_LCL361_74_5" id="target_note_LCL361_74_5"><sup>5</sup></a> olea.</p>
<span class="br"></span><span class="lineNumber">19</span><span class="br"></span><p>Cortinale, ubi defrutum flat, nec angustum nec obscurum sit, ut sine incommodo minister, qui sapam decoquet, versari possit. Fumarium quoque, quo materia, si non sit iam pridem caesa, festinato siccetur, in parte rusticae villae fieri potest iunctum rusticis balneis. Nam eas quoque refert esse, in quibus
<span class="br"></span><span class="lineNumber">20</span><span class="br"></span>familia, sed tamen<a class="footnoteLink" href="#note_LCL361_74_6" id="target_note_LCL361_74_6"><sup>6</sup></a>
feriis, lavetur; neque enim corporis
robori convenit frequens usus earum. Apothecae
recte superponentur his locis, unde plerumque fumus exoritur, quoniam vina celerius vetustescunt, quae fumo quodam genere<a class="footnoteLink" href="#note_LCL361_74_7" id="target_note_LCL361_74_7"><sup>7</sup></a> praecoquem maturitatem
trahunt. Propter quod et aliud tabulatum







</p></section><notes><section class="footnotes"><ul><li class="note" id="note_LCL361_74_1"><a class="footnoteCrossrefLink" href="#target_note_LCL361_74_1" title="Click to highlight in text"><sup class="lineRef">1</sup>usus <span class="italic">om. SA, vett. edd.</span></a></li><script type="text/javascript">document.getElementById('note_LCL361_74_1').style.display = "none";</script><li class="note" id="note_LCL361_74_2"><a class="footnoteCrossrefLink" href="#target_note_LCL361_74_2" title="Click to highlight in text"><sup class="lineRef">2</sup>magis (<span class="italic">R plerique</span>) constringitur <span class="italic">M, et Ald., Gesn., Schn.</span> <span class="italic">ex Pallad. I.</span> 20.</a></li><script type="text/javascript">document.getElementById('note_LCL361_74_2').style.display = "none";</script><li class="note" id="note_LCL361_74_3"><a class="footnoteCrossrefLink" href="#target_note_LCL361_74_3" title="Click to highlight in text"><sup class="lineRef">3</sup>fracescit <span class="italic">scripsi cum Schn. ad loc, Corrigenda et Addenda</span>: fracesset <span class="italic">SAR, vett. edd.</span>: fracescet <span class="italic">Ald., Gesn.</span>: fracessit <span class="italic">Lundström.</span></a></li><script type="text/javascript">document.getElementById('note_LCL361_74_3').style.display = "none";</script><li class="note" id="note_LCL361_74_4"><a class="footnoteCrossrefLink" href="#target_note_LCL361_74_4" title="Click to highlight in text"><sup class="lineRef">4</sup>contigit <span class="italic">SA, et R aliquot.</span></a></li><script type="text/javascript">document.getElementById('note_LCL361_74_4').style.display = "none";</script><li class="note" id="note_LCL361_74_5"><a class="footnoteCrossrefLink" href="#target_note_LCL361_74_5" title="Click to highlight in text"><sup class="lineRef">5</sup>premitur <span class="italic">S, Schn.</span></a></li><script type="text/javascript">document.getElementById('note_LCL361_74_5').style.display = "none";</script><li class="note" id="note_LCL361_74_6"><a class="footnoteCrossrefLink" href="#target_note_LCL361_74_6" title="Click to highlight in text"><sup class="lineRef">6</sup>tantum <span class="italic">Cod. Laurent.</span> 53. 24, <span class="italic">plerique edd. ante Lundström.</span></a></li><script type="text/javascript">document.getElementById('note_LCL361_74_6').style.display = "none";</script><li class="note" id="note_LCL361_74_7"><a class="footnoteCrossrefLink" href="#target_note_LCL361_74_7" title="Click to highlight in text"><sup class="lineRef">7</sup>fumi (<span class="italic">M</span>) quodam tenore <span class="italic">Ald., Gesn., Schn.</span></a></li><script type="text/javascript">document.getElementById('note_LCL361_74_7').style.display = "none";</script></ul></section></notes></section>