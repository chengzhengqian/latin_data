<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

vel nigri est generis vel parum fertilis, non in uno sed in pluribus pedamentis fructus claudicat. Quamquam
etiam generosae stirpis vitem sic in duos palos divisam rerum rusticarum prudentiores existimant
<span class="br"></span><span class="lineNumber">2</span><span class="br"></span>minus fertilem fore, quia cratem factura sit. Et idcirco veteres vineas mergis propagare potius quam totas sternere idem ipse Atticus praecipit; quoniam mergi mox facile radicentur,<a class="footnoteLink" href="#note_LCL361_358_1" id="target_note_LCL361_358_1"><sup>1</sup></a> ita ut quaeque vitis suis radicibus tamquam propriis fundamentis innitatur. Haec autem, quae toto est prostrata corpore cum inferius solum quasi cancellavit atque irretivit, cratem facit et pluribus radicibus inter se conexis angitur,<a class="footnoteLink" href="#note_LCL361_358_2" id="target_note_LCL361_358_2"><sup>2</sup></a> nec aliter quam si multis palmitibus gravata
<span class="br"></span><span class="lineNumber">3</span><span class="br"></span>deficit. Quare per omnia praetulerim duobus potius seminibus depositis, quam unico periclitari, nec id velut compendium consectari, quod in utramque partem longe maius adferre possit dispendium. Sed iam prioris libri disputatio repetit a nobis promissum sequentis exordium.</p>
<p>III. In omni genere impensarum, sicut ait Graecinus,
plerique nova opera fortius auspicantur quam tuentur perfecta. Quidam, inquit, ab inchoato domos exstruunt, nec peraedificatis cultum adhibent. Nonnulli strenue fabricant navigia, nec consummata perinde instruunt armamentis ministrisque. Quosdam emacitas in armentis, quosdam exercet in <span class="br"></span><span class="lineNumber">2</span><span class="br"></span>comparandis mancipiis: de tuendis<a class="footnoteLink" href="#note_LCL361_358_3" id="target_note_LCL361_358_3"><sup>3</sup></a> nulla cura





</p></section><notes><section class="footnotes"><ul><li class="note" id="note_LCL361_358_1"><a class="footnoteCrossrefLink" href="#target_note_LCL361_358_1" title="Click to highlight in text"><sup class="lineRef">1</sup>radicentur <span class="italic">Sobel</span>: radicantur <span class="italic">vulgo</span>: redigentur <span class="italic">SAac</span>: redigantur <span class="italic">M.</span></a></li><script type="text/javascript">document.getElementById('note_LCL361_358_1').style.display = "none";</script><li class="note" id="note_LCL361_358_2"><a class="footnoteCrossrefLink" href="#target_note_LCL361_358_2" title="Click to highlight in text"><sup class="lineRef">2</sup>anigitur <span class="italic">S</span>: an igitur <span class="italic">AacM.</span></a></li><script type="text/javascript">document.getElementById('note_LCL361_358_2').style.display = "none";</script><li class="note" id="note_LCL361_358_3"><a class="footnoteCrossrefLink" href="#target_note_LCL361_358_3" title="Click to highlight in text"><sup class="lineRef">3</sup><span class="italic">sic Schn.</span>: mancipi isdem tuendis <span class="italic">S</span>: m. de emptuendis <span class="italic">A</span>: m. intuendis <span class="italic">a</span>: mancipiis: sed iisdem tuendis <span class="italic">cM, plerique edd.</span></a></li><script type="text/javascript">document.getElementById('note_LCL361_358_3').style.display = "none";</script></ul></section></notes></section>