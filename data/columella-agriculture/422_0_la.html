<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

exaggerandum est aviarium, quo tutius integri fetus excipiantur. Nam fere pavones, cum ad nocturnam requiem venerunt, praedictis perticis insistentes enituntur ova, quae quo propius ac mollius deciderint,
illibatam servant integritatem. Quotidie ergo diligenter mane temporibus feturae stabula chrcumeunda erunt, et iacentia ova colligenda. Quae quanto recentiora gallinis subiecta sunt, tanto commodius
excluduntur:<a class="footnoteLink" href="#note_LCL407_380_1" id="target_note_LCL407_380_1"><sup>1</sup></a> idque fieri maxime patrisfamilias
<span class="br"></span><span class="lineNumber">10</span><span class="br"></span>rationi conducit. Nam feminae pavones, quae non incubant, ter anno fere partus edunt: at quae fovent ova, totum tempus fecunditatis aut excludendis aut<a class="footnoteLink" href="#note_LCL407_380_2" id="target_note_LCL407_380_2"><sup>2</sup></a> etiam educandis pullis consumunt. Primus est partus quinque fere ovorum; secundus
<span class="br"></span><span class="lineNumber">11</span><span class="br"></span>quattuor; tertius aut trium aut duorum. Neque est quod committatur, ut Rhodiae aves pavoninis incubent,
quae ne suos quidem fetus commode nutriunt. Sed veteres maximae quaeque gallinae vernaculi generis eligantur:<a class="footnoteLink" href="#note_LCL407_380_3" id="target_note_LCL407_380_3"><sup>3</sup></a> eaeque novem diebus a primo lunae incremento, novenis ovis incubent, sintque
ex his quinque pavonina, cetera gallinacei
<span class="br"></span><span class="lineNumber">12</span><span class="br"></span>generis. Decimo deinceps die omnia gallinacea subtrahantur,
et totidem recentia eiusdem generis supponantur, ut trigesima luna, quae est fere nova, cum pavoninis excludantur. Sed custodis curam



</p></section><notes><section class="footnotes"><ul><li class="note" id="note_LCL407_380_1"><a class="footnoteCrossrefLink" href="#target_note_LCL407_380_1" title="Click to highlight in text"><sup class="lineRef">1</sup>excuduntur <span class="italic">SAa</span>: excluduntur <span class="italic">c.</span></a></li><script type="text/javascript">document.getElementById('note_LCL407_380_1').style.display = "none";</script><li class="note" id="note_LCL407_380_2"><a class="footnoteCrossrefLink" href="#target_note_LCL407_380_2" title="Click to highlight in text"><sup class="lineRef">2</sup>excludendis aut <span class="italic">edd.</span>: excudendis aut <span class="italic">ac</span>: <span class="italic">om. SA.</span></a></li><script type="text/javascript">document.getElementById('note_LCL407_380_2').style.display = "none";</script><li class="note" id="note_LCL407_380_3"><a class="footnoteCrossrefLink" href="#target_note_LCL407_380_3" title="Click to highlight in text"><sup class="lineRef">3</sup>eligantur <span class="italic">ac</span>: religantur <span class="italic">SA.</span></a></li><script type="text/javascript">document.getElementById('note_LCL407_380_3').style.display = "none";</script></ul></section></notes></section>