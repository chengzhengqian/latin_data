<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

recentissimo vas repleto, eoque adicito viridium<a class="footnoteLink" href="#note_LCL408_204_1" id="target_note_LCL408_204_1"><sup>1</sup></a> condimentorum fasciculos, origani, mentae, cepae, coriandri. Has herbas ita in lacte demittito, ut
<span class="br"></span><span class="lineNumber">2</span><span class="br"></span>ligamina earum extent. Post diem quintum surculum,
quo cavum obturaveras, eximito, et serum emittito. Cum deinde lac coeperit manare, eodem surculo cavum obturato, intermissoque triduo, ita ut supra dictum est, serum emittito, et fasciculos condimentorum
exemptos abicito: deinde exiguum aridi thymi et cunilae aridae super lac destringito, concisique sectivi porri quantum videbitur adicito, et permisceto: mox intermisso biduo rursus emittito serum, cavumque obturato, et salis triti quantum satis erit adicito, et misceto, deinde operculo imposito
et oblinito, non ante aperueris ollam, quam usus exegerit.</p>
<span class="br"></span><span class="lineNumber">3</span><span class="br"></span><p>Sunt qui sativi vel etiam silvestris lepidii herbam cum collegerunt in umbra siccent, deinde folia eius abiecto caule die et nocte muria macerata expressaque,
lacti misceant sine condimentis, et salis quantum
satis arbitrantur adiciant: tum cetera, quae supra praecepimus faciant. Nonnulli recentia folia lepidii cum dulci lacte in olla miscent, et post diem tertium, quemadmodum praecepimus, serum emittunt:
deinde compertam satureiam viridem, tum etiam arida semina coriandri atque anethi et thymi et apii in unum bene trita adiciunt, salemque bene coctum cribratum permiscent. Cetera eadem quae supra faciunt.</p>
</section><notes><section class="footnotes"><ul><li class="note" id="note_LCL408_204_1"><a class="footnoteCrossrefLink" href="#target_note_LCL408_204_1" title="Click to highlight in text"><sup class="lineRef">1</sup>viridium <span class="italic">ac</span>: viridum <span class="italic">SA.</span></a></li><script type="text/javascript">document.getElementById('note_LCL408_204_1').style.display = "none";</script></ul></section></notes></section>