<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

partem propensius; ut calidior terra sit quam frigidior,
siccior quam umidior, rarior quam densior, et si qua sunt his similia, ad quae contemplationem
<span class="br"></span><span class="lineNumber">5</span><span class="br"></span>suam dirigat, qui vineas instituet. Quae cuncta, sicut ego reor, magis prosunt, cum suffragatur etiam status caeli: cuius quam regionem<a class="footnoteLink" href="#note_LCL361_308_1" id="target_note_LCL361_308_1"><sup>1</sup></a> spectare debeant vineae, vetus est dissensio, Saserna maxime probante
solis ortum, mox deinde meridiem, tum occasum; Tremelio Scrofa praecipuam positionem meridianam censente; Vergilio de industria occasum sic repudiante,<a class="footnoteLink" href="#note_LCL361_308_2" id="target_note_LCL361_308_2"><sup>2</sup></a></p>
<blockquote><p><span class="line">Neve tibi ad solem vergant vineta cadentem;</span><span class="linebreak"></span></p></blockquote>
<p class="noindent">Democrito et Magone laudantibus caeli plagam septentrionalem, quia existiment ei subiectas feracissimas
fieri vineas, quae tamen bonitate vini
<span class="br"></span><span class="lineNumber">6</span><span class="br"></span>superentur. Nobis in universum praecipere optimum visum est ut in locis frigidis meridiano vineta subiciantur,
tepidis orienti advertantur; si tamen non infestabuntur Austris Eurisque,<a class="footnoteLink" href="#note_LCL361_308_3" id="target_note_LCL361_308_3"><sup>3</sup></a> velut orae maritimae in Baetica. Sin autem regiones praedictis ventis<a class="footnoteLink" href="#note_LCL361_308_4" id="target_note_LCL361_308_4"><sup>4</sup></a>
fuerint obnoxiae, melius Aquiloni vel Favonio committentur;
nam ferventibus provinciis, ut Aegypto et Numidia, uni septentrioni rectius opponentur. Quibus omnibus diligenter exploratis, tum demum pastinationem suscipiemus.</p>
</section><notes><section class="footnotes"><ul><li class="note" id="note_LCL361_308_1"><a class="footnoteCrossrefLink" href="#target_note_LCL361_308_1" title="Click to highlight in text"><sup class="lineRef">1</sup>regionem quam <span class="italic">SAacM.</span></a></li><script type="text/javascript">document.getElementById('note_LCL361_308_1').style.display = "none";</script><li class="note" id="note_LCL361_308_2"><a class="footnoteCrossrefLink" href="#target_note_LCL361_308_2" title="Click to highlight in text"><sup class="lineRef">2</sup>repudiantem <span class="italic">SAac.</span></a></li><script type="text/javascript">document.getElementById('note_LCL361_308_2').style.display = "none";</script><li class="note" id="note_LCL361_308_3"><a class="footnoteCrossrefLink" href="#target_note_LCL361_308_3" title="Click to highlight in text"><sup class="lineRef">3</sup>aeris quae (que <span class="italic">a</span>) <span class="italic">SAa.</span></a></li><script type="text/javascript">document.getElementById('note_LCL361_308_3').style.display = "none";</script><li class="note" id="note_LCL361_308_4"><a class="footnoteCrossrefLink" href="#target_note_LCL361_308_4" title="Click to highlight in text"><sup class="lineRef">4</sup>praedicti sunt is (his <span class="italic">A</span>) <span class="italic">SA.</span></a></li><script type="text/javascript">document.getElementById('note_LCL361_308_4').style.display = "none";</script></ul></section></notes></section>