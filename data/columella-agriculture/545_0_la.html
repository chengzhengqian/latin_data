<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

sciet vindemiam sibi esse faciendam. Sed antequam
fructum cogere incipiat, cuncta praeparanda erunt superiore si fieri possit mense: si minus, certe ut ante quindecim dies dolia partim picata, partim defricata et diligenter lauta marina, vel aqua salsa et
<span class="br"></span><span class="lineNumber">71</span><span class="br"></span>recte siccata; tum et opercula colaque et cetera, sine quibus probe confici mustum non potest; torcularia
vero, et fora diligenter emundata lautaque, et si res ita exegerit, picata<a class="footnoteLink" href="#note_LCL408_110_1" id="target_note_LCL408_110_1"><sup>1</sup></a>; praeparataque habeat ligna, quibus defrutum et sapam decoquat. Tum etiam salem atque odoramenta, quibus condire vina consueverit, multo ante reposita esse oportet.</p>
<p>Nec tamen haec cura totum avocet eum a cetera ruris cultura. Nam et napinae itemque rapinae siccaneis locis per hos dies fiunt. Farraginaria quoque pecori futura per hiemem praesidio, itemque siliqua, quod rustici faenum Graecum vocant, nec minus in
<span class="br"></span><span class="lineNumber">72</span><span class="br"></span>pabulum vicia nunc demum conseruntur. Tum etiam lupini haec<a class="footnoteLink" href="#note_LCL408_110_2" id="target_note_LCL408_110_2"><sup>2</sup></a> erit praecipua satio, quem quidam vel ab area protinus in agrum deferri putant oportere. Milium et panicum hoc tempore demetitur, quo faseolus<a class="footnoteLink" href="#note_LCL408_110_3" id="target_note_LCL408_110_3"><sup>3</sup></a> ad escam seritur. Nam ad percipiendum semen ultima parte Octobris circa calendas Novembres
melius obruitur. Quare cum haec cuncta in agris exsequi debeat, possit eorum curam, quae



</p></section><notes><section class="footnotes"><ul><li class="note" id="note_LCL408_110_1"><a class="footnoteCrossrefLink" href="#target_note_LCL408_110_1" title="Click to highlight in text"><sup class="lineRef">1</sup>picta <span class="italic">A.</span></a></li><script type="text/javascript">document.getElementById('note_LCL408_110_1').style.display = "none";</script><li class="note" id="note_LCL408_110_2"><a class="footnoteCrossrefLink" href="#target_note_LCL408_110_2" title="Click to highlight in text"><sup class="lineRef">2</sup>haec <span class="italic">vel</span> hec <span class="italic">R</span>: hac <span class="italic">SA.</span></a></li><script type="text/javascript">document.getElementById('note_LCL408_110_2').style.display = "none";</script><li class="note" id="note_LCL408_110_3"><a class="footnoteCrossrefLink" href="#target_note_LCL408_110_3" title="Click to highlight in text"><sup class="lineRef">3</sup>faseolus <span class="italic">R</span>: passolus <span class="italic">SA.</span></a></li><script type="text/javascript">document.getElementById('note_LCL408_110_3').style.display = "none";</script></ul></section></notes></section>