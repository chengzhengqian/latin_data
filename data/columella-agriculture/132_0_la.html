<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

quod utique tempestivitas seminum respondet; cum semper, ut dixi, plurimum rettulerit exquisili <span class="br"></span><span class="lineNumber">3</span><span class="br"></span>generis stirpem deposuisse. Post haec deinde meminerit accurate locum vineis eligere; de quo cum iudicaverit, maximam diligentiam sciat adhibendam pastinationi. Quam cum peregerit, non minore cura vitem conserat, et cum posuerit<a class="footnoteLink" href="#note_LCL361_264_1" id="target_note_LCL361_264_1"><sup>1</sup></a> summa sedulitate
culturae serviat; id enim quasi caput et columen est impensarum, quoniam in eo consistit, melius an sequius terrae mandaverit paterfamilias pecuniam quam<a class="footnoteLink" href="#note_LCL361_264_2" id="target_note_LCL361_264_2"><sup>2</sup></a> in otio tractare. Igitur unum quodque eorum quae<a class="footnoteLink" href="#note_LCL361_264_3" id="target_note_LCL361_264_3"><sup>3</sup></a> proposui, suo iam persequar ordine.</p>
<p>V. Vitiarium neque ieiuna terra neque uliginosa faciendum est, sucosa tamen ac mediocri potius quam pingui; tametsi fere omnes auctores huic rei laetissimum locum destinaverunt. Quod ego minime reor esse pro agricola; nam depositae stirpes<a class="footnoteLink" href="#note_LCL361_264_4" id="target_note_LCL361_264_4"><sup>4</sup></a> valido solo, quamvis celeriter comprehendant atque prosiliant, tamen cum sunt viviradices factae, si in peius<a class="footnoteLink" href="#note_LCL361_264_5" id="target_note_LCL361_264_5"><sup>5</sup></a> transferantur, retorrescunt nec adolescere
<span class="br"></span><span class="lineNumber">2</span><span class="br"></span> queunt. Prudentis autem coloni est ex deteriori terra potius in meliorem, quam ex meliore in deteriorem
transferre. Propter quod mediocritas in electione loci maxime probatur, quoniam in confinio boni malique posita est. Sive enim postmodum necessitas postulaverit<a class="footnoteLink" href="#note_LCL361_264_6" id="target_note_LCL361_264_6"><sup>6</sup></a> tempestiva semina ieiuno






</p></section><notes><section class="footnotes"><ul><li class="note" id="note_LCL361_264_1"><a class="footnoteCrossrefLink" href="#target_note_LCL361_264_1" title="Click to highlight in text"><sup class="lineRef">1</sup>seruerit <span class="italic">acM, et in marg. A.</span></a></li><script type="text/javascript">document.getElementById('note_LCL361_264_1').style.display = "none";</script><li class="note" id="note_LCL361_264_2"><a class="footnoteCrossrefLink" href="#target_note_LCL361_264_2" title="Click to highlight in text"><sup class="lineRef">2</sup>quara <span class="italic">om. SAacM, vett. edd.</span></a></li><script type="text/javascript">document.getElementById('note_LCL361_264_2').style.display = "none";</script><li class="note" id="note_LCL361_264_3"><a class="footnoteCrossrefLink" href="#target_note_LCL361_264_3" title="Click to highlight in text"><sup class="lineRef">3</sup>quod <span class="italic">S.</span></a></li><script type="text/javascript">document.getElementById('note_LCL361_264_3').style.display = "none";</script><li class="note" id="note_LCL361_264_4"><a class="footnoteCrossrefLink" href="#target_note_LCL361_264_4" title="Click to highlight in text"><sup class="lineRef">4</sup>spinae <span class="italic">SA</span><sup>1</sup>.</a></li><script type="text/javascript">document.getElementById('note_LCL361_264_4').style.display = "none";</script><li class="note" id="note_LCL361_264_5"><a class="footnoteCrossrefLink" href="#target_note_LCL361_264_5" title="Click to highlight in text"><sup class="lineRef">5</sup>si in peius] si impetus <span class="italic">SA</span>: sint priusquam <span class="italic">c, edd. ante Gesn.</span>: et fractae sunt priusquam <span class="italic">in marg. A</span>: et fractae priusquam <span class="italic">M.</span></a></li><script type="text/javascript">document.getElementById('note_LCL361_264_5').style.display = "none";</script><li class="note" id="note_LCL361_264_6"><a class="footnoteCrossrefLink" href="#target_note_LCL361_264_6" title="Click to highlight in text"><sup class="lineRef">6</sup>postulat <span class="italic">SA</span><sup>1</sup>: postularit <span class="italic">A</span><sup>2</sup><span class="italic">a.</span></a></li><script type="text/javascript">document.getElementById('note_LCL361_264_6').style.display = "none";</script></ul></section></notes></section>