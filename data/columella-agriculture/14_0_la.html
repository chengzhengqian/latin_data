<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

voluntas profuerit sine arte, quia caput est in omni negotio nosse quid agendum sit, maximeque in agri cultura, in qua voluntas facultasque citra scientiam
saepe magnam dominis adferunt iacturam, cum imprudenter facta opera frustrantur impensas.
<span class="br"></span><span class="lineNumber">3</span><span class="br"></span>Itaque diligens pater familiae, cui cordi est ex agri cultu certam sequi rationem rei familiaris augendae, maxime curabit ut et<a class="footnoteLink" href="#note_LCL361_28_1" id="target_note_LCL361_28_1"><sup>1</sup></a> aetatis suae prudentissimos agricolas de quaque re consulat et commentarios antiquorum sedulo scrutetur atque aestimet, quid eorum quisque senserit, quid praeceperit, an universa,
quae maiores prodiderunt, huius temporis
<span class="br"></span><span class="lineNumber">4</span><span class="br"></span>culturae respondeant an aliqua dissonent. Multos enim iam<a class="footnoteLink" href="#note_LCL361_28_2" id="target_note_LCL361_28_2"><sup>2</sup></a> memorabiles auctores comperi persuasum habere longo aevi situ qualitatem caeli statumque mutari, eorumque consultissimum astrologiae professorem
Hipparchum prodidisse tempus fore, quo cardines mundi loco moverentur, idque etiam non spernendus auctor rei rusticae Saserna videtur
<span class="br"></span><span class="lineNumber">5</span><span class="br"></span>adcredidisse. Nam eo libro, quem de agri cultura scriptum reliquit, mutatum caeli situm sic colligit, quod quae regiones antea propter hiemis adsiduam violentiam nullam stirpem vitis aut oleae depositam custodire potuerint, nunc mitigato iam<a class="footnoteLink" href="#note_LCL361_28_3" id="target_note_LCL361_28_3"><sup>3</sup></a> et intepescente
pristino frigore largissimis olivitatibus






</p></section><notes><section class="footnotes"><ul><li class="note" id="note_LCL361_28_1"><a class="footnoteCrossrefLink" href="#target_note_LCL361_28_1" title="Click to highlight in text"><sup class="lineRef">1</sup><span class="italic">om. R plerique, edd. praeter Lundström.</span></a></li><script type="text/javascript">document.getElementById('note_LCL361_28_1').style.display = "none";</script><li class="note" id="note_LCL361_28_2"><a class="footnoteCrossrefLink" href="#target_note_LCL361_28_2" title="Click to highlight in text"><sup class="lineRef">2</sup>tam <span class="italic">SAa, Lundstōdm.</span></a></li><script type="text/javascript">document.getElementById('note_LCL361_28_2').style.display = "none";</script><li class="note" id="note_LCL361_28_3"><a class="footnoteCrossrefLink" href="#target_note_LCL361_28_3" title="Click to highlight in text"><sup class="lineRef">3</sup>iam <span class="italic">om. A.</span></a></li><script type="text/javascript">document.getElementById('note_LCL361_28_3').style.display = "none";</script></ul></section></notes></section>