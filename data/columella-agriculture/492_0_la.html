<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span>cibis ad vulgares compellitur. Quare cultus hortorum, quoniam fructus magis in usu est, diligentius
nobis, quam tradiderunt maiores, praecipiendus
est: isque, sicut institueram, prosa<a class="footnoteLink" href="#note_LCL408_4_1" id="target_note_LCL408_4_1"><sup>1</sup></a> oratione prioribus subnecteretur exordiis, nisi propositum
meum expugnasset frequens postulatio tua, quae praecepit,<a class="footnoteLink" href="#note_LCL408_4_2" id="target_note_LCL408_4_2"><sup>2</sup></a> ut poeticis numeris explerem Georgici carminis omissas partes, quas tamen et ipse Vergilius significaverat, posteris se memorandas relinquere. Neque enim aliter istud nobis fuerat audendum, quam ex voluntate vatis maxime venerandi:
<span class="br"></span><span class="lineNumber">4</span><span class="br"></span>cuius quasi numine instigante<a class="footnoteLink" href="#note_LCL408_4_3" id="target_note_LCL408_4_3"><sup>3</sup></a> pigre sine dubio propter difficultatem operis, verumtamen non sine spe prosperi successus aggressi sumus tenuem admodum et paene viduatam corpore materiam, quae tam exilis est, ut in consummatione quidem totius operis annumerari veluti particula possit laboris nostri, per se vero et quasi suis finibus terminata nullo modo conspici. Nam etsi multa<a class="footnoteLink" href="#note_LCL408_4_4" id="target_note_LCL408_4_4"><sup>4</sup></a> sunt eius quasi membra, de quibus aliquid possumus effari, tamen eadem tam exigua sunt, ut, quod aiunt Graeci, ex incomprehensibili parvitate arenae funis effici non
<span class="br"></span><span class="lineNumber">5</span><span class="br"></span>possit. Quare quidquid est istud, quod elucubravimus,
adeo propriam sibi laudem non vindicat, ut boni consulat, si non sit dedecori prius editis a me scriptorum monumentis. Sed iam praefari desinamus.</p>
</section><notes><section class="footnotes"><ul><li class="note" id="note_LCL408_4_1"><a class="footnoteCrossrefLink" href="#target_note_LCL408_4_1" title="Click to highlight in text"><sup class="lineRef">1</sup>prosa <span class="italic">R</span>: prorsus (<span class="italic">om.</span> oratione prioribus) <span class="italic">SA</span>: prorsa <span class="italic">Lundstr√∂m.</span></a></li><script type="text/javascript">document.getElementById('note_LCL408_4_1').style.display = "none";</script><li class="note" id="note_LCL408_4_2"><a class="footnoteCrossrefLink" href="#target_note_LCL408_4_2" title="Click to highlight in text"><sup class="lineRef">2</sup>precepit <span class="italic">SA</span>: pervicit <span class="italic">R.</span></a></li><script type="text/javascript">document.getElementById('note_LCL408_4_2').style.display = "none";</script><li class="note" id="note_LCL408_4_3"><a class="footnoteCrossrefLink" href="#target_note_LCL408_4_3" title="Click to highlight in text"><sup class="lineRef">3</sup>instigante <span class="italic">R</span>: castigante <span class="italic">SA.</span></a></li><script type="text/javascript">document.getElementById('note_LCL408_4_3').style.display = "none";</script><li class="note" id="note_LCL408_4_4"><a class="footnoteCrossrefLink" href="#target_note_LCL408_4_4" title="Click to highlight in text"><sup class="lineRef">4</sup>et si multa <span class="italic">R</span>: et simul <span class="italic">SA.</span></a></li><script type="text/javascript">document.getElementById('note_LCL408_4_4').style.display = "none";</script></ul></section></notes></section>