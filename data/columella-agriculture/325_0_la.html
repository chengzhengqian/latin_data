<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

lactis abundantes, propter quod remotis earum fetibus, generosum pecus alienis educatur uberibus: vel si hoc praesidium non adest, faba fresa et vinum recte tolerat, idque praecipue in magnis gregibus fieri oportet.</p>
<p>XXV. Solent autem vitulis nocere lumbrici, qui fere nascuntur cruditatibus. Itaque moderandum est, ut bene concoquant: aut si iam tali vitio laborant, lupini semicrudi conteruntur, et offae salivati more faucibus ingeruntur. Potest etiam cum arida fico et ervo conteri herba Santonica, et formata in offam, sicut salivatum demitti. Facit idem axungiae pars una tribus partibus hyssopi permixta. Marrubii quoque succus et porri valet eiusmodi necare animalia.</p>
<p>XXVI. Castrare vitulos Mago censet, dum adhuc teneri sunt; neque id ferro facere, sed fissa<a class="footnoteLink" href="#note_LCL407_186_1" id="target_note_LCL407_186_1"><sup>1</sup></a> ferula comprimere testiculos, et paulatim confringere. Idque optimum genus castrationum putat, quod
<span class="br"></span><span class="lineNumber">2</span><span class="br"></span>adhibetur aetati tenerae sine vulnere. Nam, ubi iam induruit, melius bimus quam anniculus castratur. Idque facere vere<a class="footnoteLink" href="#note_LCL407_186_2" id="target_note_LCL407_186_2"><sup>2</sup></a> vel autumno luna decrescente praecipit, vitulumque ad machinam deligare: deinde prius quam ferrum admoveas, duabus angustis<a class="footnoteLink" href="#note_LCL407_186_3" id="target_note_LCL407_186_3"><sup>3</sup></a>
</p></section><notes><section class="footnotes"><ul><li class="note" id="note_LCL407_186_1"><a class="footnoteCrossrefLink" href="#target_note_LCL407_186_1" title="Click to highlight in text"><sup class="lineRef">1</sup>fissa <span class="italic">S</span>: ipsa <span class="italic">AR.</span></a></li><script type="text/javascript">document.getElementById('note_LCL407_186_1').style.display = "none";</script><li class="note" id="note_LCL407_186_2"><a class="footnoteCrossrefLink" href="#target_note_LCL407_186_2" title="Click to highlight in text"><sup class="lineRef">2</sup>vere <span class="italic">S</span>: <span class="italic">om. AR.</span></a></li><script type="text/javascript">document.getElementById('note_LCL407_186_2').style.display = "none";</script><li class="note" id="note_LCL407_186_3"><a class="footnoteCrossrefLink" href="#target_note_LCL407_186_3" title="Click to highlight in text"><sup class="lineRef">3</sup>angustis <span class="italic">S</span>: angustiis <span class="italic">Aae.</span></a></li><script type="text/javascript">document.getElementById('note_LCL407_186_3').style.display = "none";</script></ul></section></notes></section>