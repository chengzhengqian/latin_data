<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

caseus est, qui exiguum medicaminis habet. Minimum
autem coagulum<a class="footnoteLink" href="#note_LCL407_286_1" id="target_note_LCL407_286_1"><sup>1</sup></a> recipit sinum lactis argentei pondus denarii.<a class="footnoteLink" href="#note_LCL407_286_2" id="target_note_LCL407_286_2"><sup>2</sup></a> Nec dubium quin fici ramulis
<span class="br"></span><span class="lineNumber">3</span><span class="br"></span>glaciatus caseus iucundissime sapiat. Sed mulctra,<a class="footnoteLink" href="#note_LCL407_286_3" id="target_note_LCL407_286_3"><sup>3</sup></a> cum est repleta lacte, non sine tepore aliquo debet esse. Nec tamen admovenda est flammis, ut quibusdam
placet, sed haud procul igne constituenda, et confestim cum concrevit liquor, in fiscellas aut in calathos vel formas transferendus est. Nam maxime refert primo quoque tempore serum percolari et a
<span class="br"></span><span class="lineNumber">4</span><span class="br"></span>concreta materia separari. Quam ob causam rustici nec patiuntur quidem sua sponte pigro humore defluere, sed cum paulo solidior caseus factus est, pondera superponunt, quibus exprimatur serum: deinde ut formis aut calathis exemptus<a class="footnoteLink" href="#note_LCL407_286_4" id="target_note_LCL407_286_4"><sup>4</sup></a> est, opaco ac frigido loco, ne possit vitiari: quamvis mundissimis
tabulis componitur, aspergitur tritis salibus, ut exudet acidum liquorem: atque ubi duratus est, vehementius premitur, ut conspissetur. Et rursus torrido sale contingitur, rursusque ponderibus condensatur.
<span class="br"></span><span class="lineNumber">5</span><span class="br"></span>Hoc cum per dies novem factum est, aqua dulci abluitur,<a class="footnoteLink" href="#note_LCL407_286_5" id="target_note_LCL407_286_5"><sup>5</sup></a> et sub umbra cratibus in hoc factis<a class="footnoteLink" href="#note_LCL407_286_6" id="target_note_LCL407_286_6"><sup>6</sup></a> ita ordinatur, ne alter alterum caseus contingat, et ut modice siccetur: deinde, quo tenerior permaneat, clauso neque ventis obnoxio loco stipatur per complura






</p></section><notes><section class="footnotes"><ul><li class="note" id="note_LCL407_286_1"><a class="footnoteCrossrefLink" href="#target_note_LCL407_286_1" title="Click to highlight in text"><sup class="lineRef">1</sup>coagulo <span class="italic">SR</span>: coaculo <span class="italic">A</span><sup>1</sup>.</a></li><script type="text/javascript">document.getElementById('note_LCL407_286_1').style.display = "none";</script><li class="note" id="note_LCL407_286_2"><a class="footnoteCrossrefLink" href="#target_note_LCL407_286_2" title="Click to highlight in text"><sup class="lineRef">2</sup>argenteis. . . denariis <span class="italic">SAR.</span></a></li><script type="text/javascript">document.getElementById('note_LCL407_286_2').style.display = "none";</script><li class="note" id="note_LCL407_286_3"><a class="footnoteCrossrefLink" href="#target_note_LCL407_286_3" title="Click to highlight in text"><sup class="lineRef">3</sup>mulctrat <span class="italic">SA.</span></a></li><script type="text/javascript">document.getElementById('note_LCL407_286_3').style.display = "none";</script><li class="note" id="note_LCL407_286_4"><a class="footnoteCrossrefLink" href="#target_note_LCL407_286_4" title="Click to highlight in text"><sup class="lineRef">4</sup>exemptus <span class="italic">ac</span>: exemtus <span class="italic">S</span><sup>2</sup>: exemtis <span class="italic">S</span><sup>1</sup><span class="italic">A.</span></a></li><script type="text/javascript">document.getElementById('note_LCL407_286_4').style.display = "none";</script><li class="note" id="note_LCL407_286_5"><a class="footnoteCrossrefLink" href="#target_note_LCL407_286_5" title="Click to highlight in text"><sup class="lineRef">5</sup>dulci abluitur <span class="italic">S</span>: dulcia bibitur <span class="italic">A</span>: dulci ebibitur <span class="italic">R.</span></a></li><script type="text/javascript">document.getElementById('note_LCL407_286_5').style.display = "none";</script><li class="note" id="note_LCL407_286_6"><a class="footnoteCrossrefLink" href="#target_note_LCL407_286_6" title="Click to highlight in text"><sup class="lineRef">6</sup>fatis <span class="italic">SA.</span></a></li><script type="text/javascript">document.getElementById('note_LCL407_286_6').style.display = "none";</script></ul></section></notes></section>