<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2">
<p>II. Post haec meminisse debebit, quae inferantur, ut idoneis et salubribus locis recondita sine noxa permaneant. Nihil enim magis curandum est, quam praeparare, ubi quidque reponatur, ut, cum opus sit, promatur. Ea loca qualia esse debeant, et in primo volumine, cum villam constitueremus et in undecimo, cum de officio villici<a class="footnoteLink" href="#note_LCL408_184_1" id="target_note_LCL408_184_1"><sup>1</sup></a> disputaremus, iam dicta sunt.
<span class="br"></span><span class="lineNumber">2</span><span class="br"></span>Sed ne nunc quidem demonstrare breviter pigebit. Nam quod excelsissimum est conclave, pretiosissima vasa et vestem desiderat: quod denique horreum siccum atque aridum, frumentis habetur idoneum: quod frigidum, commodissime vinum custodit: quod bene illustre, fragilem supellectilem atque ea
<span class="br"></span><span class="lineNumber">3</span><span class="br"></span>postulat opera, quae multi luminis indigent. Praeparatis
igitur receptaculis, oportebit suo quidque loco generatim, atque etiam specialiter nonnulla disponere: quo facilius, cum quid expostulabit usus, reperiri<a class="footnoteLink" href="#note_LCL408_184_2" id="target_note_LCL408_184_2"><sup>2</sup></a> possit. Nam vetus est proverbium, paupertatem
certissimam esse, cum alicuius indigeas,<a class="footnoteLink" href="#note_LCL408_184_3" id="target_note_LCL408_184_3"><sup>3</sup></a> uti eo non posse, quia ignoretur, ubi proiectum iaceat quod desideratur. Itaque in re familiari laboriosior
<span class="br"></span><span class="lineNumber">4</span><span class="br"></span>est negligentia, quam diligentia. Quis enim dubitet nihil esse pulchrius in omni ratione vitae dispositione atque ordine? quod etiam ludicris spectaculis licet saepe cognoscere. Nam ubi chorus canentium non ad certos modos neque numeris praeeuntis magistri consensit, dissonum quiddam ac tumultuosum audientibus



</p></section><notes><section class="footnotes"><ul><li class="note" id="note_LCL408_184_1"><a class="footnoteCrossrefLink" href="#target_note_LCL408_184_1" title="Click to highlight in text"><sup class="lineRef">1</sup>de officio villici <span class="italic">ac</span>: de villico <span class="italic">SA.</span></a></li><script type="text/javascript">document.getElementById('note_LCL408_184_1').style.display = "none";</script><li class="note" id="note_LCL408_184_2"><a class="footnoteCrossrefLink" href="#target_note_LCL408_184_2" title="Click to highlight in text"><sup class="lineRef">2</sup>recipere <span class="italic">SAac.</span></a></li><script type="text/javascript">document.getElementById('note_LCL408_184_2').style.display = "none";</script><li class="note" id="note_LCL408_184_3"><a class="footnoteCrossrefLink" href="#target_note_LCL408_184_3" title="Click to highlight in text"><sup class="lineRef">3</sup>indigeas <span class="italic">ac</span>: -at <span class="italic">SA.</span></a></li><script type="text/javascript">document.getElementById('note_LCL408_184_3').style.display = "none";</script></ul></section></notes></section>