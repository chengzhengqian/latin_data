<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

causa, quorum ex numero propagari<a class="footnoteLink" href="#note_LCL361_326_1" id="target_note_LCL361_326_1"><sup>1</sup></a> possit in locum demortuae vitis, quinque malleoli pangendi sunt per spatium pedale; isque pes ita medio interordinio
sumitur ut ab utraque vite<a class="footnoteLink" href="#note_LCL361_326_2" id="target_note_LCL361_326_2"><sup>2</sup></a> paribus intervallis
<span class="br"></span><span class="lineNumber">3</span><span class="br"></span>distet.<a class="footnoteLink" href="#note_LCL361_326_3" id="target_note_LCL361_326_3"><sup>3</sup></a> Tali consitioni Iulius Atticus abunde putat esse malleolorum sedecim milia. Nos tamen plus quattuor milibus conserimus, quia neglegentia cultorum
magna pars deperit, et interitu seminum cetera, quae virent, rarescunt.</p>
<p>XVII. De positione surculi non minima disputatio fuit inter auctores. Quidam totum flagellum, sicut erat matri detractum, crediderunt sationi convenire;<a class="footnoteLink" href="#note_LCL361_326_4" id="target_note_LCL361_326_4"><sup>4</sup></a> idque per gemmas quinas vel etiam senas partiti, complures taleolas terrae mandaverunt. Quod ego minime probo; magisque assentior his auctoribus qui negaverunt esse idoneam frugibus superiorem partem materiae, solamque eam quae est iuncta cum vetere sarmento probaverunt. Ceterum omnem
<span class="br"></span><span class="lineNumber">2</span><span class="br"></span>sagittam repudiaverunt. Sagittam rustici vocant novissimam partem surculi, sive quia longius recessit a matre, et quasi emicuit atque prosiluit, seu<a class="footnoteLink" href="#note_LCL361_326_5" id="target_note_LCL361_326_5"><sup>5</sup></a> quia cacumine attenuata praedicti teli speciem gerit.
<span class="br"></span><span class="lineNumber">3</span><span class="br"></span>Hanc ergo prudentissimi agricolae negaverunt conseri debere, nec tamen sententiae suae rationem nobis prodiderunt; videlicet quia ipsis in re rustica multum callentibus prompta erat et ante oculos








</p></section><notes><section class="footnotes"><ul><li class="note" id="note_LCL361_326_1"><a class="footnoteCrossrefLink" href="#target_note_LCL361_326_1" title="Click to highlight in text"><sup class="lineRef">1</sup>propagari <span class="italic">Gesn., Schn.</span>: propagare <span class="italic">codd.</span></a></li><script type="text/javascript">document.getElementById('note_LCL361_326_1').style.display = "none";</script><li class="note" id="note_LCL361_326_2"><a class="footnoteCrossrefLink" href="#target_note_LCL361_326_2" title="Click to highlight in text"><sup class="lineRef">2</sup>vite <span class="italic">S, Schn.</span>: parte <span class="italic">Ald., Gesn.: om. AacM, velt. edd.</span></a></li><script type="text/javascript">document.getElementById('note_LCL361_326_2').style.display = "none";</script><li class="note" id="note_LCL361_326_3"><a class="footnoteCrossrefLink" href="#target_note_LCL361_326_3" title="Click to highlight in text"><sup class="lineRef">3</sup>distet <span class="italic">SAacM</span>: distent <span class="italic">edd.</span></a></li><script type="text/javascript">document.getElementById('note_LCL361_326_3').style.display = "none";</script><li class="note" id="note_LCL361_326_4"><a class="footnoteCrossrefLink" href="#target_note_LCL361_326_4" title="Click to highlight in text"><sup class="lineRef">4</sup>convenire <span class="italic">M</span>: convenirent <span class="italic">SAac.</span></a></li><script type="text/javascript">document.getElementById('note_LCL361_326_4').style.display = "none";</script><li class="note" id="note_LCL361_326_5"><a class="footnoteCrossrefLink" href="#target_note_LCL361_326_5" title="Click to highlight in text"><sup class="lineRef">5</sup>seu <span class="italic">SAcM</span>: sive <span class="italic">a, et vulgo.</span></a></li><script type="text/javascript">document.getElementById('note_LCL361_326_5').style.display = "none";</script></ul></section></notes></section>