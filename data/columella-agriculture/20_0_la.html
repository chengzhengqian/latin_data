<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

faciendum sit non docet, sed audit vilicum. Quapropter
vel a maioribus traditum possidenti vel empturo fundum praecipua cura sit scire, quod maxime regionis genus probetur, ut vel careat
<span class="br"></span><span class="lineNumber">3</span><span class="br"></span>inutili vel mercetur laudabilem. Quod si voto fortuna subscribit,<a class="footnoteLink" href="#note_LCL361_40_1" id="target_note_LCL361_40_1"><sup>1</sup></a> agrum habebimus salubri caelo, uberi glaeba, parte campestri, parte alia collibus vel ad orientem vel ad meridiem molliter devexis; terrenisque aliis<a class="footnoteLink" href="#note_LCL361_40_2" id="target_note_LCL361_40_2"><sup>2</sup></a> atque aliis silvestribus et asperis, nec procul a mari vel navigabili flumine, quo deportari fructus et per quod merces invehi possint. Campus in prata et arva salictaque et harundineta digestus
<span class="br"></span><span class="lineNumber">4</span><span class="br"></span>aedificio subiaceat. Colles alii vacui arboribus, ut solis segetibus serviant; quae tamen modice siccis ac pinguibus campis melius quam praecipitibus locis proveniunt, ideoque etiam celsiores agri frumentarii
planitias habere et quam mollissime devexi ac simillimi debent esse campestri positioni. Alii deinde colles olivetis vineisque<a class="footnoteLink" href="#note_LCL361_40_3" id="target_note_LCL361_40_3"><sup>3</sup></a> et earum futuris pedamentis vestiantur, materiam lapidemque, si necessitas aedificandi coegerit, nec minus pecudibus pascua praebere possint, tum rivos decurrentes in prata et hortos et salicta villaeque aquas salientes
<span class="br"></span><span class="lineNumber">5</span><span class="br"></span>demittant. Nec absint greges armentorum ceterorumque quadrupedum<a class="footnoteLink" href="#note_LCL361_40_4" id="target_note_LCL361_40_4"><sup>4</sup></a> culta et dumeta pascentium.







</p></section><notes><section class="footnotes"><ul><li class="note" id="note_LCL361_40_1"><a class="footnoteCrossrefLink" href="#target_note_LCL361_40_1" title="Click to highlight in text"><sup class="lineRef">1</sup>subriserit <span class="italic">vel</span> surriserit <span class="italic">R plerique</span>: subscripserit <span class="italic">vulgo.</span></a></li><script type="text/javascript">document.getElementById('note_LCL361_40_1').style.display = "none";</script><li class="note" id="note_LCL361_40_2"><a class="footnoteCrossrefLink" href="#target_note_LCL361_40_2" title="Click to highlight in text"><sup class="lineRef">2</sup>aliis cultis (<span class="italic">deest codd.</span>) <span class="italic">Gesn.</span>: aliis ac cultis <span class="italic">Schn.</span></a></li><script type="text/javascript">document.getElementById('note_LCL361_40_2').style.display = "none";</script><li class="note" id="note_LCL361_40_3"><a class="footnoteCrossrefLink" href="#target_note_LCL361_40_3" title="Click to highlight in text"><sup class="lineRef">3</sup>vinetisque <span class="italic">R, plerique edd.</span></a></li><script type="text/javascript">document.getElementById('note_LCL361_40_3').style.display = "none";</script><li class="note" id="note_LCL361_40_4"><a class="footnoteCrossrefLink" href="#target_note_LCL361_40_4" title="Click to highlight in text"><sup class="lineRef">4</sup>quadripedum <span class="italic">SAa, Lundstr√∂m.</span></a></li><script type="text/javascript">document.getElementById('note_LCL361_40_4').style.display = "none";</script></ul></section></notes></section>