<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

Cum deinde buculos comprehenderis, perducito ad stabulum, et ad stipites religato ita, ut exiguum laxamenti habeant, distentque inter se aliquanto spatio, ne in colluctatione alter alteri noceat. Si nimis asperi erunt, patere unum diem noctemquc desaeviant. Simulatque iras contuderint,<a class="footnoteLink" href="#note_LCL407_128_1" id="target_note_LCL407_128_1"><sup>1</sup></a> mane producantur, ita ut et a tergo complures, qui sequuntur,
retinaculis eos contineant, et unus cum clava salignea procedens modicis ictibus subinde impetus eorum coerceat.</p>
<span class="br"></span><span class="lineNumber">5</span><span class="br"></span><p>Sin autem placidi et quieti boves erunt, vel eodem die, quo alligaveris, ante vesperum licebit producere, et docere per mille passus composite<a class="footnoteLink" href="#note_LCL407_128_2" id="target_note_LCL407_128_2"><sup>2</sup></a> ac sine pavore ambulare: cum domum reduxeris,<a class="footnoteLink" href="#note_LCL407_128_3" id="target_note_LCL407_128_3"><sup>3</sup></a> arcte ad stipites religato, ita ne capite moveri possint. Tum demum ad alligatos boves neque a posteriore parte neque a atere, sed adversus, placide et cum quadam vocis adulatione venito, ut accedentem consuescant aspicere.
Deinde nares perfricato, ut hominem discant
<span class="br"></span><span class="lineNumber">6</span><span class="br"></span>odorari. Mox etiam convenit tota tergora et tractare et respergere mero, quo familiariores bubulco fiant: uteris quoque et sub femina manum subicere, ne ad eius modi tactum postmodum pavescant, et ut ricini<a class="footnoteLink" href="#note_LCL407_128_4" id="target_note_LCL407_128_4"><sup>4</sup></a>
</p></section><notes><section class="footnotes"><ul><li class="note" id="note_LCL407_128_1"><a class="footnoteCrossrefLink" href="#target_note_LCL407_128_1" title="Click to highlight in text"><sup class="lineRef">1</sup>contulerint <span class="italic">SA.</span></a></li><script type="text/javascript">document.getElementById('note_LCL407_128_1').style.display = "none";</script><li class="note" id="note_LCL407_128_2"><a class="footnoteCrossrefLink" href="#target_note_LCL407_128_2" title="Click to highlight in text"><sup class="lineRef">2</sup>composite <span class="italic">R</span>: conposita <span class="italic">SA.</span></a></li><script type="text/javascript">document.getElementById('note_LCL407_128_2').style.display = "none";</script><li class="note" id="note_LCL407_128_3"><a class="footnoteCrossrefLink" href="#target_note_LCL407_128_3" title="Click to highlight in text"><sup class="lineRef">3</sup>preduxeris <span class="italic">S</span><sup>1</sup>: pro- <span class="italic">AR.</span></a></li><script type="text/javascript">document.getElementById('note_LCL407_128_3').style.display = "none";</script><li class="note" id="note_LCL407_128_4"><a class="footnoteCrossrefLink" href="#target_note_LCL407_128_4" title="Click to highlight in text"><sup class="lineRef">4</sup>riclini <span class="italic">SA.</span></a></li><script type="text/javascript">document.getElementById('note_LCL407_128_4').style.display = "none";</script></ul></section></notes></section>