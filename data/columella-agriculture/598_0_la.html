<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

Nam pro pulmentario cedit, sicuti ficus, quae cum arida seposita est hiemis temporibus rusticorum cibaria adiuvat.</p>
<p>XV. Ea porro neque nimium vieta neque immatura legi debet, et in eo loco expandi, qui toto die solem accipit. Pali autem quattuor pedibus inter se distantes figuntur, et perticis iugantur. Factae deinde in hunc usum cannae iugis superponuntur, ita ut duobus pedibus absint a terra, ne humorem, quem fere noctibus remittit humus, trahere possint: tunc ficus inicitur, et crates pastorales culmo vel carice vel filice textac ex utroque latere super terram planae disponuntur, ut cum sol in occasu fuerit, erigantur, et inter se acclines testudineato tecto more tuguriorum, viescentem<a class="footnoteLink" href="#note_LCL408_216_1" id="target_note_LCL408_216_1"><sup>1</sup></a> ficum a rore,<a class="footnoteLink" href="#note_LCL408_216_2" id="target_note_LCL408_216_2"><sup>2</sup></a> et interdum a pluvia defendant.<a class="footnoteLink" href="#note_LCL408_216_3" id="target_note_LCL408_216_3"><sup>3</sup></a> Nam utraque res praedictum
<span class="br"></span><span class="lineNumber">2</span><span class="br"></span>fructum corrumpit. Cum deinde aruerit, in orcas bene picatas meridiano tepore calentem ficum condere
et calcare diligenter oportebit, subiecto tamen arido faeniculo, et iterum repletis vasis superposito:
quae vasa confestim operculare, et oblinire convenit, et in horreum siccissimum reponi, quo melius ficus perennet.</p>
<span class="br"></span><span class="lineNumber">3</span><span class="br"></span><p>Quidam lectis ficis pediculos adimunt, et in sole eas expandunt: cum deinde paulum siccatae sunt, antequam indurescant, in labra fictilia vel lapidea congerunt
eas: tum pedibus lautis in modum farinae proculcant, et admiscent torrefacta sesama cum



</p></section><notes><section class="footnotes"><ul><li class="note" id="note_LCL408_216_1"><a class="footnoteCrossrefLink" href="#target_note_LCL408_216_1" title="Click to highlight in text"><sup class="lineRef">1</sup>viscentem <span class="italic">SA</span>: virescentem <span class="italic">ac.</span></a></li><script type="text/javascript">document.getElementById('note_LCL408_216_1').style.display = "none";</script><li class="note" id="note_LCL408_216_2"><a class="footnoteCrossrefLink" href="#target_note_LCL408_216_2" title="Click to highlight in text"><sup class="lineRef">2</sup>arbore <span class="italic">A.</span></a></li><script type="text/javascript">document.getElementById('note_LCL408_216_2').style.display = "none";</script><li class="note" id="note_LCL408_216_3"><a class="footnoteCrossrefLink" href="#target_note_LCL408_216_3" title="Click to highlight in text"><sup class="lineRef">3</sup>defendant <span class="italic">ac</span>: -at <span class="italic">SA.</span></a></li><script type="text/javascript">document.getElementById('note_LCL408_216_3').style.display = "none";</script></ul></section></notes></section>