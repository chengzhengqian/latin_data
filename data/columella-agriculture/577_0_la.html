<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2">
<h2><span class="ac">Liber XII</span></h2>
<h3><span class="ac">Praefatio</span></h3>
<p>Xenophon Atheniensis eo libro, P. Silvine, qui Oeconomicus inscribitur, prodidit maritale coniugium sic comparatum esse natura, ut non solum iucundissima,
verum, etiam utilissima vitae societas iniretur: nam primum,<a class="footnoteLink" href="#note_LCL408_174_1" id="target_note_LCL408_174_1"><sup>1</sup></a> quod etiam Cicero ait, ne genus humanum temporis longinquitate occideret, propter hoc marem cum femina esse coniunctum: deinde ut ex hac eadem societate mortalibus adiutoria senectutis, nec minus propugnacula, praeparentur.
<span class="br"></span><span class="lineNumber">2</span><span class="br"></span>Tum etiam, cum victus et cultus humanus non uti feris in propatulo ac silvestribus locis, sed domi sub tecto accurandus erat, necessarium fuit alterutrum foris et sub dio esse, qui labore et industria compararet,
quae tectis reconderentur. Siquidem vel rusticari, vel navigare, vel etiam genere alio negotiari necesse erat, ut aliquas facultates acquireremus. Cum vero paratae res sub tectum essent congestae, alium esse oportuit, qui et illatas custodiret, et ea conficeret opera, quae domi deberent administrari.
<span class="br"></span><span class="lineNumber">3</span><span class="br"></span>Nam et fruges ceteraque alimenta terrestria indigebant






</p></section><notes><section class="footnotes"><ul><li class="note" id="note_LCL408_174_1"><a class="footnoteCrossrefLink" href="#target_note_LCL408_174_1" title="Click to highlight in text"><sup class="lineRef">1</sup>iam pridem <span class="italic">SAac.</span></a></li><script type="text/javascript">document.getElementById('note_LCL408_174_1').style.display = "none";</script></ul></section></notes></section>