<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">
<span class="br"></span><span class="lineNumber">18</span><span class="br"></span>Porri autem caput circa idus Maias tolerabiliter adhuc transfertur. Post hoc, nihil ingruente aestate obrui debet, nisi semen apii, si tamen rigaturus es. Sic enim optime per aestatem provenit. Ceterum Augusto circa Vulcanalia tertia satio est: eaque optima radicis et rapae, itemque napi et<a class="footnoteLink" href="#note_LCL408_140_1" id="target_note_LCL408_140_1"><sup>1</sup></a>siseris, nec minus oleris atri.</p>
<span class="br"></span><span class="lineNumber">19</span><span class="br"></span><p>Atque haec sunt sationum tempora. Nunc de his, quae aliquam curam desiderant, singulis loquar, quaeque praeteriero intellegi oportebit nullam postulare
operam nisi runcatoris: de qua semel hoc dicendum est, omni tempore consulendum esse, ut
<span class="br"></span><span class="lineNumber">20</span><span class="br"></span>herbae exterminentur. Ulpicum quod quidam alium Punicum vocant, Graeci autem ἀφροσκόρδον appellant,
longe maioris est incrementi quam alium: idque circa calend. Octobres, antequam deponatur, ex uno capite in plura dividetur. Habet enim velut alium plures cohaerentes<a class="footnoteLink" href="#note_LCL408_140_2" id="target_note_LCL408_140_2"><sup>2</sup></a> spicas, eaeque cum sint<a class="footnoteLink" href="#note_LCL408_140_3" id="target_note_LCL408_140_3"><sup>3</sup></a> divisae, liratim seri debent, ut in pulvinis positae
<span class="br"></span><span class="lineNumber">21</span><span class="br"></span>minus infestentur hiemis aquis. Est autem lira<a class="footnoteLink" href="#note_LCL408_140_4" id="target_note_LCL408_140_4"><sup>4</sup></a> similis ei porcae, quam in sationibus campestribus rustici faciunt, ut uliginem vitent: sed haec in hortis minor est facienda, et per summam partem eius, id est in dorso inter palmaria spatia spicae ulpici vel allii, nam id quoque similiter conseritur, disponendae<a class="footnoteLink" href="#note_LCL408_140_5" id="target_note_LCL408_140_5"><sup>5</sup></a>
sunt. Sulci lirarum inter se distent semipedali
spatio. Deinde cum ternas fibras emiserunt










</p></section><notes><section class="footnotes"><ul><li class="note" id="note_LCL408_140_1"><a class="footnoteCrossrefLink" href="#target_note_LCL408_140_1" title="Click to highlight in text"><sup class="lineRef">1</sup>et <span class="italic">om. SA. </span></a></li><script type="text/javascript">document.getElementById('note_LCL408_140_1').style.display = "none";</script><li class="note" id="note_LCL408_140_2"><a class="footnoteCrossrefLink" href="#target_note_LCL408_140_2" title="Click to highlight in text"><sup class="lineRef">2</sup>cohaerentes <span class="italic">om. S.</span></a></li><script type="text/javascript">document.getElementById('note_LCL408_140_2').style.display = "none";</script><li class="note" id="note_LCL408_140_3"><a class="footnoteCrossrefLink" href="#target_note_LCL408_140_3" title="Click to highlight in text"><sup class="lineRef">3</sup>sint <span class="italic">AR</span>: sunt <span class="italic">S. </span></a></li><script type="text/javascript">document.getElementById('note_LCL408_140_3').style.display = "none";</script><li class="note" id="note_LCL408_140_4"><a class="footnoteCrossrefLink" href="#target_note_LCL408_140_4" title="Click to highlight in text"><sup class="lineRef">4</sup>libra <span class="italic">S.</span></a></li><script type="text/javascript">document.getElementById('note_LCL408_140_4').style.display = "none";</script><li class="note" id="note_LCL408_140_5"><a class="footnoteCrossrefLink" href="#target_note_LCL408_140_5" title="Click to highlight in text"><sup class="lineRef">5</sup>disponendi <span class="italic">SA.</span></a></li><script type="text/javascript">document.getElementById('note_LCL408_140_5').style.display = "none";</script></ul></section></notes></section>