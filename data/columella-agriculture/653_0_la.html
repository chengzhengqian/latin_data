<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

Nam id si non exacuerit,<a class="footnoteLink" href="#note_LCL408_326_1" id="target_note_LCL408_326_1"><sup>1</sup></a> medicamentum dabitur potandum imbecillis bubus et cetero pecori. Oleum autem secundarium non insuavis odoris quotidianam unctionem praebere poterit dolore nervorum laborantibus.</p>
<p>LIV. Oleum ad unguenta sic facito. Ante quam oliva nigrescat, cum primum decolorari coeperit, nec tamen adhuc varia fuerit, maxime Liciniam, si erit, si minus, Sergiam;<a class="footnoteLink" href="#note_LCL408_326_2" id="target_note_LCL408_326_2"><sup>2</sup></a> si nec haec fuerit, tunc Culminiam
bacam manu stringito, et statim purgatam prelo integram subicito, et amurcam exprimito:
<span class="br"></span><span class="lineNumber">2</span><span class="br"></span>deinde suspensa mola olivam frangito, eamque vel in regulas, vel in novo fisco adicito, subiectamque prelo sic premito, ne vasa intorqueas, sed tantum ipsius preli pondere quantulumcumque exprimi patiaris; deinde cum sic fluxerit, protinus capulator amurca separet, et diligenter seorsum in nova labra transferat,
quousque<a class="footnoteLink" href="#note_LCL408_326_3" id="target_note_LCL408_326_3"><sup>3</sup></a> eliquet. Reliquum olei, quod postea fuerit expressum, poterit ad escam vel cum alia nota mixtum vel per se approbari.</p>
<p>LV. Hactenus de oleo dixisse abunde est; nunc ad minora redeamus.</p>
<p>De sucidia et salsura facienda. Omne pecus et praecipue suem pridie quam occidatur, potione prohiberi
oportet, quo sit caro siccior. Nam si biberit, plus humoris salsura habebit. Ergo sitientem cum





</p></section><notes><section class="footnotes"><ul><li class="note" id="note_LCL408_326_1"><a class="footnoteCrossrefLink" href="#target_note_LCL408_326_1" title="Click to highlight in text"><sup class="lineRef">1</sup>exaugerit <span class="italic">S</span>: exsaucerit <span class="italic">A</span>: exacesceant <span class="italic">a</span>: exhauserit <span class="italic">c.</span></a></li><script type="text/javascript">document.getElementById('note_LCL408_326_1').style.display = "none";</script><li class="note" id="note_LCL408_326_2"><a class="footnoteCrossrefLink" href="#target_note_LCL408_326_2" title="Click to highlight in text"><sup class="lineRef">2</sup>sergiam <span class="italic">SA</span>: regiam <span class="italic">ac.</span></a></li><script type="text/javascript">document.getElementById('note_LCL408_326_2').style.display = "none";</script><li class="note" id="note_LCL408_326_3"><a class="footnoteCrossrefLink" href="#target_note_LCL408_326_3" title="Click to highlight in text"><sup class="lineRef">3</sup>eiusque <span class="italic">SAac.</span></a></li><script type="text/javascript">document.getElementById('note_LCL408_326_3').style.display = "none";</script></ul></section></notes></section>