<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

suis pediculis, et sambuco inseruntur (quoniam sambucus tam apertam et laxam medullam habet, ut
<span class="br"></span><span class="lineNumber">4</span><span class="br"></span>facile malorum pediculos recipiat). Sed cavere oportebit, ne minus quattuor digitis a terra absint, et ne inter se poma contingant. Tum factae scrobi operculum imponitur, et paleato luto circumlinitur, eaque humo, quae fuerat egesta, superaggeratur. Hoc idem etiam in dolio fieri potest, sive quis volet resolutam terram usque ad dimidium vas adicere,<a class="footnoteLink" href="#note_LCL408_284_1" id="target_note_LCL408_284_1"><sup>1</sup></a> seu, quod quidam malunt, fluvialem arenam, ceteraque
<span class="br"></span><span class="lineNumber">5</span><span class="br"></span>eadem ratione peragere. Poenus quidem Mago praecipit aquam marinam vehementer calefieri, et in ea mala granata lino vel sparto ligata paulum demitti, dum decolorentur, et exempta per triduum in sole siccari: postea loco frigido suspendi, et cum res exegerit, una nocte et postero die usque in eam horam, qua fuerit utendum, aqua frigida dulci macerari.
Sed et idem auctor est creta figulari bene subacta recentia mala crasse illinire, et cum argilla exaruit, frigido loco suspendere. Mox cum exegerit usus, in aquam demittere,<a class="footnoteLink" href="#note_LCL408_284_2" id="target_note_LCL408_284_2"><sup>2</sup></a> et cretam resolvere. Haec ratio tamquam recentissimum pomum custodit.</p>
<span class="br"></span><span class="lineNumber">6</span><span class="br"></span><p>Idem iubet Mago in urceo novo fictili substernere scobem populineam vel iligneam,<a class="footnoteLink" href="#note_LCL408_284_3" id="target_note_LCL408_284_3"><sup>3</sup></a> et ita disponere, ut scobis inter se calcari possit: deinde facto primo tabulato rursus scobem substernere, et similiter mala



</p></section><notes><section class="footnotes"><ul><li class="note" id="note_LCL408_284_1"><a class="footnoteCrossrefLink" href="#target_note_LCL408_284_1" title="Click to highlight in text"><sup class="lineRef">1</sup>adicitur <span class="italic">S</span>: eicitur <span class="italic">Aac.</span></a></li><script type="text/javascript">document.getElementById('note_LCL408_284_1').style.display = "none";</script><li class="note" id="note_LCL408_284_2"><a class="footnoteCrossrefLink" href="#target_note_LCL408_284_2" title="Click to highlight in text"><sup class="lineRef">2</sup>dimittere <span class="italic">SAac.</span></a></li><script type="text/javascript">document.getElementById('note_LCL408_284_2').style.display = "none";</script><li class="note" id="note_LCL408_284_3"><a class="footnoteCrossrefLink" href="#target_note_LCL408_284_3" title="Click to highlight in text"><sup class="lineRef">3</sup>ilignea <span class="italic">SAac.</span></a></li><script type="text/javascript">document.getElementById('note_LCL408_284_3').style.display = "none";</script></ul></section></notes></section>