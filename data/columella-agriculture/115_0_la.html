<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

posse qualitatem caeli frigidam vel calidam, siccam vel roscidam, grandinosam ventosamque vel placidam,
<span class="br"></span><span class="lineNumber">7</span><span class="br"></span>serenam vel nebulosam:<a class="footnoteLink" href="#note_LCL361_230_1" id="target_note_LCL361_230_1"><sup>1</sup></a> frigidaeque aut nebulosae duorum generum vites aptabit, seu praecoques, quarum maturitas frugum praecurrit hiemem; seu firmi durique acini, quarum inter caligines uvae deflorescunt, et mox gelicidiis ac pruinis, ut aliarum<a class="footnoteLink" href="#note_LCL361_230_2" id="target_note_LCL361_230_2"><sup>2</sup></a> caloribus, mitescunt. Ventoso quoque et tumultuoso statu caeli fidenter easdem tenaces ac duri acini committet. Rursus calido teneriores uberioresque concredet. Sicco destinabit eas quae pluviis aut continuis roribus putrescunt; roscido, quae siccitatibus laborant; grandinoso quae foliis duris latisque sunt, quo melius protegant fructum. Nam placida et serena regio nullam non recipit; commodissime tamen eam, cuius vel uvae vel acini celeriter decidunt.</p>
<span class="br"></span><span class="lineNumber">8</span><span class="br"></span><p>At<a class="footnoteLink" href="#note_LCL361_230_3" id="target_note_LCL361_230_3"><sup>3</sup></a> si voto est eligendus vineis locus et status caeli, sicut censet verissime Celsus, optimum est solum nec densum nimis nec resolutum, soluto tamen propius; nec exile nec laetissimum, proximum tamen uberi; nec campestre nec praeceps, simile tamen edito campo; nec siccum nec uliginosum, modice tamen roscidum; quod fontibus non in summo non in profundo
terrae scaturiat, sed ut vicinum radicibus
<span class="br"></span><span class="lineNumber">9</span><span class="br"></span>umorem sumministretâ€”eumque nec amarum nec salsum, ne saporem vini corrumpat, et incrementa



</p></section><notes><section class="footnotes"><ul><li class="note" id="note_LCL361_230_1"><a class="footnoteCrossrefLink" href="#target_note_LCL361_230_1" title="Click to highlight in text"><sup class="lineRef">1</sup>nubilosam <span class="italic">M.</span></a></li><script type="text/javascript">document.getElementById('note_LCL361_230_1').style.display = "none";</script><li class="note" id="note_LCL361_230_2"><a class="footnoteCrossrefLink" href="#target_note_LCL361_230_2" title="Click to highlight in text"><sup class="lineRef">2</sup>alie <span class="italic">M</span>: aliae <span class="italic">Ald., Gesn.</span></a></li><script type="text/javascript">document.getElementById('note_LCL361_230_2').style.display = "none";</script><li class="note" id="note_LCL361_230_3"><a class="footnoteCrossrefLink" href="#target_note_LCL361_230_3" title="Click to highlight in text"><sup class="lineRef">3</sup>ac <span class="italic">SAaM.</span></a></li><script type="text/javascript">document.getElementById('note_LCL361_230_3').style.display = "none";</script></ul></section></notes></section>