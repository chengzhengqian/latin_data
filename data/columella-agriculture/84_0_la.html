<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

Idus Octobres. Putre solum, quod Campani pullum vocant, plerumque desiderant; non deterius tamen etiam pinguibus harenis vel congesticia humo proveniunt, tantumque seminis quantum milium panicumque,
interdum etiam duobus sextariis amplius in iugerum spargitur. Sed hoc idem semen Ciliciae Syriaeque regionibus ipse vidi mense Iunio Iulioque conseri et per autumnum, cum permaturuit, tolli.<a class="footnoteLink" href="#note_LCL361_168_1" id="target_note_LCL361_168_1"><sup>1</sup></a></p>
<span class="br"></span><span class="lineNumber">19</span><span class="br"></span><p>Cicer aut<a class="footnoteLink" href="#note_LCL361_168_2" id="target_note_LCL361_168_2"><sup>2</sup></a> cicercula, quae piso est similis, mense Ianuario aut Februario seri debet laeto loco caelo umido; quibusdam tamen<a class="footnoteLink" href="#note_LCL361_168_3" id="target_note_LCL361_168_3"><sup>3</sup></a> Italiae locis ante Kalendas
Novembris seritur. Tres modii iugerum implent. Nec ullum legumen minus agro nocet, sed raro respondet, quoniam nec siccitates nec austros in flore sustinet; quae utraque incommoda fere eo
<span class="br"></span><span class="lineNumber">20</span><span class="br"></span>tempore anni sunt, quo deflorescit. Cicer, quod arietillum<a class="footnoteLink" href="#note_LCL361_168_4" id="target_note_LCL361_168_4"><sup>4</sup></a> vocatur, itemque alterius generis, quod Punicum, seri mense Martio toto potest caelo umido, loco quam laetissimo; nam etiam id terram laedit atque ideo improbatur a callidioribus agricolis. Quod tamen si seri debeat, pridie macerandum erit, ut celerius enascatur. Iugero modii tres abunde sunt.</p>
<span class="br"></span><span class="lineNumber">21</span><span class="br"></span><p>Cannabis solum pingue stercoratumque et riguum vel planum atque umidum et alte subactum deposcit. In quadratum pedem seruntur grana sex eius







</p></section><notes><section class="footnotes"><ul><li class="note" id="note_LCL361_168_1"><a class="footnoteCrossrefLink" href="#target_note_LCL361_168_1" title="Click to highlight in text"><sup class="lineRef">1</sup>colligi <span class="italic">M</span>: et per . . . tolli <span class="italic">om. SA.</span></a></li><script type="text/javascript">document.getElementById('note_LCL361_168_1').style.display = "none";</script><li class="note" id="note_LCL361_168_2"><a class="footnoteCrossrefLink" href="#target_note_LCL361_168_2" title="Click to highlight in text"><sup class="lineRef">2</sup>Cicer aut <span class="italic">om. R plerique, Ald., Gesn., Schn.</span></a></li><script type="text/javascript">document.getElementById('note_LCL361_168_2').style.display = "none";</script><li class="note" id="note_LCL361_168_3"><a class="footnoteCrossrefLink" href="#target_note_LCL361_168_3" title="Click to highlight in text"><sup class="lineRef">3</sup>tamen <span class="italic">om. SA.</span></a></li><script type="text/javascript">document.getElementById('note_LCL361_168_3').style.display = "none";</script><li class="note" id="note_LCL361_168_4"><a class="footnoteCrossrefLink" href="#target_note_LCL361_168_4" title="Click to highlight in text"><sup class="lineRef">4</sup>arietillum <span class="italic">Lundstr√∂m cum codd.</span>: arietinum <span class="italic">vulgo.</span></a></li><script type="text/javascript">document.getElementById('note_LCL361_168_4').style.display = "none";</script></ul></section></notes></section>