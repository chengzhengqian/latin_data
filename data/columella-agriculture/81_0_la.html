<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

exiguas paleas nec multam siliquam facit. Veteres itaque rusticos plerumque dicentes audio malle se
<span class="br"></span><span class="lineNumber">10</span><span class="br"></span>maturae<a class="footnoteLink" href="#note_LCL361_162_1" id="target_note_LCL361_162_1"><sup>1</sup></a> fabalia quam fructum trimestris. Sed quocumque tempore anni seretur, opera danda erit, ut quantum destinaverimus in sationem, tantum quinta decima luna, si tamen ea non transcurret eo die solis radios, quod Graeci ἀπόκρουσιν<a class="footnoteLink" href="#note_LCL361_162_2" id="target_note_LCL361_162_2"><sup>2</sup></a> vocant, si minus, quarta decima utique adhuc lunae crescente lumine spargatur, etiam si confestim totum semen operiri non poterit. Nihil enim nocebitur ei nocturnis roribus aliisve ex causis, dum a pecore et avibus
<span class="br"></span><span class="lineNumber">11</span><span class="br"></span>vindicetur. Priscis autem rusticis nec minus Vergilio prius amurca vel nitro macerari eam et ita seri placuit,</p>
<blockquote><p><span class="line">laetior<a class="footnoteLink" href="#note_LCL361_162_3" id="target_note_LCL361_162_3"><sup>3</sup></a> ut fetus siliquis fallacibus esset</span><span class="linebreak"></span>
<span class="line">et quamvis igni exiguo properata maderent.<a class="footnoteLink" href="#note_LCL361_162_4" id="target_note_LCL361_162_4"><sup>4</sup></a></span><span class="linebreak"></span></p></blockquote>
<p class="noindent">Nos quoque sic medicatam comperimus, cum ad maturitatem perducta sit, minus a curculione infestari.
Sed et illud, quod deinceps dicturi sumus,
<span class="br"></span><span class="lineNumber">12</span><span class="br"></span>experti praecipimus.<a class="footnoteLink" href="#note_LCL361_162_5" id="target_note_LCL361_162_5"><sup>5</sup></a> Silente luna fabam vellito ante lucem; deinde cum in area exaruerit, confestim, prius quam luna incrementum capiat, excussam refrigeratamque in granarium conferto. Sic condita a curculionibus erit innoxia, maximeque ex leguminibus
ea sine iumentis teri, sine vento purgari expeditissime








</p></section><notes><section class="footnotes"><ul><li class="note" id="note_LCL361_162_1"><a class="footnoteCrossrefLink" href="#target_note_LCL361_162_1" title="Click to highlight in text"><sup class="lineRef">1</sup>matura <span class="italic">R, edd. ante Schn.</span></a></li><script type="text/javascript">document.getElementById('note_LCL361_162_1').style.display = "none";</script><li class="note" id="note_LCL361_162_2"><a class="footnoteCrossrefLink" href="#target_note_LCL361_162_2" title="Click to highlight in text"><sup class="lineRef">2</sup><span class="italic">Graec. om., spat. relict., R plerique.</span></a></li><script type="text/javascript">document.getElementById('note_LCL361_162_2').style.display = "none";</script><li class="note" id="note_LCL361_162_3"><a class="footnoteCrossrefLink" href="#target_note_LCL361_162_3" title="Click to highlight in text"><sup class="lineRef">3</sup>laetior <span class="italic">SAR</span>: grandior <span class="italic">M, codd. Verg.</span></a></li><script type="text/javascript">document.getElementById('note_LCL361_162_3').style.display = "none";</script><li class="note" id="note_LCL361_162_4"><a class="footnoteCrossrefLink" href="#target_note_LCL361_162_4" title="Click to highlight in text"><sup class="lineRef">4</sup>maderet <span class="italic">S, Schn.</span></a></li><script type="text/javascript">document.getElementById('note_LCL361_162_4').style.display = "none";</script><li class="note" id="note_LCL361_162_5"><a class="footnoteCrossrefLink" href="#target_note_LCL361_162_5" title="Click to highlight in text"><sup class="lineRef">5</sup>praecepimus <span class="italic">vel</span> praecipiemus <span class="italic">R plerique.</span></a></li><script type="text/javascript">document.getElementById('note_LCL361_162_5').style.display = "none";</script></ul></section></notes></section>