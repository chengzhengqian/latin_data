<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

Nec me fallit Hipparchi ratio, quae docet solstitia et aequinoctia non octavis sed primis partibus
signorum confici. Verum in hac ruris disciplina sequor nunc Eudoxi et Metonis<a class="footnoteLink" href="#note_LCL407_488_1" id="target_note_LCL407_488_1"><sup>1</sup></a> antiquorumque fastus astrologorum, qui sunt aptati<a class="footnoteLink" href="#note_LCL407_488_2" id="target_note_LCL407_488_2"><sup>2</sup></a> publicis sacrificiis:
quia et notior est ista vetus agricolis concepta opinio; nec tamen Hipparchi subtilitas pinguioribus,
<span class="br"></span><span class="lineNumber">13</span><span class="br"></span>ut aiunt, rusticorum literis necessaria est. Ergo Vergiliarum occasu primo statim conveniet aperire alvos, et depurgare quidquid immundi est, diligentiusque
curare; quoniam per tempora hiemis non expedit movere aut patefacere vasa. Quam ob causam dum adhuc autumni reliquiae sunt,<a class="footnoteLink" href="#note_LCL407_488_3" id="target_note_LCL407_488_3"><sup>3</sup></a> apricissimo
die purgatis domiciliis opercula intus usque ad favos admovenda sunt, omni vacua parte sedis exclusa, quo facilius angustiae cavearum per hiemem concalescant.
Idque semper faciendum est etiam in iis alvis, quae paucitate plebis infrequentes sunt.</p>
<span class="br"></span><span class="lineNumber">14</span><span class="br"></span><p>Quidquid deinde rimarum est aut foraminum, luto et fimo bubulo mixtis illinemus extrinsecus, nec nisi aditus, quibus commeent, relinquemus. Et quamvis porticu protecta vasa nihilo minus congestu culmorum
et frondium supertegemus, quantumque res patietur, a frigore et tempestatibus muniemus.
<span class="br"></span><span class="lineNumber">15</span><span class="br"></span>Quidam exemptis interaneis occisas aves intus includunt,
quae tempore hiberno plumis suis delitescentibus
apibus praebent teporem: tum etiam si






</p></section><notes><section class="footnotes"><ul><li class="note" id="note_LCL407_488_1"><a class="footnoteCrossrefLink" href="#target_note_LCL407_488_1" title="Click to highlight in text"><sup class="lineRef">1</sup>metonis <span class="italic">ac</span>: mentonis <span class="italic">SA.</span></a></li><script type="text/javascript">document.getElementById('note_LCL407_488_1').style.display = "none";</script><li class="note" id="note_LCL407_488_2"><a class="footnoteCrossrefLink" href="#target_note_LCL407_488_2" title="Click to highlight in text"><sup class="lineRef">2</sup>aptati <span class="italic">ac</span>: aptatis <span class="italic">SA.</span></a></li><script type="text/javascript">document.getElementById('note_LCL407_488_2').style.display = "none";</script><li class="note" id="note_LCL407_488_3"><a class="footnoteCrossrefLink" href="#target_note_LCL407_488_3" title="Click to highlight in text"><sup class="lineRef">3</sup>reliquie sunt <span class="italic">c</span>: relique sunt <span class="italic">a</span>: requiescunt <span class="italic">SA.</span></a></li><script type="text/javascript">document.getElementById('note_LCL407_488_3').style.display = "none";</script></ul></section></notes></section>