<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

quod est remotum ac sinistrum soli et apricis flatibus; quibus si caret, nulla alia vis potest nocturnas pruinas et quodcumque rubiginis aut spurcitiae resedit siccare atque detergere. Haec autem cum hominibus adferunt perniciem, tum<a class="footnoteLink" href="#note_LCL361_64_1" id="target_note_LCL361_64_1"><sup>1</sup></a> et armentis et virentibus eorumque frugibus.<a class="footnoteLink" href="#note_LCL361_64_2" id="target_note_LCL361_64_2"><sup>2</sup></a></p>
<span class="br"></span><span class="lineNumber">9</span><span class="br"></span><p>Sed quisquis aedificare volet in declivibus areis, exstruere semper ab inferiore parte auspicetur, quia cum ex depressiore loco fuerint orsa fundamenta, non solum superficiem suam facile sustinebunt, sed et pro fultura et substructione fungentur adversus ea, quae mox, si forte villam prolatare libuerit, ad superiorem partem<a class="footnoteLink" href="#note_LCL361_64_3" id="target_note_LCL361_64_3"><sup>3</sup></a> applicabuntur, quippe ab imo praestructa valenter resistent contra ea, quae
<span class="br"></span><span class="lineNumber">10</span><span class="br"></span>postmodum superposita incumbant.
 At si summa pars clivi fundata propriam molem susceperit, quicquid ab inferiore mox apposueris, fissum erit rimosumque. Nam tum cum veteri adstruitur recens aedificium, quasi surgenti reluctans oneri cedit, et quod prius exstructum imminebit cedenti, paulatim degravatum pondere suo praeceps attrahetur.
Igitur id structurae vitium, cum primum statim fundamenta iaciuntur, evitandum est.</p>
<p>VI. Modus autem membrorumque numerus aptetur universo consaepto et dividatur in tres partes, urbanam, rusticam, fructuariam. Urbana rursus






</p></section><notes><section class="footnotes"><ul><li class="note" id="note_LCL361_64_1"><a class="footnoteCrossrefLink" href="#target_note_LCL361_64_1" title="Click to highlight in text"><sup class="lineRef">1</sup>tunc <span class="italic">SA, Lundstr√∂m.</span></a></li><script type="text/javascript">document.getElementById('note_LCL361_64_1').style.display = "none";</script><li class="note" id="note_LCL361_64_2"><a class="footnoteCrossrefLink" href="#target_note_LCL361_64_2" title="Click to highlight in text"><sup class="lineRef">2</sup><span class="italic">fructibus R, Ald., Gesn., Schn.</span></a></li><script type="text/javascript">document.getElementById('note_LCL361_64_2').style.display = "none";</script><li class="note" id="note_LCL361_64_3"><a class="footnoteCrossrefLink" href="#target_note_LCL361_64_3" title="Click to highlight in text"><sup class="lineRef">3</sup>ab superiore parte <span class="italic">S, Schn.</span></a></li><script type="text/javascript">document.getElementById('note_LCL361_64_3').style.display = "none";</script></ul></section></notes></section>