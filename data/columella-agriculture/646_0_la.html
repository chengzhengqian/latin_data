<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

idque non incommode opus efficit, nisi quod frequenter
vitiatur, et si bacae plusculum ingesseris, impeditur. Pro conditione tamen et regionum consuetudine praedictae machinae exercentur. Sed et optimum<a class="footnoteLink" href="#note_LCL408_312_1" id="target_note_LCL408_312_1"><sup>1</sup></a> molarum opus est,<a class="footnoteLink" href="#note_LCL408_312_2" id="target_note_LCL408_312_2"><sup>2</sup></a> tum etiam trapeti. Haec ante quam de oleo conficiendo dissererem, praefari necesse habui.</p>
<span class="br"></span><span class="lineNumber">8</span><span class="br"></span><p>Nunc ad ipsam rem veniendum est, quamquam multa omissa sunt, quae sicut ante vindemiam, sic et ante olivitatem praeparanda sunt, tamquam lignorum copia, quae multo ante apportanda est, ne cum res desideraverit, operae avocentur; tum scalae, corbulae, decemmodiae, trimodiae satoriae, quibus destricta baca suscipitur,<a class="footnoteLink" href="#note_LCL408_312_3" id="target_note_LCL408_312_3"><sup>3</sup></a> fisci, funes cannabini,<a class="footnoteLink" href="#note_LCL408_312_4" id="target_note_LCL408_312_4"><sup>4</sup></a> spartei, conchae ferreae, quibus depletur oleum, opercula, quibus vasa olearia conteguntur, spongiae maiores et minores, urcei, quibus oleum progeritur, cannae, tegetes, quibus oliva excipitur, et siqua sunt
<span class="br"></span><span class="lineNumber">9</span><span class="br"></span>alia, quae nunc memoriam meam refugiunt. Haec omnia multo plura esse debent: quoniam in usu depereunt, et pauciora fiunt; quorum siquid suo tempore defuerit, opus intermittitur. Sed iam quod pollicitus sum exequar.</p>
<p>Cum primum bacae variare coeperint, et iam quaedam nigrae fuerint, plures tamen albae, sereno caelo manibus destringi olivam oportebit, et substratis<a class="footnoteLink" href="#note_LCL408_312_5" id="target_note_LCL408_312_5"><sup>5</sup></a>
<span class="br"></span><span class="lineNumber">10</span><span class="br"></span>tegetibus aut cannis cribrari et purgari. Tum diligenter emundatam protinus in torcular deferri, et





</p></section><notes><section class="footnotes"><ul><li class="note" id="note_LCL408_312_1"><a class="footnoteCrossrefLink" href="#target_note_LCL408_312_1" title="Click to highlight in text"><sup class="lineRef">1</sup>optimum <span class="italic">scripsi</span>: optima <span class="italic">SAac.</span></a></li><script type="text/javascript">document.getElementById('note_LCL408_312_1').style.display = "none";</script><li class="note" id="note_LCL408_312_2"><a class="footnoteCrossrefLink" href="#target_note_LCL408_312_2" title="Click to highlight in text"><sup class="lineRef">2</sup>opus est <span class="italic">om. SAac.</span></a></li><script type="text/javascript">document.getElementById('note_LCL408_312_2').style.display = "none";</script><li class="note" id="note_LCL408_312_3"><a class="footnoteCrossrefLink" href="#target_note_LCL408_312_3" title="Click to highlight in text"><sup class="lineRef">3</sup>suspicitur <span class="italic">SAc</span>: subicitur <span class="italic">a.</span></a></li><script type="text/javascript">document.getElementById('note_LCL408_312_3').style.display = "none";</script><li class="note" id="note_LCL408_312_4"><a class="footnoteCrossrefLink" href="#target_note_LCL408_312_4" title="Click to highlight in text"><sup class="lineRef">4</sup>cannavini veli <span class="italic">S</span>: canna veli <span class="italic">A</span>: cannales <span class="italic">a</span>: canali <span class="italic">c.</span></a></li><script type="text/javascript">document.getElementById('note_LCL408_312_4').style.display = "none";</script><li class="note" id="note_LCL408_312_5"><a class="footnoteCrossrefLink" href="#target_note_LCL408_312_5" title="Click to highlight in text"><sup class="lineRef">5</sup>substractis <span class="italic">SA</span>: substratis <span class="italic">a</span>: subtractis <span class="italic">c.</span></a></li><script type="text/javascript">document.getElementById('note_LCL408_312_5').style.display = "none";</script></ul></section></notes></section>