<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

portiones velis in factum adiectae bacae computare, non proventum, sed detrimentum senties.<a class="footnoteLink" href="#note_LCL408_322_1" id="target_note_LCL408_322_1"><sup>1</sup></a> Quapropter
dubitare non debemus lectam olivam primo quoque tempore commolere, preloque subicere.</p>
<span class="br"></span><span class="lineNumber">21</span><span class="br"></span><p>Nec ignoro etiam cibarium oleum esse faciendum. Nam ubi vel exesa vermiculis oliva decidit, vel tempestatibus et pluviis in lutum defluxit, ad praesidium
aquae calidae decurritur, ahenumque<a class="footnoteLink" href="#note_LCL408_322_2" id="target_note_LCL408_322_2"><sup>2</sup></a> calefieri
debet, ut immundae bacae eluantur. Sed id non ferventissima fieri oportet, verum modice calida, quo commodior gustus olei fiat: nam si excoctus est, etiam vermiculorum ceterarumque immunditiarum saporem trahit. Sed cum fuerit oliva elauta, reliqua, sicut supra praecepimus, fieri debebunt.</p>
<span class="br"></span><span class="lineNumber">22</span><span class="br"></span><p>Fiscis autem non iisdem probum et cibarium oleum premi oportebit. Nam veteres ad caducam olivam, novi autem ordinario aptari oleo, semperque cum expresserint facta, statim ferventissima debent aqua bis aut ter elui: deinde si sit profluens, impositis lapidibus, ut pondere pressi detineantur, immergi: vel si nec flumen est, in lacu, aut in piscina quam purissimae aquae macerari, et postea virgis verberari, ut sordes faecesque decidant, et iterum elui, siccarique.</p>
</section><notes><section class="footnotes"><ul><li class="note" id="note_LCL408_322_1"><a class="footnoteCrossrefLink" href="#target_note_LCL408_322_1" title="Click to highlight in text"><sup class="lineRef">1</sup>nonâ€”senties <span class="italic">om. SAac.</span></a></li><script type="text/javascript">document.getElementById('note_LCL408_322_1').style.display = "none";</script><li class="note" id="note_LCL408_322_2"><a class="footnoteCrossrefLink" href="#target_note_LCL408_322_2" title="Click to highlight in text"><sup class="lineRef">2</sup>enumque <span class="italic">S</span>: aenumque <span class="italic">A</span>: ahenumque <span class="italic">a</span>; aenumque <span class="italic">c</span>.</a></li><script type="text/javascript">document.getElementById('note_LCL408_322_2').style.display = "none";</script></ul></section></notes></section>