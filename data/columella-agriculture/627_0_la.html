<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

In dolium bene picatum defruti amphoram conicito, deinde transversos fustes spisse arctato, ita ut defrutum non contingant: tum superponito fictiles novas patinas, et in his sic uvam disponito, ut altera alteram non contingat: tum opercula patinis imponito et linito. Deinde alterum tabulatum, et tertium, et quamdiu magnitudo patitur dolii,<a class="footnoteLink" href="#note_LCL408_274_1" id="target_note_LCL408_274_1"><sup>1</sup></a> similiter superinstruito, et eadem ratione uvas componito.
Deinde picatum operculum dolii defruto large linito, et ita compositum cinere obturato.</p>
<span class="br"></span><span class="lineNumber">3</span><span class="br"></span><p>Nonnulli adiecto defruto contenti sunt transversas perticas arctare, et ex his uvas ita suspendere, ne defrutum contingant: deinde operculum impositum oblinire. Quidam uvas cum ita, ut supra dixi, legerunt, doliola nova sine pice in sole siccant. Deinde cum ea in umbra refrigeraverunt, furfures hordeaceos adiciunt, et uvas ita superponunt, ut altera alteram<a class="footnoteLink" href="#note_LCL408_274_2" id="target_note_LCL408_274_2"><sup>2</sup></a> non comprimat: tum generis eiusdem furfures infundunt, et alterum tabulatum uvarum eodem modo collocant: idque faciunt usque dum dolium alternis furfuribus et uvis compleant. Mox opercula imposita linunt, et uvas siccissimo frigidissimoque
tabulato reponunt.</p>
<span class="br"></span><span class="lineNumber">4</span><span class="br"></span><p>Quidam eadem ratione arida populnea vel abiegna scobe virides uvas custodiunt. Nonnulli sicco flore


</p></section><notes><section class="footnotes"><ul><li class="note" id="note_LCL408_274_1"><a class="footnoteCrossrefLink" href="#target_note_LCL408_274_1" title="Click to highlight in text"><sup class="lineRef">1</sup>dolii <span class="italic">a</span>: dolis <span class="italic">SA</span>: doliis <span class="italic">c.</span></a></li><script type="text/javascript">document.getElementById('note_LCL408_274_1').style.display = "none";</script><li class="note" id="note_LCL408_274_2"><a class="footnoteCrossrefLink" href="#target_note_LCL408_274_2" title="Click to highlight in text"><sup class="lineRef">2</sup>alteram <span class="italic">Ac</span>: altera <span class="italic">S</span>: <span class="italic">om. a.</span></a></li><script type="text/javascript">document.getElementById('note_LCL408_274_2').style.display = "none";</script></ul></section></notes></section>