<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

resecta inter librum et materiam semina admittit. Quae utraque genera veris temporis sunt. Tertium, quo ipsas gemmas cum exiguo cortice in partem sui delibratam recipit, quam vocant agricolae emplastrationem;
vel, ut quidam, inoculationem. Hoc genus
<span class="br"></span><span class="lineNumber">2</span><span class="br"></span>insitionis aestivo tempore optime usurpatur. Quarum insitionum rationem cum tradiderimus, a nobis repertam
quoque docebimus.</p>
<p>Omnes arbores simulatque gemmas agere coeperint,<a class="footnoteLink" href="#note_LCL407_102_1" id="target_note_LCL407_102_1"><sup>1</sup></a>
luna crescente inserito; olivam autem circa
<span class="br"></span><span class="lineNumber">3</span><span class="br"></span>aequinoctium vernum usque in idus Aprilis. Ex qua arbore inserere voles, et surculos ad insitionem sumes, videto ut sit tenera et ferax nodisque crebris: et cum primum germina tumebunt,<a class="footnoteLink" href="#note_LCL407_102_2" id="target_note_LCL407_102_2"><sup>2</sup></a> de ramulis anniculis,
qui solis ortum spectabunt, et integri erunt, eos legito crassitudine digiti minimi. Surculi sint bifurci
vel trifurci. Arborem, quam inserere voles, serra diligenter exsecato<a class="footnoteLink" href="#note_LCL407_102_3" id="target_note_LCL407_102_3"><sup>3</sup></a> ea parte, qua maxime nitida
et sine cicatrice est:<a class="footnoteLink" href="#note_LCL407_102_4" id="target_note_LCL407_102_4"><sup>4</sup></a> dabisque operam, ne librum
<span class="br"></span><span class="lineNumber">4</span><span class="br"></span>laedas. Cum deinde truncum recideris, acuto ferramento
plagam levato. Deinde quasi cuneum tenuem ferreum vel osseum inter corticem et materiam ne minus digitos tres, sed considerate, demittito, ne laedas aut rumpas corticem. Postea surculos quos inserere voles falce acuta ex ima parte deradito






</p></section><notes><section class="footnotes"><ul><li class="note" id="note_LCL407_102_1"><a class="footnoteCrossrefLink" href="#target_note_LCL407_102_1" title="Click to highlight in text"><sup class="lineRef">1</sup>coeperit <span class="italic">SAa</span>: coepit <span class="italic">c.</span></a></li><script type="text/javascript">document.getElementById('note_LCL407_102_1').style.display = "none";</script><li class="note" id="note_LCL407_102_2"><a class="footnoteCrossrefLink" href="#target_note_LCL407_102_2" title="Click to highlight in text"><sup class="lineRef">2</sup>tumibunt <span class="italic">SAac.</span></a></li><script type="text/javascript">document.getElementById('note_LCL407_102_2').style.display = "none";</script><li class="note" id="note_LCL407_102_3"><a class="footnoteCrossrefLink" href="#target_note_LCL407_102_3" title="Click to highlight in text"><sup class="lineRef">3</sup>excato <span class="italic">S</span>: exsecato <span class="italic">Aa</span>: excecato <span class="italic">c.</span></a></li><script type="text/javascript">document.getElementById('note_LCL407_102_3').style.display = "none";</script><li class="note" id="note_LCL407_102_4"><a class="footnoteCrossrefLink" href="#target_note_LCL407_102_4" title="Click to highlight in text"><sup class="lineRef">4</sup>et <span class="italic">S.</span></a></li><script type="text/javascript">document.getElementById('note_LCL407_102_4').style.display = "none";</script></ul></section></notes></section>