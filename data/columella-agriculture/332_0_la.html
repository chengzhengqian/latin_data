<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

et ex longo, quantum figura permittit, rotundum.
<span class="br"></span><span class="lineNumber">4</span><span class="br"></span>Mores autem laudantur, qui sunt ex placido concitati,
et ex concitato mitissimi. Nam hi et ad obsequia reperiuntur habiles, et ad certamina laboremque promptissimi. Equus bimus ad usum domesticum recte domatur; certaminibus autem expleto triennio: sic tamen ut post quartum demum annum labori committatur.</p>
<span class="br"></span><span class="lineNumber">5</span><span class="br"></span><p>Annorum notae cum corpore mutantur. Nam dum bimus et sex mensium est, medii dentes superiores
et inferiores cadunt. Cum quartum annum<a class="footnoteLink" href="#note_LCL407_200_1" id="target_note_LCL407_200_1"><sup>1</sup></a> agit his, qui canini appellantur, deiectis, alios affert. Intra sextum deinde annum molares superiores et inferiores<a class="footnoteLink" href="#note_LCL407_200_2" id="target_note_LCL407_200_2"><sup>2</sup></a> cadunt. Sexto anno, quos primos mutavit,
exaequat. Septimo omnes explentur aequaliter,
et ex eo cavatos gerit. Nec postea quot annorum sit, manifesto comprehendi potest. Decimo tamen anno tempora cavari incipiunt, et supercilia nonnunquam canescere, et dentes prominere. Haec, quae ad animum et mores corpusque et aetatem pertinent, dixisse satis habeo. Nunc sequitur curam recte et minus valentium demonstrare.</p>
<p>XXX. Si sanis<a class="footnoteLink" href="#note_LCL407_200_3" id="target_note_LCL407_200_3"><sup>3</sup></a> est macies, celerius torrefacto tritico, quam hordeo reficitur. Sed et vini potio danda





</p></section><notes><section class="footnotes"><ul><li class="note" id="note_LCL407_200_1"><a class="footnoteCrossrefLink" href="#target_note_LCL407_200_1" title="Click to highlight in text"><sup class="lineRef">1</sup>annum <span class="italic">om. AR.</span></a></li><script type="text/javascript">document.getElementById('note_LCL407_200_1').style.display = "none";</script><li class="note" id="note_LCL407_200_2"><a class="footnoteCrossrefLink" href="#target_note_LCL407_200_2" title="Click to highlight in text"><sup class="lineRef">2</sup>et inferiores <span class="italic">S</span>: <span class="italic">om. AR.</span></a></li><script type="text/javascript">document.getElementById('note_LCL407_200_2').style.display = "none";</script><li class="note" id="note_LCL407_200_3"><a class="footnoteCrossrefLink" href="#target_note_LCL407_200_3" title="Click to highlight in text"><sup class="lineRef">3</sup>satis <span class="italic">SAR.</span></a></li><script type="text/javascript">document.getElementById('note_LCL407_200_3').style.display = "none";</script></ul></section></notes></section>