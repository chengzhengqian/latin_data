<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

quo facilius et iugum et fructum sustineat. Nam quanto propius truncum ridica statuitur, etiam leviter defixa stabilior est; quoniam contingens<a class="footnoteLink" href="#note_LCL361_388_1" id="target_note_LCL361_388_1"><sup>1</sup></a> vitem mutua
<span class="br"></span><span class="lineNumber">4</span><span class="br"></span>vice sustinetur et sustinet. Statuminibus deinde firmiora iuga sunt illiganda,<a class="footnoteLink" href="#note_LCL361_388_2" id="target_note_LCL361_388_2"><sup>2</sup></a> eaque vel saligneis perticis vel compluribus quasi fasciculis harundinum conectuntur, ut rigorem habeant nec pandentur<a class="footnoteLink" href="#note_LCL361_388_3" id="target_note_LCL361_388_3"><sup>3</sup></a> onere fructuum. Nam binae iam materiae singulis seminibus summittendae erunt; nisi si tamen gracilitas
vitis alicuius angustiorem putationem desiderabit
cuius unus palmes atque idem paucorum oculorum erit relinquendus.</p>
<p>XVII. Perticarum iugum fortius minusque operosum est.<a class="footnoteLink" href="#note_LCL361_388_4" id="target_note_LCL361_388_4"><sup>4</sup></a> Harundines pluribus operis iugantur, quoniam et pluribus locis nectuntur. Eaeque inter se conversis
cacuminibus vinciendae sunt, ut aequalis crassitudo totius iugi sit; nam si cacumina in unum competunt, imbecillitas eius partis gravata pondere iam maturum fructum prosternit, et canibus ferisque
<span class="br"></span><span class="lineNumber">2</span><span class="br"></span>reddit obnoxium. At cum iugum in fascem pluribus harundinibus alterna cacuminum vice ordinatum est, fere quinquennii praebet usum.</p>
<p>Neque enim alia est<a class="footnoteLink" href="#note_LCL361_388_5" id="target_note_LCL361_388_5"><sup>5</sup></a> ratio putationis aut ceterae culturae quam quae primi biennii. Nam et autumnalis
ablaqueatio sedulo facienda, nec minus vacantibus
palis propagines applicandae; hoc enim opus numquam intermittendum est, quin omnibus




</p></section><notes><section class="footnotes"><ul><li class="note" id="note_LCL361_388_1"><a class="footnoteCrossrefLink" href="#target_note_LCL361_388_1" title="Click to highlight in text"><sup class="lineRef">1</sup>constringens <span class="italic">SAa, vett. edd.</span></a></li><script type="text/javascript">document.getElementById('note_LCL361_388_1').style.display = "none";</script><li class="note" id="note_LCL361_388_2"><a class="footnoteCrossrefLink" href="#target_note_LCL361_388_2" title="Click to highlight in text"><sup class="lineRef">2</sup>illiganda <span class="italic">acM, vett. edd.</span>: inligamenda <span class="italic">S</span>: inligamenta <span class="italic">A</span>: alliganda <span class="italic">vulgo.</span></a></li><script type="text/javascript">document.getElementById('note_LCL361_388_2').style.display = "none";</script><li class="note" id="note_LCL361_388_3"><a class="footnoteCrossrefLink" href="#target_note_LCL361_388_3" title="Click to highlight in text"><sup class="lineRef">3</sup>pandantur <span class="italic">SAacM, edd. ante Gesn.</span></a></li><script type="text/javascript">document.getElementById('note_LCL361_388_3').style.display = "none";</script><li class="note" id="note_LCL361_388_4"><a class="footnoteCrossrefLink" href="#target_note_LCL361_388_4" title="Click to highlight in text"><sup class="lineRef">4</sup><span class="italic">Sic ex variis scripsi</span>: perticarum <span class="italic">Warmington</span>; perticum <span class="italic">SA</span>; perticae <span class="italic">acM</span>: fortius <span class="italic">SAa</span>; firmius <span class="italic">cM</span>: operosum est <span class="italic">acM</span>; oneros≈© est <span class="italic">S</span>; oneum sum est <span class="italic">A</span>: Perticae iugum firmius faciunt (<span class="italic">deest SAacM</span>) minusque operosum <span class="italic">vulgo.</span></a></li><script type="text/javascript">document.getElementById('note_LCL361_388_4').style.display = "none";</script><li class="note" id="note_LCL361_388_5"><a class="footnoteCrossrefLink" href="#target_note_LCL361_388_5" title="Click to highlight in text"><sup class="lineRef">5</sup>alia est <span class="italic">acM, om. SA:</span> est alia <span class="italic">vulgo.</span></a></li><script type="text/javascript">document.getElementById('note_LCL361_388_5').style.display = "none";</script></ul></section></notes></section>