<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

tecto,<a class="footnoteLink" href="#note_LCL408_176_1" id="target_note_LCL408_176_1"><sup>1</sup></a> et ovium ceterarumque pecudum fetus, atque fructus clauso custodiendi erant, nec minus reliqua utensilia, quibus aut alitur hominum
<span class="br"></span><span class="lineNumber">4</span><span class="br"></span>genus, aut etiam excolitur. Quare cum et operam et diligentiam ea quae proposuimus, desiderarent, nec exigua cura foris acquirerentur, quae domi custodiri oporteret: iure, ut dixi, natura comparata est<a class="footnoteLink" href="#note_LCL408_176_2" id="target_note_LCL408_176_2"><sup>2</sup></a> mulieris ad domesticam diligentiam, viri autem ad exercitationem forensem et extraneam. Itaque viro calores et frigora perpetienda, tum etiam itinera et labores pacis ac belli, id est rusticationis et militarium
<span class="br"></span><span class="lineNumber">5</span><span class="br"></span>stipendiorum deus tribuit: mulieri deinceps, quod omnibus his rebus eam fecerat inhabilem, domestica negotia curanda tradidit. Et quoniam hunc sexum custodiae<a class="footnoteLink" href="#note_LCL408_176_3" id="target_note_LCL408_176_3"><sup>3</sup></a> et diligentiae assignaverat, idcirco timidiorem reddidit quam virilem. Nam metus plurimum confert ad diligentiam custodiendi.
<span class="br"></span><span class="lineNumber">6</span><span class="br"></span>Quod autem necesse erat foris et in aperto victum quaerentibus nonnumquam iniuriam propulsare, idcirco virum quam mulierem fecit audaciorem. Quia vero partis opibus aeque fuit opus memoria<a class="footnoteLink" href="#note_LCL408_176_4" id="target_note_LCL408_176_4"><sup>4</sup></a> et diligentia, non minorem feminae quam viro earum rerum tribuit possessionem. Tum etiam quod simplex natura non omnes res commodas amplecti volebat,<a class="footnoteLink" href="#note_LCL408_176_5" id="target_note_LCL408_176_5"><sup>5</sup></a> idcirco alterum alterius indigere voluit: quoniam quod alteri deest,<a class="footnoteLink" href="#note_LCL408_176_6" id="target_note_LCL408_176_6"><sup>6</sup></a> praesto plerumque est alteri.</p>
<span class="br"></span><span class="lineNumber">7</span><span class="br"></span><p>Haec in Oeconomico Xenophon, et deinde Cicero, qui eum Latinae consuetudini tradidit, non<a class="footnoteLink" href="#note_LCL408_176_7" id="target_note_LCL408_176_7"><sup>7</sup></a> inutiliter







</p></section><notes><section class="footnotes"><ul><li class="note" id="note_LCL408_176_1"><a class="footnoteCrossrefLink" href="#target_note_LCL408_176_1" title="Click to highlight in text"><sup class="lineRef">1</sup>tecto <span class="italic">ac</span>: tecti <span class="italic">SA.</span></a></li><script type="text/javascript">document.getElementById('note_LCL408_176_1').style.display = "none";</script><li class="note" id="note_LCL408_176_2"><a class="footnoteCrossrefLink" href="#target_note_LCL408_176_2" title="Click to highlight in text"><sup class="lineRef">2</sup>opera <span class="italic">post</span> comparata est <span class="italic">add. SAac.</span></a></li><script type="text/javascript">document.getElementById('note_LCL408_176_2').style.display = "none";</script><li class="note" id="note_LCL408_176_3"><a class="footnoteCrossrefLink" href="#target_note_LCL408_176_3" title="Click to highlight in text"><sup class="lineRef">3</sup>custodie <span class="italic">ac</span>: custodia <span class="italic">SA.</span></a></li><script type="text/javascript">document.getElementById('note_LCL408_176_3').style.display = "none";</script><li class="note" id="note_LCL408_176_4"><a class="footnoteCrossrefLink" href="#target_note_LCL408_176_4" title="Click to highlight in text"><sup class="lineRef">4</sup>memoriam <span class="italic">SA</span>: memoria <span class="italic">ac.</span></a></li><script type="text/javascript">document.getElementById('note_LCL408_176_4').style.display = "none";</script><li class="note" id="note_LCL408_176_5"><a class="footnoteCrossrefLink" href="#target_note_LCL408_176_5" title="Click to highlight in text"><sup class="lineRef">5</sup>volebat <span class="italic">SAac</span>: valebat <span class="italic">Schneider.</span></a></li><script type="text/javascript">document.getElementById('note_LCL408_176_5').style.display = "none";</script><li class="note" id="note_LCL408_176_6"><a class="footnoteCrossrefLink" href="#target_note_LCL408_176_6" title="Click to highlight in text"><sup class="lineRef">6</sup>quoniam quod alteri deest <span class="italic">ac</span>: quod quia alteri id est <span class="italic">SA.</span></a></li><script type="text/javascript">document.getElementById('note_LCL408_176_6').style.display = "none";</script><li class="note" id="note_LCL408_176_7"><a class="footnoteCrossrefLink" href="#target_note_LCL408_176_7" title="Click to highlight in text"><sup class="lineRef">7</sup>non <span class="italic">ac</span>: quod <span class="italic">SA.</span></a></li><script type="text/javascript">document.getElementById('note_LCL408_176_7').style.display = "none";</script></ul></section></notes></section>