<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

fieri expedit, sed cum etiam fetae partus ediderint, quo melius educant<a class="footnoteLink" href="#note_LCL407_426_1" id="target_note_LCL407_426_1"><sup>1</sup></a> natos. Itaque custos vivarii frequenter speculari debebit, si iam effetae sint, ut manu datis sustineantur frumentis. Nec vero patiendus
est oryx, aut aper, aliusve quis ferus ultra quadrimatum senescere. Nam usque in hoc tempus capiunt incrementa, postea macescunt senectute. Quare dum viridis aetas pulchritudinem corporis
<span class="br"></span><span class="lineNumber">8</span><span class="br"></span>conservat, aere mutandi<a class="footnoteLink" href="#note_LCL407_426_2" id="target_note_LCL407_426_2"><sup>2</sup></a> sunt. Cervus tamen compluribus
annis sustineri potest. Nam diu iuvenis possidetur, quod aevi longioris vitam sortitus est. De minoris autem incrementi<a class="footnoteLink" href="#note_LCL407_426_3" id="target_note_LCL407_426_3"><sup>3</sup></a> animalibus, qualis est lepus, haec praecipimus,<a class="footnoteLink" href="#note_LCL407_426_4" id="target_note_LCL407_426_4"><sup>4</sup></a> ut in iis vivariis, quae maceria munita sunt, farraginis et olerum, ferae intubi lactucaeque semina parvulis areolis per diversa spatia factis iniciantur. Itemque Punicum cicer, vel hoc vernaculum,<a class="footnoteLink" href="#note_LCL407_426_5" id="target_note_LCL407_426_5"><sup>5</sup></a> nec minus hordeum, et cicercula condita ex horreo promantur, et aqua caelesti macerata obiciantur. Nam sicca non nimis ab lepusculis
<span class="br"></span><span class="lineNumber">9</span><span class="br"></span>appetuntur. Haec porro animalia vel similia his, etiam silente me, facile intelligitur, quam non expediat conferre in vivarium, quod vacerris circumdatum
est: siquidem propter exiguitatem corporis facile clatris subrepunt, et liberos nactae<a class="footnoteLink" href="#note_LCL407_426_6" id="target_note_LCL407_426_6"><sup>6</sup></a> egressus fugam moliuntur.</p>
<p>II. Venio nunc ad alvorum curam, de quibus neque diligentius quidquam praecipi potest, quam ab








</p></section><notes><section class="footnotes"><ul><li class="note" id="note_LCL407_426_1"><a class="footnoteCrossrefLink" href="#target_note_LCL407_426_1" title="Click to highlight in text"><sup class="lineRef">1</sup> educant <span class="italic">SA:</span> -ent <span class="italic">ac.</span></a></li><script type="text/javascript">document.getElementById('note_LCL407_426_1').style.display = "none";</script><li class="note" id="note_LCL407_426_2"><a class="footnoteCrossrefLink" href="#target_note_LCL407_426_2" title="Click to highlight in text"><sup class="lineRef">2</sup>aere mutandi <span class="italic">ac:</span> remutandi <span class="italic">A:</span> remuttendi <span class="italic">S.</span></a></li><script type="text/javascript">document.getElementById('note_LCL407_426_2').style.display = "none";</script><li class="note" id="note_LCL407_426_3"><a class="footnoteCrossrefLink" href="#target_note_LCL407_426_3" title="Click to highlight in text"><sup class="lineRef">3</sup>incrementis <span class="italic">SAac.</span></a></li><script type="text/javascript">document.getElementById('note_LCL407_426_3').style.display = "none";</script><li class="note" id="note_LCL407_426_4"><a class="footnoteCrossrefLink" href="#target_note_LCL407_426_4" title="Click to highlight in text"><sup class="lineRef">4</sup>praecipiemus <span class="italic">SAac.</span></a></li><script type="text/javascript">document.getElementById('note_LCL407_426_4').style.display = "none";</script><li class="note" id="note_LCL407_426_5"><a class="footnoteCrossrefLink" href="#target_note_LCL407_426_5" title="Click to highlight in text"><sup class="lineRef">5</sup>vernaculo <span class="italic">SAac.</span></a></li><script type="text/javascript">document.getElementById('note_LCL407_426_5').style.display = "none";</script><li class="note" id="note_LCL407_426_6"><a class="footnoteCrossrefLink" href="#target_note_LCL407_426_6" title="Click to highlight in text"><sup class="lineRef">6</sup>nacte <span class="italic">Aac:</span> nancte <span class="italic">S.</span></a></li><script type="text/javascript">document.getElementById('note_LCL407_426_6').style.display = "none";</script></ul></section></notes></section>