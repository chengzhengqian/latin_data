<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

vel serendum sit, praecipiamus: et primum de his generibus loquendum est, quae possunt duobus seri temporibus, id est autumno et vere. Sunt autem semina brassicae et lactucae, cinarae, erucae, nasturcii, coriandri, chaerephylli, anethi, pastinacae, siseris, papaveris: haec enim vel circa calend. Septembres, vel melius ante calendas Martias
<span class="br"></span><span class="lineNumber">15</span><span class="br"></span>Februario seruntur. Locis vero siccis, aut tepidis, qualia sunt Calabriae et Apuliae maritima, possunt circa idus Ianuarias terrae committi. Rursus quae tantum autumno conseri debent (si tamen vel maritimum
vel apricum agrum incolimus) haec fere sunt, alium, cepae capitula, ulpicum, sinape. Sed iam potius quo quidque tempore terrae mandari plerumque conveniat, per menses digeramus.<a class="footnoteLink" href="#note_LCL408_138_1" id="target_note_LCL408_138_1"><sup>1</sup></a></p>
<span class="br"></span><span class="lineNumber">16</span><span class="br"></span><p>Ergo post calendas Ianuarias confestim recte ponetur lepidium.<a class="footnoteLink" href="#note_LCL408_138_2" id="target_note_LCL408_138_2"><sup>2</sup></a> Mense autem Februario vel planta vel semine ruta, atque asparagus, et iterum cepae semen et porri: nec minus si vernum et aestivum fructum voles habere, Syriacae radicis et rapae napique semina obrues. Nam alii, et<a class="footnoteLink" href="#note_LCL408_138_3" id="target_note_LCL408_138_3"><sup>3</sup></a> ulpici
<span class="br"></span><span class="lineNumber">17</span><span class="br"></span>ultima est huius temporis positio. At circa calendas Martias locis apricis licet porrum si iam ingranduit transferre. Item panacem ultima parte Martii mensis. Deinde circa calendas Apriles aeque porrum
atque inulam, et serotinam plantam rutae. Item ut maturius nascatur, cucumis, cucurbita, capparis serenda est. Nam semen betae, cum Punicum malum florebit, tum demum optime seritur.






</p></section><notes><section class="footnotes"><ul><li class="note" id="note_LCL408_138_1"><a class="footnoteCrossrefLink" href="#target_note_LCL408_138_1" title="Click to highlight in text"><sup class="lineRef">1</sup>diceramus <span class="italic">S.</span></a></li><script type="text/javascript">document.getElementById('note_LCL408_138_1').style.display = "none";</script><li class="note" id="note_LCL408_138_2"><a class="footnoteCrossrefLink" href="#target_note_LCL408_138_2" title="Click to highlight in text"><sup class="lineRef">2</sup>lepidium <span class="italic">vett. edd.</span>: lepidum <span class="italic">SA R.</span></a></li><script type="text/javascript">document.getElementById('note_LCL408_138_2').style.display = "none";</script><li class="note" id="note_LCL408_138_3"><a class="footnoteCrossrefLink" href="#target_note_LCL408_138_3" title="Click to highlight in text"><sup class="lineRef">3</sup>et <span class="italic">om. SA.</span></a></li><script type="text/javascript">document.getElementById('note_LCL408_138_3').style.display = "none";</script></ul></section></notes></section>