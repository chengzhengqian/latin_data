<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

fuerit iter surculo, plus iusto plaga hiet. Calamus autem<a class="footnoteLink" href="#note_LCL361_442_1" id="target_note_LCL361_442_1"><sup>1</sup></a> non amplius tribus digitis debet allevari, atque<a class="footnoteLink" href="#note_LCL361_442_2" id="target_note_LCL361_442_2"><sup>2</sup></a> is ex ea parte, qua raditur, ut sit levis. Eaque rasura ita deducitur, ut medullam contingat uno latere, atque altero paulo ultra corticem de-stringatur, figureturque in speciem cunei, sic ut ab ima parte acutus<a class="footnoteLink" href="#note_LCL361_442_3" id="target_note_LCL361_442_3"><sup>3</sup></a> surculus, latere altero sit tenuior, atque altero plenior; perque tenuiorem partem insertus eo latere artetur quo est plenior, et utrimque contingat fissuram. Nam nisi cortex cortici sic applicatur,<a class="footnoteLink" href="#note_LCL361_442_4" id="target_note_LCL361_442_4"><sup>4</sup></a> ut nullo loco transluceat, nequit coalescere.<a class="footnoteLink" href="#note_LCL361_442_5" id="target_note_LCL361_442_5"><sup>5</sup></a></p>
<span class="br"></span><span class="lineNumber">10</span><span class="br"></span><p>Vinculi genus ad insitionem non unum est. Alii viminibus obstringunt; nonnulli circumdant libro fissuram; plurimi ligant iunco, quod est aptissimum. Nam vimen, cum inaruit, penetrat et insecat corticem.
Propter quod molliora vincula magis probamus,
quae cum circumvenere truncum, adactis harundineis cuneolis artantur. Sed antiquissimum est, et ante haec ablaqueari vitem, radicesque summas vel suboles amputari; et post haec adobrui truncum. Isque cum comprehendit, aliam rursus
<span class="br"></span><span class="lineNumber">11</span><span class="br"></span>exigit curam: nam saepius pampinandus est, cum germinat, frequentiusque detrahendae suboles quae a lateribus radicibusque prorepunt. Tum quod ex insito profundit<a class="footnoteLink" href="#note_LCL361_442_6" id="target_note_LCL361_442_6"><sup>6</sup></a> subligandum, ne vento surculus

 





</p></section><notes><section class="footnotes"><ul><li class="note" id="note_LCL361_442_1"><a class="footnoteCrossrefLink" href="#target_note_LCL361_442_1" title="Click to highlight in text"><sup class="lineRef">1</sup>autem] ut rarior (non <span class="italic">om.</span>) <span class="italic">SA</span>: adradi <span class="italic">Schn.</span></a></li><script type="text/javascript">document.getElementById('note_LCL361_442_1').style.display = "none";</script><li class="note" id="note_LCL361_442_2"><a class="footnoteCrossrefLink" href="#target_note_LCL361_442_2" title="Click to highlight in text"><sup class="lineRef">2</sup>aequaliter <span class="italic">vulgo ante Schn.</span></a></li><script type="text/javascript">document.getElementById('note_LCL361_442_2').style.display = "none";</script><li class="note" id="note_LCL361_442_3"><a class="footnoteCrossrefLink" href="#target_note_LCL361_442_3" title="Click to highlight in text"><sup class="lineRef">3</sup>artus <span class="italic">SA.</span></a></li><script type="text/javascript">document.getElementById('note_LCL361_442_3').style.display = "none";</script><li class="note" id="note_LCL361_442_4"><a class="footnoteCrossrefLink" href="#target_note_LCL361_442_4" title="Click to highlight in text"><sup class="lineRef">4</sup>applicetur <span class="italic">M, et vulgo</span>: appellatur <span class="italic">A.</span></a></li><script type="text/javascript">document.getElementById('note_LCL361_442_4').style.display = "none";</script><li class="note" id="note_LCL361_442_5"><a class="footnoteCrossrefLink" href="#target_note_LCL361_442_5" title="Click to highlight in text"><sup class="lineRef">5</sup>nequid patiatur coalescere <span class="italic">SA</span>: nequid coalescere patiatur <span class="italic">a</span>: nequid coalescere <span class="italic">c.</span></a></li><script type="text/javascript">document.getElementById('note_LCL361_442_5').style.display = "none";</script><li class="note" id="note_LCL361_442_6"><a class="footnoteCrossrefLink" href="#target_note_LCL361_442_6" title="Click to highlight in text"><sup class="lineRef">6</sup>profudit <span class="italic">SA.</span></a></li><script type="text/javascript">document.getElementById('note_LCL361_442_6').style.display = "none";</script></ul></section></notes></section>