<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

quoque successerunt in locum dominorum, qui quondam prisca consuetudine non solum coluerant, sed habitaverant rura. Verum, ne videar intempestive
censorium opus<a class="footnoteLink" href="#note_LCL408_180_1" id="target_note_LCL408_180_1"><sup>1</sup></a> obiurgandis<a class="footnoteLink" href="#note_LCL408_180_2" id="target_note_LCL408_180_2"><sup>2</sup></a> moribus nostrorum temporum suscepisse. iam nunc officia villicae persequar.</p>
<p>I. Ea porro (ut institutum ordinem teneamus, quem<a class="footnoteLink" href="#note_LCL408_180_3" id="target_note_LCL408_180_3"><sup>3</sup></a> priore volumine inchoavimus) iuvenis esse debet, id est non nimium puella, propter easdem causas, quas de aetate villici retulimus: integrae quoque valitudinis, nec foedi habitus, nec rursus pulcherrima. Nam illibatum robur et vigiliis et aliis sufficiet laboribus: foeditas fastidiosum, nimia
<span class="br"></span><span class="lineNumber">2</span><span class="br"></span>species desidiosum faciet eius contubernalem. Itaque
curandum est, ut nec vagum villicum et aversum a contubernio suo habeamus, nec rursus intra tecta desidem, et complexibus adiacentem feminae. Sed nec haec tantum, quae diximus, in villica custodienda
<span class="br"></span><span class="lineNumber">3</span><span class="br"></span>sunt. Nam in primis considerandum erit, an a vino, ab escis, a superstitionibus, a somno, a viris remotissima
sit, et ut cura<a class="footnoteLink" href="#note_LCL408_180_4" id="target_note_LCL408_180_4"><sup>4</sup></a> eam subeat, quid meminisse, quid in posterum prospicere debeat, ut fere eum morem servet, quem villico praecepimus: quoniam pleraque similia esse debent in viro atque femina, et tam malum vitare, quam praemium recte factorum sperare. Tum elaborare, ut quam minimam operam




</p></section><notes><section class="footnotes"><ul><li class="note" id="note_LCL408_180_1"><a class="footnoteCrossrefLink" href="#target_note_LCL408_180_1" title="Click to highlight in text"><sup class="lineRef">1</sup>censorium opus <span class="italic">ac</span>: censuri <span class="italic">SA.</span></a></li><script type="text/javascript">document.getElementById('note_LCL408_180_1').style.display = "none";</script><li class="note" id="note_LCL408_180_2"><a class="footnoteCrossrefLink" href="#target_note_LCL408_180_2" title="Click to highlight in text"><sup class="lineRef">2</sup>obiurgandibus <span class="italic">A.</span></a></li><script type="text/javascript">document.getElementById('note_LCL408_180_2').style.display = "none";</script><li class="note" id="note_LCL408_180_3"><a class="footnoteCrossrefLink" href="#target_note_LCL408_180_3" title="Click to highlight in text"><sup class="lineRef">3</sup>quem <span class="italic">ac</span>: quae <span class="italic">SA.</span></a></li><script type="text/javascript">document.getElementById('note_LCL408_180_3').style.display = "none";</script><li class="note" id="note_LCL408_180_4"><a class="footnoteCrossrefLink" href="#target_note_LCL408_180_4" title="Click to highlight in text"><sup class="lineRef">4</sup>cura <span class="italic">ac</span>: cure <span class="italic">SA.</span></a></li><script type="text/javascript">document.getElementById('note_LCL408_180_4').style.display = "none";</script></ul></section></notes></section>