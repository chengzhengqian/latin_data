<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

sua constitutione iusta percipiant, atque ipse panis potionisque probitatem<a class="footnoteLink" href="#note_LCL361_94_1" id="target_note_LCL361_94_1"><sup>1</sup></a> gustu suo explorat,<a class="footnoteLink" href="#note_LCL361_94_2" id="target_note_LCL361_94_2"><sup>2</sup></a> vestem, manicas pedumque tegumina recognoscit.<a class="footnoteLink" href="#note_LCL361_94_3" id="target_note_LCL361_94_3"><sup>3</sup></a> Saepe etiam querendi potestatem faciat de iis, qui aut crudeliter eos aut fraudulenter infestent. Nos quidem aliquando iuste dolentes tam vindicamus, quam animadvertimus in eos, qui seditionibus familiam concitant, qui calumniantur magistros suos; ac rursus praemio prosequimur<a class="footnoteLink" href="#note_LCL361_94_4" id="target_note_LCL361_94_4"><sup>4</sup></a> eos, qui strenue atque
<span class="br"></span><span class="lineNumber">19</span><span class="br"></span>industrie se gerunt. Feminis quoque fecundioribus, quarum in subole certus numerus honorari debet, otium, nonnumquam et libertatem dedimus, cum complures natos educassent. Nam cui tres erant filii, vacatio, cui plures,<a class="footnoteLink" href="#note_LCL361_94_5" id="target_note_LCL361_94_5"><sup>5</sup></a> libertas quoque contingebat.</p>
<p>Haec et<a class="footnoteLink" href="#note_LCL361_94_6" id="target_note_LCL361_94_6"><sup>6</sup></a> iustitia et cura patris familiae multum
<span class="br"></span><span class="lineNumber">20</span><span class="br"></span>confert augendo patrimonio. Sed et illa. meminerit, cum e civitate remeaverit, deos penatis adorare; deinde, si tempestivum erit, confestim, si minus, postero die oculis perlustrare, omnes partes agri revisere atque aestimare num quid absentia sua de disciplina et custodia remiserit, num aliqua vitis, num arbor, num fruges absint; tum etiam pecus<a class="footnoteLink" href="#note_LCL361_94_7" id="target_note_LCL361_94_7"><sup>7</sup></a> et familiam recenseat fundique instrumentum et supellectilem. Quae cuncta si per plures annos facere instituerit, bene moratam disciplinam, cum senectus advenerit, obtinebit; nec erit ulla eius aetas annis ita confecta, ut spernatur a servis.</p>
</section><notes><section class="footnotes"><ul><li class="note" id="note_LCL361_94_1"><a class="footnoteCrossrefLink" href="#target_note_LCL361_94_1" title="Click to highlight in text"><sup class="lineRef">1</sup>bonitatem <span class="italic">R, Ald., Gesn., Schn.</span></a></li><script type="text/javascript">document.getElementById('note_LCL361_94_1').style.display = "none";</script><li class="note" id="note_LCL361_94_2"><a class="footnoteCrossrefLink" href="#target_note_LCL361_94_2" title="Click to highlight in text"><sup class="lineRef">2</sup>exploret <span class="italic">R, Ald., Gesn., Schn.</span></a></li><script type="text/javascript">document.getElementById('note_LCL361_94_2').style.display = "none";</script><li class="note" id="note_LCL361_94_3"><a class="footnoteCrossrefLink" href="#target_note_LCL361_94_3" title="Click to highlight in text"><sup class="lineRef">3</sup>recognoscat <span class="italic">R plerique, Ald., Gesn., Schn.</span></a></li><script type="text/javascript">document.getElementById('note_LCL361_94_3').style.display = "none";</script><li class="note" id="note_LCL361_94_4"><a class="footnoteCrossrefLink" href="#target_note_LCL361_94_4" title="Click to highlight in text"><sup class="lineRef">4</sup>prosequamur <span class="italic">SA.</span></a></li><script type="text/javascript">document.getElementById('note_LCL361_94_4').style.display = "none";</script><li class="note" id="note_LCL361_94_5"><a class="footnoteCrossrefLink" href="#target_note_LCL361_94_5" title="Click to highlight in text"><sup class="lineRef">5</sup>plus <span class="italic">SA, Lundstr√∂m.</span></a></li><script type="text/javascript">document.getElementById('note_LCL361_94_5').style.display = "none";</script><li class="note" id="note_LCL361_94_6"><a class="footnoteCrossrefLink" href="#target_note_LCL361_94_6" title="Click to highlight in text"><sup class="lineRef">6</sup>enim <span class="italic">Ald., Gesn.</span></a></li><script type="text/javascript">document.getElementById('note_LCL361_94_6').style.display = "none";</script><li class="note" id="note_LCL361_94_7"><a class="footnoteCrossrefLink" href="#target_note_LCL361_94_7" title="Click to highlight in text"><sup class="lineRef">7</sup>pecudes <span class="italic">R.</span></a></li><script type="text/javascript">document.getElementById('note_LCL361_94_7').style.display = "none";</script></ul></section></notes></section>