<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

iugis modios singulos dare: nec tamen amplius, ne laborent, nec minus diebus <span class="sc">xxx</span> praebueris. Nam si paucioribus diebus datur, ut ait Hyginus, per ver<a class="footnoteLink" href="#note_LCL408_118_1" id="target_note_LCL408_118_1"><sup>1</sup></a> scabiosi boves fiunt. Glans autem paleis immiscenda est, atque ita bubus apponenda. Tum etiam silvam si quis barbaricam, id est consemineam velit facere, recte conseret glandibus et ceteris seminibus. Tum et olea destringenda est, ex qua velis viride oleum efficere; quod fit optimum ex varia oliva, cum incipit nigrescere.<a class="footnoteLink" href="#note_LCL408_118_2" id="target_note_LCL408_118_2"><sup>2</sup></a> Nam acerbum nisi ex alba olea fieri non debet.</p>
<span class="br"></span><span class="lineNumber">84</span><span class="br"></span><p>Calen. Novembribus et postridie caput Tauri occidit; pluviam significat. <span class="sc">iii</span> non. Novembres Fidicula mane exoritur; hiemat et pluit. <span class="sc">viii</span> idus Novembres idem sidus totum exoritur; Auster vel Favonius; hiemat. <span class="sc">vii</span> idus Novembres tempestatem
significat et hiemat. Sexto idus Novembres Vergiliae mane occidunt, significat tempestatem; hiemat. Quinto idus Novembres stella clara Scorpionis
exoritur; tempestatem significat; vel Vulturnus; interdum rorat. <span class="sc">iv</span> idus Novembres hiemis initium, Auster, aut Eurus, interdum rorat.</p>
<span class="br"></span><span class="lineNumber">85</span><span class="br"></span><p>His diebus usque in idus, quae superiore mense facere non potueris,<a class="footnoteLink" href="#note_LCL408_118_3" id="target_note_LCL408_118_3"><sup>3</sup></a> adhuc tolerabiliter efficies. Sed et proprie hoc observabis, ut pridie, quam plenilunium sit; si minus, certe ipso plenilunio






</p></section><notes><section class="footnotes"><ul><li class="note" id="note_LCL408_118_1"><a class="footnoteCrossrefLink" href="#target_note_LCL408_118_1" title="Click to highlight in text"><sup class="lineRef">1</sup>per ver <span class="italic">R</span>: pervi <span class="italic">a</span>: <span class="italic">om. SA.</span></a></li><script type="text/javascript">document.getElementById('note_LCL408_118_1').style.display = "none";</script><li class="note" id="note_LCL408_118_2"><a class="footnoteCrossrefLink" href="#target_note_LCL408_118_2" title="Click to highlight in text"><sup class="lineRef">2</sup>incipit nigrescere <span class="italic">Sa</span>: incipit increscere <span class="italic">R</span>: incipiunt crescere <span class="italic">A.</span></a></li><script type="text/javascript">document.getElementById('note_LCL408_118_2').style.display = "none";</script><li class="note" id="note_LCL408_118_3"><a class="footnoteCrossrefLink" href="#target_note_LCL408_118_3" title="Click to highlight in text"><sup class="lineRef">3</sup>poteris <span class="italic">SA.</span></a></li><script type="text/javascript">document.getElementById('note_LCL408_118_3').style.display = "none";</script></ul></section></notes></section>