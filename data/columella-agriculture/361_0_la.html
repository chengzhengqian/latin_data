<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

mactantur; orbaeque natis<a class="footnoteLink" href="#note_LCL407_258_1" id="target_note_LCL407_258_1"><sup>1</sup></a> suis matres alienae soboli praebent ubera: quippe singuli agni binis nutricibus submittuntur, nec quicquam subtrahi submissis expedit, quo saturior lactis agnus celeriter confirmetur, et parta nutrici consociata minus laboret in educatione fetus sui. Quam ob causam diligenti cura servandum est, ut et suis quotidie matribus et alienis non amantibus agni subrumentur.
<span class="br"></span><span class="lineNumber">4</span><span class="br"></span>Plures autem in eiusmodi gregibus quam in hirtis masculos enutrire oportet. Nam prius quam feminas inire possint mares castrati, cum bimatum expleverunt,<a class="footnoteLink" href="#note_LCL407_258_2" id="target_note_LCL407_258_2"><sup>2</sup></a>
enecantur, et pelles eorum propter pulchritudinem
lanae maiore pretio quam alia vellera mercantibus traduntur. Liberis autem campis et omni<a class="footnoteLink" href="#note_LCL407_258_3" id="target_note_LCL407_258_3"><sup>3</sup></a> surculo ruboque vacantibus ovem Graecam pascere meminerimus, ne, ut supra dixi, et lana
<span class="br"></span><span class="lineNumber">5</span><span class="br"></span>carpatur et tegumen. Nec tamen ea minus sedulam curam foris, quia<a class="footnoteLink" href="#note_LCL407_258_4" id="target_note_LCL407_258_4"><sup>4</sup></a> non quotidie procedit in pascua, sed maiorem<a class="footnoteLink" href="#note_LCL407_258_5" id="target_note_LCL407_258_5"><sup>5</sup></a> domesticam postulat. Nam saepius detegenda et refrigeranda est: saepius eius lana diducenda, vinoque et oleo insuccanda, nonnunquam etiam tota est eluenda, si diei permittit apricitas: idque ter anno fieri sat est. Stabula vero frequenter everrenda et purganda, humorque omnis urinae deverrendus est, qui commodissime siccatur perforatis
tabulis, quibus ovilia consternuntur, ut grex
<span class="br"></span><span class="lineNumber">6</span><span class="br"></span>supercubet. Nec tantum caeno aut stercore, sed




</p></section><notes><section class="footnotes"><ul><li class="note" id="note_LCL407_258_1"><a class="footnoteCrossrefLink" href="#target_note_LCL407_258_1" title="Click to highlight in text"><sup class="lineRef">1</sup>nates <span class="italic">SA</span>: nate <span class="italic">ac.</span></a></li><script type="text/javascript">document.getElementById('note_LCL407_258_1').style.display = "none";</script><li class="note" id="note_LCL407_258_2"><a class="footnoteCrossrefLink" href="#target_note_LCL407_258_2" title="Click to highlight in text"><sup class="lineRef">2</sup>expleverunt <span class="italic">A</span><sup>2</sup><span class="italic">a</span>: expleverint <span class="italic">c</span>: expluerunt <span class="italic">SA</span><sup>1</sup>.</a></li><script type="text/javascript">document.getElementById('note_LCL407_258_2').style.display = "none";</script><li class="note" id="note_LCL407_258_3"><a class="footnoteCrossrefLink" href="#target_note_LCL407_258_3" title="Click to highlight in text"><sup class="lineRef">3</sup>omnia <span class="italic">SA.</span></a></li><script type="text/javascript">document.getElementById('note_LCL407_258_3').style.display = "none";</script><li class="note" id="note_LCL407_258_4"><a class="footnoteCrossrefLink" href="#target_note_LCL407_258_4" title="Click to highlight in text"><sup class="lineRef">4</sup>quia <span class="italic">addidi.</span></a></li><script type="text/javascript">document.getElementById('note_LCL407_258_4').style.display = "none";</script><li class="note" id="note_LCL407_258_5"><a class="footnoteCrossrefLink" href="#target_note_LCL407_258_5" title="Click to highlight in text"><sup class="lineRef">5</sup>maiorem <span class="italic">ed. pr.</span>: maioris <span class="italic">SAac.</span></a></li><script type="text/javascript">document.getElementById('note_LCL407_258_5').style.display = "none";</script></ul></section></notes></section>