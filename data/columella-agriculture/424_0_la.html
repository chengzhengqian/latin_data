<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

satis tuto educi, sequiturque grex velut matrem gallinam singultientem. Ea cavea clausa<a class="footnoteLink" href="#note_LCL407_384_1" id="target_note_LCL407_384_1"><sup>1</sup></a> fertur in agrum a pastore, et emissa ligato pede longa linea custoditur, ad quam<a class="footnoteLink" href="#note_LCL407_384_2" id="target_note_LCL407_384_2"><sup>2</sup></a> circumvolant pulli. Qui cum ad satietatem pasti sunt, reducuntur in villam persequentes,
<span class="br"></span><span class="lineNumber">16</span><span class="br"></span>ut dixi, nutricis singultus.<a class="footnoteLink" href="#note_LCL407_384_3" id="target_note_LCL407_384_3"><sup>3</sup></a> Satis autem convenit inter auctores, non debere alias gallinas, quae pullos sui generis educant, in eodem loco pasci. Nam cum conspexerunt pavoninam prolem, suos pullos diligere desinunt, et immaturos relinquunt, perosae videlicet, quod nec magnitudine, nec specie pavoninis pares sint. Vitia quae gallinaceo generi<a class="footnoteLink" href="#note_LCL407_384_4" id="target_note_LCL407_384_4"><sup>4</sup></a> nocere solent, eadem has aves infestant: sed nec remedia traduntur alia, quam quae gallinaceis adhibentur. Nam et pituita et cruditas, et si quae aliae sunt pestes, iisdem remediis, quae proposuimus,
<span class="br"></span><span class="lineNumber">17</span><span class="br"></span>prohibentur. Septimum deinde mensem cum excesserunt,
in stabulo cum ceteris ad nocturnam requiem debent includi. Sed erit curandum, ne humi maneant. Nam qui sic cubitant, tollendi sunt, et supra perticas imponendi, ne frigore laborent.</p>
<p>XII. Numidicarum eadem est fere quae pavonum educatio. Ceterum silvestres gallinae, quae rusticae appellantur, in servitute non fetant: et ideo nihil de his praecipimus, nisi ut cibus ad satietatem praebeatur,
quo sint conviviorum epulis aptiores.</p>
</section><notes><section class="footnotes"><ul><li class="note" id="note_LCL407_384_1"><a class="footnoteCrossrefLink" href="#target_note_LCL407_384_1" title="Click to highlight in text"><sup class="lineRef">1</sup>ea cavea clausa <span class="italic">ac</span>: ex causam causaque <span class="italic">SA.</span></a></li><script type="text/javascript">document.getElementById('note_LCL407_384_1').style.display = "none";</script><li class="note" id="note_LCL407_384_2"><a class="footnoteCrossrefLink" href="#target_note_LCL407_384_2" title="Click to highlight in text"><sup class="lineRef">2</sup>ad quam <span class="italic">ac</span>: aquam <span class="italic">SA.</span></a></li><script type="text/javascript">document.getElementById('note_LCL407_384_2').style.display = "none";</script><li class="note" id="note_LCL407_384_3"><a class="footnoteCrossrefLink" href="#target_note_LCL407_384_3" title="Click to highlight in text"><sup class="lineRef">3</sup>singultus <span class="italic">ac</span>: singuli <span class="italic">SA.</span></a></li><script type="text/javascript">document.getElementById('note_LCL407_384_3').style.display = "none";</script><li class="note" id="note_LCL407_384_4"><a class="footnoteCrossrefLink" href="#target_note_LCL407_384_4" title="Click to highlight in text"><sup class="lineRef">4</sup>gallinaceo generi <span class="italic">ac</span>: gallinacei generis <span class="italic">SA.</span></a></li><script type="text/javascript">document.getElementById('note_LCL407_384_4').style.display = "none";</script></ul></section></notes></section>