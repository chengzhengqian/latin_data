<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

inquis, docebit futurum villicum, si nullus professor est? Et ego intelligo difficillimum esse ab uno velut auctore cuncta rusticationis consequi praecepta.
Verumtamen ut universae disciplinae vix aliquem consultum, sic plurimos partium eius invenies<a class="footnoteLink" href="#note_LCL408_56_1" id="target_note_LCL408_56_1"><sup>1</sup></a> magistros, per quos efficere queas perfectum
villicum. Nam et arator<a class="footnoteLink" href="#note_LCL408_56_2" id="target_note_LCL408_56_2"><sup>2</sup></a> reperiatur aliquis bonus, et optimus fossor, aut faeni sector, nec minus arborator et vinitor, tum etiam veterinarius et probus pastor, qui singuli rationem scientiae suae desideranti non subtrahant.</p>
<span class="br"></span><span class="lineNumber">13</span><span class="br"></span><p>Igitur complurium agrestium formatus artibus, qui susceperit officium villicationis, in primis convictum
domestici, multoque etiam magis exteri vitet.<a class="footnoteLink" href="#note_LCL408_56_3" id="target_note_LCL408_56_3"><sup>3</sup></a> Somni et vini sit abstinentissimus, quae utraque sunt inimicissima diligentiae. Nam et ebrioso cura officii pariter cum memoria subtrahitur; et somniculosum plurima effugiunt.<a class="footnoteLink" href="#note_LCL408_56_4" id="target_note_LCL408_56_4"><sup>4</sup></a> Quid enim possit aut ipse agere aut cuiquam dormiens imperare?
<span class="br"></span><span class="lineNumber">14</span><span class="br"></span>Tum etiam sit a venereis amoribus aversus: quibus si se dediderit, non aliud quidquam possit cogitare quam illud quod diligit. Nam vitiis eiusmodi
pellectus animus nec praemium iucundius quam fructum libidinis nec supplicium gravius quam frustrationem cupiditatis existimat.</p>
</section><notes><section class="footnotes"><ul><li class="note" id="note_LCL408_56_1"><a class="footnoteCrossrefLink" href="#target_note_LCL408_56_1" title="Click to highlight in text"><sup class="lineRef">1</sup>invenies <span class="italic">scripsi</span>: invenias <span class="italic">codd.</span></a></li><script type="text/javascript">document.getElementById('note_LCL408_56_1').style.display = "none";</script><li class="note" id="note_LCL408_56_2"><a class="footnoteCrossrefLink" href="#target_note_LCL408_56_2" title="Click to highlight in text"><sup class="lineRef">2</sup>arator <span class="italic">SA</span>: orator <span class="italic">R.</span></a></li><script type="text/javascript">document.getElementById('note_LCL408_56_2').style.display = "none";</script><li class="note" id="note_LCL408_56_3"><a class="footnoteCrossrefLink" href="#target_note_LCL408_56_3" title="Click to highlight in text"><sup class="lineRef">3</sup>exteri vitet <span class="italic">AR</span>: exteribit <span class="italic">S.</span></a></li><script type="text/javascript">document.getElementById('note_LCL408_56_3').style.display = "none";</script><li class="note" id="note_LCL408_56_4"><a class="footnoteCrossrefLink" href="#target_note_LCL408_56_4" title="Click to highlight in text"><sup class="lineRef">4</sup>officiunt <span class="italic">SAa.</span></a></li><script type="text/javascript">document.getElementById('note_LCL408_56_4').style.display = "none";</script></ul></section></notes></section>