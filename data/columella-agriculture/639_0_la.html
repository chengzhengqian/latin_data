<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2">
<span class="br"></span><span class="lineNumber">6</span><span class="br"></span><p>Quidam sic lectae olivae in modios singulos ternas heminas salis permiscent, et adiectis<a class="footnoteLink" href="#note_LCL408_298_1" id="target_note_LCL408_298_1"><sup>1</sup></a> seminibus lentisci faeniculoque substrato amphoram usque ad fauces replent olivis: deinde aceto non acerrimo infundunt, et cum iam paene amphoram impleverunt, faeniculi spissamento deprimunt bacam, et rursus acetum usque ad summum labrum adiciunt. Postea quadragesimo die omne ius defundunt, et sapae vel defruti tres partes cum aceti una permiscent, et
<span class="br"></span><span class="lineNumber">7</span><span class="br"></span>amphoram replent. Est et illa probata compositio, ut cum muria dura Pausea alba ubi commaturuerit, omne ius defundatur, et immixtis duabus partibus defruti cum aceti una repleatur amphora. Eadem conditura possit etiam regia componi vel orchita.</p>
<span class="br"></span><span class="lineNumber">8</span><span class="br"></span><p>Quidam unam partem muriae et duas aceti miscent,
eoque iure olivas Pauseas colymbadas faciunt: quibus si per se quis uti velit, satis iucundas experietur,
quamvis et hae<a class="footnoteLink" href="#note_LCL408_298_2" id="target_note_LCL408_298_2"><sup>2</sup></a> de muria condituram qualemcumque
recipere possint.<a class="footnoteLink" href="#note_LCL408_298_3" id="target_note_LCL408_298_3"><sup>3</sup></a> Olivae Pauseae, cum iam decolorantur, antequam mitescant, cum petiolo leguntur, et in oleo quam optimo servantur. Haec maxime nota etiam post annum repraesentat viridem saporem olivarum. Nonnulli etiam cum de oleo exemerunt, trito sale aspersas pro novis apponunt.
<span class="br"></span><span class="lineNumber">9</span><span class="br"></span>Est et illud conditurae genus, quod in civitatibus Graecis plerumque usurpatur, idque vocant epityrum. Oliva Pausea vel orchita cum primum ex albo decoloratur,<a class="footnoteLink" href="#note_LCL408_298_1" id="target_note_LCL408_298_1"><sup>1</sup></a>
</p></section><notes><section class="footnotes"><ul><li class="note" id="note_LCL408_298_1"><a class="footnoteCrossrefLink" href="#target_note_LCL408_298_1" title="Click to highlight in text"><sup class="lineRef">1</sup>adiectis <span class="italic">ac</span>: adlectis <span class="italic">SA.</span></a></li><script type="text/javascript">document.getElementById('note_LCL408_298_1').style.display = "none";</script><li class="note" id="note_LCL408_298_2"><a class="footnoteCrossrefLink" href="#target_note_LCL408_298_2" title="Click to highlight in text"><sup class="lineRef">2</sup>haec sic <span class="italic">SAa</span>: haec <span class="italic">c.</span></a></li><script type="text/javascript">document.getElementById('note_LCL408_298_2').style.display = "none";</script><li class="note" id="note_LCL408_298_3"><a class="footnoteCrossrefLink" href="#target_note_LCL408_298_3" title="Click to highlight in text"><sup class="lineRef">3</sup>possit <span class="italic">SAac.</span></a></li><script type="text/javascript">document.getElementById('note_LCL408_298_3').style.display = "none";</script></ul></section></notes></section>