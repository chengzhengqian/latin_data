<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

instituamus, ne ex eo quidem ordine, qui urbanas ac
<span class="br"></span><span class="lineNumber">2</span><span class="br"></span>delicatas artes exercuerit. Socors et somniculosum genus id mancipiorum,<a class="footnoteLink" href="#note_LCL361_84_1" id="target_note_LCL361_84_1"><sup>1</sup></a> otiis, campo, circo, theatris, aleae, popinae, lupanaribus consuetum, numquam non easdem ineptias somniat; quas cum in agri culturam transtulit, non tantum in ipso servo quantum
in universa re detrimenti dominus capit. Eligendus
est rusticis operibus ab infante duratus et inspectus experimentis. Si tamen is non erit, de iis praeficiatur qui servitutem laboriosam toleraverunt;
<span class="br"></span><span class="lineNumber">3</span><span class="br"></span>iamque is<a class="footnoteLink" href="#note_LCL361_84_2" id="target_note_LCL361_84_2"><sup>2</sup></a> transcenderit aetatem primae iuventae nec dum senectutis attigerit, illa ne et auctoritatem detrahat ad imperium, quoniam maiores dedignentur parere adulescentulo, haec ne laboriosissimo succumbat
operi. Mediae igitur sit aetatis et firmi roboris, peritus rerum rusticarum aut certe maximae curae, quo celerius addiscat. Nam non est nostri negotii
<span class="br"></span><span class="lineNumber">4</span><span class="br"></span>alterum imperare et alterum docere; neque enim recte opus exigere valet, qui quid aut qualiter faciendam sit ab subiecto discit. Potest etiam inlitteratus,
dum modo tenacissimae memoriae, rem satis commode administrare. Eius modi vilicum Cornelius
Celsus ait, saepius nummos domino quam librum adferre, quia nescius litterarum vel ipse minus possit





</p></section><notes><section class="footnotes"><ul><li class="note" id="note_LCL361_84_1"><a class="footnoteCrossrefLink" href="#target_note_LCL361_84_1" title="Click to highlight in text"><sup class="lineRef">1</sup>mancupiorum <span class="italic">SA, Lundstr√∂m.</span></a></li><script type="text/javascript">document.getElementById('note_LCL361_84_1').style.display = "none";</script><li class="note" id="note_LCL361_84_2"><a class="footnoteCrossrefLink" href="#target_note_LCL361_84_2" title="Click to highlight in text"><sup class="lineRef">2</sup>iamque is <span class="italic">plerique edd., sed</span> isque qui iam <span class="italic">maluit Schn. in not.</span>: iamque iis <span class="italic">S</span>: Iamque his <span class="italic">A</span><sup>1</sup>: iamque qui <span class="italic">ad, vett.</span> <span class="italic">edd.</span>: iam qui <span class="italic">A</span><sup>2</sup> R.</a></li><script type="text/javascript">document.getElementById('note_LCL361_84_2').style.display = "none";</script></ul></section></notes></section>