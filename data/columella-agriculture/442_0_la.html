<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2">
<h2><span class="ac">Liber IX</span></h2>
<h3><span class="ac">Praefatio</span></h3>
<p>Venio nunc ad tutelam pecudum silvestrium et<a class="footnoteLink" href="#note_LCL407_420_1" id="target_note_LCL407_420_1"><sup>1</sup></a> apium educationem: quas et ipsas, Publi Silvine, villaticas pastiones iure dixerim; siquidem mos antiquus lepusculis capreisque, ac subus feris iuxta villam plerumque subiecta dominicis habitationibus ponebat vivaria, ut et conspectu suo clausa<a class="footnoteLink" href="#note_LCL407_420_2" id="target_note_LCL407_420_2"><sup>2</sup></a> venatio possidentis oblectaret oculos, et cum exegisset usus epularum, velut e cella promeretur. Apibus quoque
dabatur<a class="footnoteLink" href="#note_LCL407_420_3" id="target_note_LCL407_420_3"><sup>3</sup></a> sedes adhuc nostra memoria vel in ipsis villae parietibus excisis, vel in protectis porticibus
ac pomariis. Quare quoniam tituli, quem praescripsimus
huic disputationi, ratio reddita est, ea nunc quae proposuimus singula persequamur.</p>
<p>I. Ferae pecudes, ut capreoli, dammaeque, nec minus orygum cervorumque genera et aprorum, modo lautitiis ac voluptatibus dominorum serviunt, modo quaestui ac reditibus. Sed qui venationem voluptati suae claudunt, contenti sunt, utcunque competit proximus aedificio loci situs, munire vivarium,



</p></section><notes><section class="footnotes"><ul><li class="note" id="note_LCL407_420_1"><a class="footnoteCrossrefLink" href="#target_note_LCL407_420_1" title="Click to highlight in text"><sup class="lineRef">1</sup><span class="italic">post</span> silvestrium <span class="italic">om. et SA.</span></a></li><script type="text/javascript">document.getElementById('note_LCL407_420_1').style.display = "none";</script><li class="note" id="note_LCL407_420_2"><a class="footnoteCrossrefLink" href="#target_note_LCL407_420_2" title="Click to highlight in text"><sup class="lineRef">2</sup>suo clausa <span class="italic">ac:</span> sui clausa <span class="italic">A:</span> sui classa <span class="italic">S.</span></a></li><script type="text/javascript">document.getElementById('note_LCL407_420_2').style.display = "none";</script><li class="note" id="note_LCL407_420_3"><a class="footnoteCrossrefLink" href="#target_note_LCL407_420_3" title="Click to highlight in text"><sup class="lineRef">3</sup>dabantur <span class="italic">SAac.</span></a></li><script type="text/javascript">document.getElementById('note_LCL407_420_3').style.display = "none";</script></ul></section></notes></section>