<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

processerint: ita tamen, ne tempus omne opimandi quintam et vicesimam lunam superveniat. Antiquissimum
est autem maximam quamque avem lautioribus epulis destinare. Sic enim digna merces sequitur operam et impensam.</p>
<p>VIII. Hac eadem ratione palumbos columbosque cellares pinguissimos facere contingit: neque est tamen in columbis farciendis tantus reditus, quantus in educandis. Nam etiam horum possessio non abhorret a cura boni rustici. Sed id genus minore tutela pasciturlonginquis regionibus,ubi liber egressus avibus permittitur: quoniam vel summis turribus, vel editissimis aedificiis assignatas sedes frequentant patentibus fenestris, per quas ad requirendos cibos
<span class="br"></span><span class="lineNumber">2</span><span class="br"></span>evolitant. Duobus tamen aut tribus mensibus acceptant conditiva cibaria, ceteris se ipsas pascunt seminibus agrestibus. Sed hoc suburbanis locis facere non possunt, quoniam intercipiuntur variis aucupum insidiis. Itaque clausae intra tectum pasci debent, nec in plano villae loco, nec in frigido: sed in edito fieri tabulatum oportet, quod aspiciat
<span class="br"></span><span class="lineNumber">3</span><span class="br"></span>hibernum meridiem. Eiusque parietes, ne iam dicta iteremus, ut in ornithone praecepimus, continuis cubilibus excaventur: vel si non ita competit, paxillis adactis tabulae superponantur, quae vel loculamenta,<a class="footnoteLink" href="#note_LCL407_360_1" id="target_note_LCL407_360_1"><sup>1</sup></a>
quibus nidificent aves, vel fictilia columbaria recipiant, praepositis vestibulis, per quae ad cubilia



</p></section><notes><section class="footnotes"><ul><li class="note" id="note_LCL407_360_1"><a class="footnoteCrossrefLink" href="#target_note_LCL407_360_1" title="Click to highlight in text"><sup class="lineRef">1</sup>loculamenta <span class="italic">c</span>: locum lamenta <span class="italic">SAa.</span></a></li><script type="text/javascript">document.getElementById('note_LCL407_360_1').style.display = "none";</script></ul></section></notes></section>