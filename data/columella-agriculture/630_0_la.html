<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>Tum demum sub tectum referuntur, et acida vel vitiosa grana forficibus amputantur: et cum paululum sub umbra refrixerint, ternae aut etiam quaternae pro capacitate<a class="footnoteLink" href="#note_LCL408_280_1" id="target_note_LCL408_280_1"><sup>1</sup></a> vasorum in ollas demittuntur et opercula diligenter pice obturantur, ne humorem transmittant. Tum vinaceorum pes bene prelo expressus proruitur, et modice separatis scopionibus resoluta intrita folliculorum in dolio substernitur, et deorsum versus spectantes ollae componuntur, ita
<span class="br"></span><span class="lineNumber">3</span><span class="br"></span>distantes, ut intercalcari possint vinacea: quae cum diligenter conspissata primum tabulatum fecerunt, aliae ollae eodem modo componuntur explentque secundum tabulatum. Deinde similiter doliis exstruuntur ollae et spisse incalcantur. Mox usque ad summum labrum vinacea condensantur, et statim operculo superposito cinere in modum gypsi temperato dolium linitur. Monendus autem erit, qui vasa empturus est, ne bibulas aut male coctas ollas emat. Nam utraque res transmisso humore vitiat uvam. Quinetiam oportebit, cum ad usum promuntur
ollae, tota singula tabulata detrahi. Nam conspissata vinacea, si semel mota sunt, celeriter acescunt, et uvas corrumpunt.</p>
<p>XLVI. Sequuntur vindemiam rerum autumnalium compositiones, quae et ipsae curam villicae distendunt.
Nec ignoro plurima in<a class="footnoteLink" href="#note_LCL408_280_2" id="target_note_LCL408_280_2"><sup>2</sup></a> hunc librum non esse collata, quae C. Matius diligentissime persecutus
est. Illi enim propositum fuit urbanas





</p></section><notes><section class="footnotes"><ul><li class="note" id="note_LCL408_280_1"><a class="footnoteCrossrefLink" href="#target_note_LCL408_280_1" title="Click to highlight in text"><sup class="lineRef">1</sup>capacitate <span class="italic">c</span>: capitate <span class="italic">Aa</span>: capietato <span class="italic">S.</span></a></li><script type="text/javascript">document.getElementById('note_LCL408_280_1').style.display = "none";</script><li class="note" id="note_LCL408_280_2"><a class="footnoteCrossrefLink" href="#target_note_LCL408_280_2" title="Click to highlight in text"><sup class="lineRef">2</sup>in <span class="italic">om. SAac.</span></a></li><script type="text/javascript">document.getElementById('note_LCL408_280_2').style.display = "none";</script></ul></section></notes></section>