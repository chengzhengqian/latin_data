<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span>non minima pondera vehiculo trahat. Saepe etiam, ut celeberrimus poeta memorat:</p>
<blockquote><p><span class="line indent3">. . . tardi costas agitator aselli</span><span class="linebreak"></span>
<span class="line">Vilibus aut onerat pomis, lapidemque revertens</span><span class="linebreak"></span>
<span class="line">Incusum aut atrae massam picis urbe reportat.</span><span class="linebreak"></span></p></blockquote>
<p class="noindent">Iam vero molarum et conficiendi frumenti paene solemnis est huius pecoris<a class="footnoteLink" href="#note_LCL407_232_1" id="target_note_LCL407_232_1"><sup>1</sup></a> labor. Quare omne<a class="footnoteLink" href="#note_LCL407_232_2" id="target_note_LCL407_232_2"><sup>2</sup></a> rus tanquam maxime necessarium instrumentum desiderat
asellum, qui, ut dixi, pleraque utensilia et vehere<a class="footnoteLink" href="#note_LCL407_232_3" id="target_note_LCL407_232_3"><sup>3</sup></a> in urbem et reportare collo vel dorso commode
potest. Qualis autem species eius vel cura probatissima sit, superiore libro, cum de pretioso praeciperetur, satis dictum est.</p>
<p>II. Post huius<a class="footnoteLink" href="#note_LCL407_232_4" id="target_note_LCL407_232_4"><sup>4</sup></a> quadrupedis ovilli pecoris secunda ratio est, quae prima fit, si ad utilitatis magnitudinem
referas. Nam id praecipue nos contra frigoris violentiam protegit, corporibusque nostris liberaliora praebet velamina. Tum etiam casei lactisque abundantia non solum agrestes saturat, sed etiam elegantium mensas iucundis et numerosis dapibus
<span class="br"></span><span class="lineNumber">2</span><span class="br"></span>exornat. Quibusdam vero nationibus frumenti expertibus
victum commodat, ex quo Nomadum Getarumque plurimi γαλακτοπόται dicuntur. Igitur id pecus, quamvis mollissimum sit, ut ait prudentissime
Celsus, valetudinis tutissimae est, minimeque pestilentia laborat. Verum tamen eligendum est ad









</p></section><notes><section class="footnotes"><ul><li class="note" id="note_LCL407_232_1"><a class="footnoteCrossrefLink" href="#target_note_LCL407_232_1" title="Click to highlight in text"><sup class="lineRef">1</sup>pecorũ <span class="italic">SA</span><sup>1</sup>.</a></li><script type="text/javascript">document.getElementById('note_LCL407_232_1').style.display = "none";</script><li class="note" id="note_LCL407_232_2"><a class="footnoteCrossrefLink" href="#target_note_LCL407_232_2" title="Click to highlight in text"><sup class="lineRef">2</sup>omnem <span class="italic">SA</span><sup>1</sup>.</a></li><script type="text/javascript">document.getElementById('note_LCL407_232_2').style.display = "none";</script><li class="note" id="note_LCL407_232_3"><a class="footnoteCrossrefLink" href="#target_note_LCL407_232_3" title="Click to highlight in text"><sup class="lineRef">3</sup>vehere <span class="italic">ed. pr.</span>: e vere <span class="italic">S</span>: vere <span class="italic">A.</span></a></li><script type="text/javascript">document.getElementById('note_LCL407_232_3').style.display = "none";</script><li class="note" id="note_LCL407_232_4"><a class="footnoteCrossrefLink" href="#target_note_LCL407_232_4" title="Click to highlight in text"><sup class="lineRef">4</sup>huius <span class="italic">S</span>: <span class="italic">om. AR.</span></a></li><script type="text/javascript">document.getElementById('note_LCL407_232_4').style.display = "none";</script></ul></section></notes></section>