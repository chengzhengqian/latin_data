<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>tres heminae adiciuntur. Patimur autem, cum de lacu mustum<a class="footnoteLink" href="#note_LCL408_238_1" id="target_note_LCL408_238_1"><sup>1</sup></a> sublatum est, biduo defervescere, et purgari. Tertio die defrutum adicimus. Deinde interposito biduo, cum id mustum pariter cum defruto deferbuerit, purgatur, et ita eo adicitur in binas urnas ligula cumulata, vel mensura semunciae bene plenae salis cocti et triti. Sal autem quam candidissimus conicitur in urceo fictili sine pice, qui urceus, cum recipit salem, diligenter totus oblinitur luto paleato, et ita igni admovetur, ac tamdiu torretur, quamdiu strepitum edit. Cum silere coepit, finem habet cocturae.</p>
<span class="br"></span><span class="lineNumber">3</span><span class="br"></span><p>Praeterea faenum Graecum maceratur in vino vetere per triduum: deinde eximitur, et in furno siccatur vel in sole: idque cum est aridum factum, molitur, et ex eo molito post salituram musti cochlear cumulatum, vel simile genus poculi eius<a class="footnoteLink" href="#note_LCL408_238_2" id="target_note_LCL408_238_2"><sup>2</sup></a>, quod<a class="footnoteLink" href="#note_LCL408_238_3" id="target_note_LCL408_238_3"><sup>3</sup></a> est quarta pars cyathi, adicitur in binas urnas. Deinde cum iam perfecte mustum deferbuit et constitit, tantundem gypsi floris miscemus, quantum salis adieceramus: atque ita postero die purgamus dolium, et nutritum vinum operimus atque oblinimus.</p>
<span class="br"></span><span class="lineNumber">4</span><span class="br"></span><p>Hac conditura Columella patruus meus, illustris agricola, uti solitus est in iis fundis in quibus palustres vineas habebat. Sed idem, cum collina vina<a class="footnoteLink" href="#note_LCL408_238_4" id="target_note_LCL408_238_4"><sup>4</sup></a> condiebat, aquam salsam decoctam ad tertias pro







</p></section><notes><section class="footnotes"><ul><li class="note" id="note_LCL408_238_1"><a class="footnoteCrossrefLink" href="#target_note_LCL408_238_1" title="Click to highlight in text"><sup class="lineRef">1</sup>mustus <span class="italic">S.</span></a></li><script type="text/javascript">document.getElementById('note_LCL408_238_1').style.display = "none";</script><li class="note" id="note_LCL408_238_2"><a class="footnoteCrossrefLink" href="#target_note_LCL408_238_2" title="Click to highlight in text"><sup class="lineRef">2</sup>puius <span class="italic">S</span>: huius <span class="italic">Aa</span>: eius <span class="italic">c.</span></a></li><script type="text/javascript">document.getElementById('note_LCL408_238_2').style.display = "none";</script><li class="note" id="note_LCL408_238_3"><a class="footnoteCrossrefLink" href="#target_note_LCL408_238_3" title="Click to highlight in text"><sup class="lineRef">3</sup>quod <span class="italic">scripsi</span>: qui <span class="italic">SAac.</span></a></li><script type="text/javascript">document.getElementById('note_LCL408_238_3').style.display = "none";</script><li class="note" id="note_LCL408_238_4"><a class="footnoteCrossrefLink" href="#target_note_LCL408_238_4" title="Click to highlight in text"><sup class="lineRef">4</sup>vina <span class="italic">om. S.</span></a></li><script type="text/javascript">document.getElementById('note_LCL408_238_4').style.display = "none";</script></ul></section></notes></section>