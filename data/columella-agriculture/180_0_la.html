<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

tangit. Multi etiam beneficia quae in amicos contulerunt, levitate destruunt. Ac ne ista, Silvine, miremur, liberos suos nonnulli nuptiis votisque quaesitos avare nutriunt, nec disciplinis aut ceteris corporis excolunt instrumentis. Quid his colligitur? Scilicet plerumque simili genere peccari etiam ab agricolis, qui pulcherrime positas vineas, antequam
<span class="br"></span><span class="lineNumber">3</span><span class="br"></span>pubescant, variis ex causis destituunt: alii sumptum annuum refugientes, et hunc primum reditum certissimum 
existimantes, impendere nihil; quasi plane fuerit necesse vineas facere, quas mox avaritia desererent. Nonnulli magna potius quam culta vineta possidere pulchrum esse ducunt.<a class="footnoteLink" href="#note_LCL361_360_1" id="target_note_LCL361_360_1"><sup>1</sup></a> Cognovi iam plurimos, qui persuasum haberent agrum bonis ac malis rationibus
<span class="br"></span><span class="lineNumber">4</span><span class="br"></span>colendum. At ego, cum omne genus ruris, nisi diligenti<a class="footnoteLink" href="#note_LCL361_360_2" id="target_note_LCL361_360_2"><sup>2</sup></a> cura sciteque exerceatur, fructuosum<a class="footnoteLink" href="#note_LCL361_360_3" id="target_note_LCL361_360_3"><sup>3</sup></a> esse non posse iudicem, tum vel maxime vineas. Res enim est tenera, infirma, iniuriae maxime impatiens,
quae plerumque nimia laboret<a class="footnoteLink" href="#note_LCL361_360_4" id="target_note_LCL361_360_4"><sup>4</sup></a> ubertate; consumitur enim, si modum non adhibeas,<a class="footnoteLink" href="#note_LCL361_360_5" id="target_note_LCL361_360_5"><sup>5</sup></a> fecunditate
sua. Cum tamen aliquatenus se confirmavit et veluti iuvenile robur accepit, neglegentiam sustinet.
<span class="br"></span><span class="lineNumber">5</span><span class="br"></span>Novella vero, dum adolescit, nisi omnia iusta perceperit,
ad ultimam redigitur<a class="footnoteLink" href="#note_LCL361_360_6" id="target_note_LCL361_360_6"><sup>6</sup></a> maciem, et sic intabescit ut nullis deinceps impensis recreari possit. Igitur






</p></section><notes><section class="footnotes"><ul><li class="note" id="note_LCL361_360_1"><a class="footnoteCrossrefLink" href="#target_note_LCL361_360_1" title="Click to highlight in text"><sup class="lineRef">1</sup>dicunt <span class="italic">SAcM.</span></a></li><script type="text/javascript">document.getElementById('note_LCL361_360_1').style.display = "none";</script><li class="note" id="note_LCL361_360_2"><a class="footnoteCrossrefLink" href="#target_note_LCL361_360_2" title="Click to highlight in text"><sup class="lineRef">2</sup>diligentis <span class="italic">SA.</span></a></li><script type="text/javascript">document.getElementById('note_LCL361_360_2').style.display = "none";</script><li class="note" id="note_LCL361_360_3"><a class="footnoteCrossrefLink" href="#target_note_LCL361_360_3" title="Click to highlight in text"><sup class="lineRef">3</sup>fructui <span class="italic">SAa, vett. edd.</span></a></li><script type="text/javascript">document.getElementById('note_LCL361_360_3').style.display = "none";</script><li class="note" id="note_LCL361_360_4"><a class="footnoteCrossrefLink" href="#target_note_LCL361_360_4" title="Click to highlight in text"><sup class="lineRef">4</sup>nimio (enimio <span class="italic">a</span>) labore et <span class="italic">acM</span>: nimio labore et ubertate consumitur peritque <span class="italic">vulgo ante Schn.</span></a></li><script type="text/javascript">document.getElementById('note_LCL361_360_4').style.display = "none";</script><li class="note" id="note_LCL361_360_5"><a class="footnoteCrossrefLink" href="#target_note_LCL361_360_5" title="Click to highlight in text"><sup class="lineRef">5</sup>habeas <span class="italic">SAa.</span></a></li><script type="text/javascript">document.getElementById('note_LCL361_360_5').style.display = "none";</script><li class="note" id="note_LCL361_360_6"><a class="footnoteCrossrefLink" href="#target_note_LCL361_360_6" title="Click to highlight in text"><sup class="lineRef">6</sup>reducitur <span class="italic">acM.</span></a></li><script type="text/javascript">document.getElementById('note_LCL361_360_6').style.display = "none";</script></ul></section></notes></section>