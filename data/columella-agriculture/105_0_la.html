<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

si tamen terra densior est; nam in resoluta humo non expedit inducere maiorem vim rivorum, prius quam conspissatum fuerit<a class="footnoteLink" href="#note_LCL361_210_1" id="target_note_LCL361_210_1"><sup>1</sup></a> et herbis colligatum solum,<a class="footnoteLink" href="#note_LCL361_210_2" id="target_note_LCL361_210_2"><sup>2</sup></a> quoniam impetus aquarum proluit terram nudatisque
<span class="br"></span><span class="lineNumber">6</span><span class="br"></span>radicibus gramina non patitur coalescere. Propter quod ne pecora quidem oportet teneris adhuc et subsidentibus pratis immittere, sed quotiens herba prosiluerit, falcibus desecare; nam pecudes, ut ante iam dixi, molli solo infigunt ungulas atque interruptas
non sinunt herbarum<a class="footnoteLink" href="#note_LCL361_210_3" id="target_note_LCL361_210_3"><sup>3</sup></a> radices serpere et condensari. Altero tamen anno minora pecora post faenisicia permittemus admitti, si modo siccitas et
<span class="br"></span><span class="lineNumber">7</span><span class="br"></span>conditio<a class="footnoteLink" href="#note_LCL361_210_4" id="target_note_LCL361_210_4"><sup>4</sup></a> loci patietur. Tertio deinde cum pratum solidius ac durius erit, poterit etiam maiores recipere pecudes. Sed in totum curandum est, ut secundum Favonii exortum mense Februario circa Idus immixtis seminibus faeni macriora loca et utique celsiora
stercorentur. Nam editior clivus praebet etiam subiectis alimentum, cum superveniens imber aut manu rivus<a class="footnoteLink" href="#note_LCL361_210_5" id="target_note_LCL361_210_5"><sup>5</sup></a> perductus sucum stercoris in inferiorem partem secum trahit. Atque ideo fere prudentes agricolae etiam in aratis collem magis quam vallem stercorant, quoniam, ut dixi, pluviae semper omnem pinguiorem materiam in ima deducunt.</p>
<p>XVIII. Faenum autem demetitur optime ante





</p></section><notes><section class="footnotes"><ul><li class="note" id="note_LCL361_210_1"><a class="footnoteCrossrefLink" href="#target_note_LCL361_210_1" title="Click to highlight in text"><sup class="lineRef">1</sup>fuerit om. <span class="italic">SA, edd. ante Lundström.</span></a></li><script type="text/javascript">document.getElementById('note_LCL361_210_1').style.display = "none";</script><li class="note" id="note_LCL361_210_2"><a class="footnoteCrossrefLink" href="#target_note_LCL361_210_2" title="Click to highlight in text"><sup class="lineRef">2</sup><span class="italic">sic Lundström</span>: conspissatum et herbis colligatum sit solum <span class="italic">vulgo.</span></a></li><script type="text/javascript">document.getElementById('note_LCL361_210_2').style.display = "none";</script><li class="note" id="note_LCL361_210_3"><a class="footnoteCrossrefLink" href="#target_note_LCL361_210_3" title="Click to highlight in text"><sup class="lineRef">3</sup>herbarum <span class="italic">om. SA.</span></a></li><script type="text/javascript">document.getElementById('note_LCL361_210_3').style.display = "none";</script><li class="note" id="note_LCL361_210_4"><a class="footnoteCrossrefLink" href="#target_note_LCL361_210_4" title="Click to highlight in text"><sup class="lineRef">4</sup>conducio <span class="italic">S</span>: conductio <span class="italic">A.</span></a></li><script type="text/javascript">document.getElementById('note_LCL361_210_4').style.display = "none";</script><li class="note" id="note_LCL361_210_5"><a class="footnoteCrossrefLink" href="#target_note_LCL361_210_5" title="Click to highlight in text"><sup class="lineRef">5</sup>rivos <span class="italic">SA et R plerique, Lundström.</span></a></li><script type="text/javascript">document.getElementById('note_LCL361_210_5').style.display = "none";</script></ul></section></notes></section>