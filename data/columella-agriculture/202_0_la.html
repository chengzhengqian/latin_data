<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

integra, minorem operam desiderat. Quippe hiberno tempore ablaqueata fimo satiatur angusteque deputatur,
et inter quartum ac tertium pedem a terra viridissima parte corticis acuto mucrone ferramenti vulneratur. Frequentibus deinde fossuris terra permiscetur,
ut incitari vitis possit, et ab ea maxime parte, quae vulnerata est, pampinum fundere.
<span class="br"></span><span class="lineNumber">4</span><span class="br"></span>Plerumque autem germen de cicatrice procedit, quod sive longius prosiluerit,<a class="footnoteLink" href="#note_LCL361_404_1" id="target_note_LCL361_404_1"><sup>1</sup></a> in flagellum summittitur: sive brevius, in pollicem: sive admodum exiguum, in furunculum. Is ex quolibet vel minimo capillamento fieri potest. Nam ubi unius aut alterius folii pampinus
prorepsit e duro, dummodo ad maturitatem perveniat, sequente vere si non adnodatus neque adrasus est, vehementem fundit materiam; quae cum convaluit et quasi bracchium fecit, licet tum supervagatam
partem duramenti recidere, et ita reliquam
<span class="br"></span><span class="lineNumber">5</span><span class="br"></span>iugo subicere. Multi sequentes compendium temporis,
tales vineas supra quartum pedem detruncant, nihil reformidantes eiusmodi resectionem; quoniam fere plurimarum stirpium natura sic se commodat ut iuxta cicatricem novellis frondibus repullescant. Sed haec quidem ratio minime nobis placet, siquidem vastior plaga nisi habeat superpositam valentem materiam, quae<a class="footnoteLink" href="#note_LCL361_404_2" id="target_note_LCL361_404_2"><sup>2</sup></a> possit inolescere, solis halitu torretur; mox deinde roribus et imbribus putrescit.
<span class="br"></span><span class="lineNumber">6</span><span class="br"></span>Ac tamen<a class="footnoteLink" href="#note_LCL361_404_3" id="target_note_LCL361_404_3"><sup>3</sup></a> cum est utique vinea recidenda, prius ablaqueare, deinde paulum infra terram convenit amputare, ut superiecta humus vim solis arceat et e





</p></section><notes><section class="footnotes"><ul><li class="note" id="note_LCL361_404_1"><a class="footnoteCrossrefLink" href="#target_note_LCL361_404_1" title="Click to highlight in text"><sup class="lineRef">1</sup>prosiluit <span class="italic">SAacM.</span></a></li><script type="text/javascript">document.getElementById('note_LCL361_404_1').style.display = "none";</script><li class="note" id="note_LCL361_404_2"><a class="footnoteCrossrefLink" href="#target_note_LCL361_404_2" title="Click to highlight in text"><sup class="lineRef">2</sup>quae <span class="italic">vel</span> que <span class="italic">codd.</span>: qua <span class="italic">vulgo.</span></a></li><script type="text/javascript">document.getElementById('note_LCL361_404_2').style.display = "none";</script><li class="note" id="note_LCL361_404_3"><a class="footnoteCrossrefLink" href="#target_note_LCL361_404_3" title="Click to highlight in text"><sup class="lineRef">3</sup>ac tamen <span class="italic">codd.</span>: Hac tamen <span class="italic">vett. edd.</span>: attamen <span class="italic">vulgo.</span></a></li><script type="text/javascript">document.getElementById('note_LCL361_404_3').style.display = "none";</script></ul></section></notes></section>