<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

qui ceteris praebetur. Sic enim curabit ut et panis diligenter confiat<a class="footnoteLink" href="#note_LCL361_90_1" id="target_note_LCL361_90_1"><sup>1</sup></a> et reliqua salubriter apparentur. Ne extra fines nisi a se missum progredi sinat, sed nec ipse mittat, nisi magna necessitate cogente.
<span class="br"></span><span class="lineNumber">13</span><span class="br"></span>Neve negotietur sibi pecuniamque domini aut animalibus
aut rebus aliis promercalibus occupet; haec enim negotiatio curam vilici avocat nec umquam patietur eum cum rationibus domini paria facere, sed ubi numeratio exigetur, rem pro nummis ostendit.
In universum tamen hoc maxime obtinendum ab eo est, nequid se putet scire quod nesciat, quaeratque
<span class="br"></span><span class="lineNumber">14</span><span class="br"></span>semper addiscere quod ignorat. Nam cum multum prodest perite quid facere, tum plus obest perperam fecisse. Unum enim ac solum dominatur in rusticatione, quicquid exigit ratio culturae, semel facere, quippe cum emendatur vel imprudentia vel neglegentia, iam res ipsa decoxit nec in tantum postmodo exuberat, ut et se amissam restituat et quaestum temporum praeteritorum resarciat.</p>
<span class="br"></span><span class="lineNumber">15</span><span class="br"></span><p>In ceteris servis haec fere praecepta servanda sunt, quae me custodisse non paenitet, ut rusticos, qui modo non incommode se gessissent, saepius quam urbanos familiarius adloquerer, et cum hac<a class="footnoteLink" href="#note_LCL361_90_2" id="target_note_LCL361_90_2"><sup>2</sup></a> comitate
domini levari perpetuum laborem eorum intellegerem,


</p></section><notes><section class="footnotes"><ul><li class="note" id="note_LCL361_90_1"><a class="footnoteCrossrefLink" href="#target_note_LCL361_90_1" title="Click to highlight in text"><sup class="lineRef">1</sup>conficiatur <span class="italic">vel</span> confitiatur <span class="italic">R nonnulli.</span></a></li><script type="text/javascript">document.getElementById('note_LCL361_90_1').style.display = "none";</script><li class="note" id="note_LCL361_90_2"><a class="footnoteCrossrefLink" href="#target_note_LCL361_90_2" title="Click to highlight in text"><sup class="lineRef">2</sup>cum hac <span class="italic">Lundström, praeeunte Schn.</span>: hac S: hãc <span class="italic">A</span>: <span class="italic">a R</span>: enim <span class="italic">M</span>: cum <span class="italic">vett. edd.</span></a></li><script type="text/javascript">document.getElementById('note_LCL361_90_2').style.display = "none";</script></ul></section></notes></section>