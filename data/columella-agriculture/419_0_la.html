<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

temporibus, quibus qui triumphabant populo<a class="footnoteLink" href="#note_LCL407_374_1" id="target_note_LCL407_374_1"><sup>1</sup></a> dabant epulum. At nunc aetatis nostrae luxuria<a class="footnoteLink" href="#note_LCL407_374_2" id="target_note_LCL407_374_2"><sup>2</sup></a> cotidiana fecit haec pretia: propter quae ne rusticis quidem contemnendus sit hic reditus.</p>
<p>Atque ea genera, quae intra saepta villae cibantur, fere persecuti sumus. Nunc de his dicendum est, quibus etiam exitus ad agrestia pabula dantur.</p>
<p>XI. Pavonum educatio magis urbani<a class="footnoteLink" href="#note_LCL407_374_3" id="target_note_LCL407_374_3"><sup>3</sup></a> patrisfamiliae,
quam tetrici rustici curam poscit. Sed nec haec tamen aliena est agricolae captantis undique voluptates acquirere, quibus solitudinem ruris eblandiatur. Harum autem decor avium etiam exteros nedum dominos oblectat. Itaque genus alitum nemorosis et parvulis insulis, quales obiacent Italiae, facillime continetur. Nam quoniam nec sublimiter potest nec per longa spatia volitare, tum etiam quia furis ac noxiorum animalium rapinae metus non est, sine custode tuto vagatur, maioremque pabuli partem
<span class="br"></span><span class="lineNumber">2</span><span class="br"></span>sibi acquirit. Feminae quidem sua sponte tanquam servitio liberatae studiosius pullos enutriunt: nec curator aliud facere debet, quam ut diei certo tempore,
signo dato, iuxta villam gregem convocet, et exiguum hordei concurrentibus obiciat, ut nec avis esuriat, et numerus advenientium recognoscatur.</p>
</section><notes><section class="footnotes"><ul><li class="note" id="note_LCL407_374_1"><a class="footnoteCrossrefLink" href="#target_note_LCL407_374_1" title="Click to highlight in text"><sup class="lineRef">1</sup>populo <span class="italic">Aac</span>: populos <span class="italic">S.</span></a></li><script type="text/javascript">document.getElementById('note_LCL407_374_1').style.display = "none";</script><li class="note" id="note_LCL407_374_2"><a class="footnoteCrossrefLink" href="#target_note_LCL407_374_2" title="Click to highlight in text"><sup class="lineRef">2</sup>luxuria <span class="italic">Sc</span>: luxoriae <span class="italic">A</span>: luxurie <span class="italic">a.</span></a></li><script type="text/javascript">document.getElementById('note_LCL407_374_2').style.display = "none";</script><li class="note" id="note_LCL407_374_3"><a class="footnoteCrossrefLink" href="#target_note_LCL407_374_3" title="Click to highlight in text"><sup class="lineRef">3</sup>urbani <span class="italic">c</span>: urbanis <span class="italic">SAa.</span></a></li><script type="text/javascript">document.getElementById('note_LCL407_374_3').style.display = "none";</script></ul></section></notes></section>