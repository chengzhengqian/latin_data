<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

cum parere desinent aves, id est, ab idibus Novembribus
pretiosiores cibi subtrahendi sunt, et vinacea praebenda, quae satis commode pascunt, adiectis interdum tritici excrementis.</p>
<p>VI. Ovorum quoque longioris temporis custodia non aliena est huic curae: quae commode servantur per hiemem, si paleis obruas, aestate, si furfuribus. Quidam prius trito sale sex horis adoperiunt: deinde eluunt, atque ita paleis aut furfuribus obruunt. Nonnulli solida, multi etiam fresa faba coaggerant: alii salibus integris adoperiunt: alii muria tepefacta
<span class="br"></span><span class="lineNumber">2</span><span class="br"></span>durant. Sed omnis sal,<a class="footnoteLink" href="#note_LCL407_356_1" id="target_note_LCL407_356_1"><sup>1</sup></a> quemadmodum non patitur putrescere, ita minuit ova, nec sinit plena permanere: quae res ementem deterret. Itaque ne in muriam quidem qui demittunt, integritatem ovorum conservant.</p>
<p>VII. Pinguem quoque facere gallinam, quamvis fartoris, non rustici sit officium, tamen quia non aegre contingit, praecipiendum putavi. Locus ad hanc rem desideratur maxime calidus, et minimi luminis, in quo singulae caveis angustioribus vel sportis inclusae
pendeant aves, sed ita coarctatae, ne versari
<span class="br"></span><span class="lineNumber">2</span><span class="br"></span>possint. Verum habeant ex utraque parte foramina: unum, quo caput exseratur; alterum, quo cauda clunesque, ut et cibos capere possint et eos digestos sic edere, ne stercore coinquinentur. Substernatur

</p></section><notes><section class="footnotes"><ul><li class="note" id="note_LCL407_356_1"><a class="footnoteCrossrefLink" href="#target_note_LCL407_356_1" title="Click to highlight in text"><sup class="lineRef">1</sup>omnis sal <span class="italic">ac</span>: omnes salis <span class="italic">S</span>: omnes es salis <span class="italic">A<sup>1</sup></span>: omne sal <span class="italic">A</span><sup>2</sup>.</a></li><script type="text/javascript">document.getElementById('note_LCL407_356_1').style.display = "none";</script></ul></section></notes></section>