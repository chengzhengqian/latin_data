<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

Hygino iam dictum est, nec ornatius quam Vergilio, nec elegantius quam Celso. Hyginus veterum auctorum placita<a class="footnoteLink" href="#note_LCL407_428_1" id="target_note_LCL407_428_1"><sup>1</sup></a> secretis dispersa monimentis industrie collegit: Vergilius poeticis floribus illuminavit:
Celsus utriusque memorati adhibuit modum.
<span class="br"></span><span class="lineNumber">2</span><span class="br"></span>Quare ne attemptanda quidem nobis fuit haec disputationis materia, nisi quod consummatio susceptae professionis hanc quoque sui partem desiderabat,
ne universitas inchoati operis nostri, velut membro aliquo reciso, mutila<a class="footnoteLink" href="#note_LCL407_428_2" id="target_note_LCL407_428_2"><sup>2</sup></a> atque imperfecta<a class="footnoteLink" href="#note_LCL407_428_3" id="target_note_LCL407_428_3"><sup>3</sup></a> conspiceretur. Atque ea, quae Hyginus fabulose tradita de originibus apum non intermisit, poeticae magis licentiae quam nostrae fidei concesserim.
<span class="br"></span><span class="lineNumber">3</span><span class="br"></span>Nec sane rustico dignum est sciscitari, fuerit ne mulier pulcherrima specie Melissa,<a class="footnoteLink" href="#note_LCL407_428_4" id="target_note_LCL407_428_4"><sup>4</sup></a> quam Iuppiter in apem convertit, an (ut Euhemerus poeta dicit) crabronibus et sole genitas apes, quas nymphae Phryxonides educaverunt, mox Dictaeo specu Iovis<a class="footnoteLink" href="#note_LCL407_428_5" id="target_note_LCL407_428_5"><sup>5</sup></a> extitisse nutrices, easque pabula munere dei sortitas quibus ipsae parvum<a class="footnoteLink" href="#note_LCL407_428_6" id="target_note_LCL407_428_6"><sup>6</sup></a> educaverant alumnum. Ista enim, quamvis non dedeceant poetam, summatim tamen et uno tantummodo versiculo leviter attigit Vergilius, cum sic ait:</p>
<blockquote><p><span class="line">Dictaeo caeli regem pavere sub antro.</span><span class="linebreak"></span></p></blockquote>
</section><notes><section class="footnotes"><ul><li class="note" id="note_LCL407_428_1"><a class="footnoteCrossrefLink" href="#target_note_LCL407_428_1" title="Click to highlight in text"><sup class="lineRef">1</sup>placita <span class="italic">ac:</span> plagita <span class="italic">SA.</span></a></li><script type="text/javascript">document.getElementById('note_LCL407_428_1').style.display = "none";</script><li class="note" id="note_LCL407_428_2"><a class="footnoteCrossrefLink" href="#target_note_LCL407_428_2" title="Click to highlight in text"><sup class="lineRef">2</sup>mutila <span class="italic">SA:</span> mutilata <span class="italic">ac.</span></a></li><script type="text/javascript">document.getElementById('note_LCL407_428_2').style.display = "none";</script><li class="note" id="note_LCL407_428_3"><a class="footnoteCrossrefLink" href="#target_note_LCL407_428_3" title="Click to highlight in text"><sup class="lineRef">3</sup>imperfecta <span class="italic">ac:</span> in infectu <span class="italic">SA.</span></a></li><script type="text/javascript">document.getElementById('note_LCL407_428_3').style.display = "none";</script><li class="note" id="note_LCL407_428_4"><a class="footnoteCrossrefLink" href="#target_note_LCL407_428_4" title="Click to highlight in text"><sup class="lineRef">4</sup>mellisam <span class="italic">SA:</span> mellissa <span class="italic">a:</span> melisa (?) <span class="italic">c.</span></a></li><script type="text/javascript">document.getElementById('note_LCL407_428_4').style.display = "none";</script><li class="note" id="note_LCL407_428_5"><a class="footnoteCrossrefLink" href="#target_note_LCL407_428_5" title="Click to highlight in text"><sup class="lineRef">5</sup>iovis <span class="italic">ac:</span> io quis <span class="italic">SA.</span></a></li><script type="text/javascript">document.getElementById('note_LCL407_428_5').style.display = "none";</script><li class="note" id="note_LCL407_428_6"><a class="footnoteCrossrefLink" href="#target_note_LCL407_428_6" title="Click to highlight in text"><sup class="lineRef">6</sup>ipse parvum <span class="italic">ac:</span> ipsa et arvom <span class="italic">SA.</span></a></li><script type="text/javascript">document.getElementById('note_LCL407_428_6').style.display = "none";</script></ul></section></notes></section>