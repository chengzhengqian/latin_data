<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">
<span class="br"></span><span class="lineNumber">24</span><span class="br"></span>nisi magna coegerit necessitas, permittat. Pecuniam
domini neque in pecore nec in aliis rebus promercalibus occupet. Haec enim res avocat villici curam, et eum negotiatorem potius facit quam agricolam, nec unquam sinit eum cum<a class="footnoteLink" href="#note_LCL408_64_1" id="target_note_LCL408_64_1"><sup>1</sup></a> rationibus domini paria facere; sed ubi nummum est<a class="footnoteLink" href="#note_LCL408_64_2" id="target_note_LCL408_64_2"><sup>2</sup></a> numeratio, res pro nummis ostenditur. Itaque tam istud vitandum habebit, quam hercule fugiendum
venandi vel aucupandi studium, quibus rebus plurimae operae avocantur.</p>
<span class="br"></span><span class="lineNumber">25</span><span class="br"></span><p>Illa iam, quae etiam in maioribus imperiis difficulter custodiuntur, considerare debebit, ne aut crudelius aut remissius agat cum subiectis: semperque foveat bonos et sedulos, parcat etiam minus probis, et ita temperet,<a class="footnoteLink" href="#note_LCL408_64_3" id="target_note_LCL408_64_3"><sup>3</sup></a>
ut magis<a class="footnoteLink" href="#note_LCL408_64_4" id="target_note_LCL408_64_4"><sup>4</sup></a> eius vereantur severitatem, quam ut saevitiam detestentur. Poteritque id custodire, si maluerit cavere, ne peccet operarius, quam, cum peccaverit, sero punire. Nulla est autem vel nequissimi hominis amplior custodia quam quotidiana
<span class="br"></span><span class="lineNumber">26</span><span class="br"></span>operis exactio. Nam illud verum est M. Catonis oraculum, nihil agendo homines male agere discunt. Itaque curabit villicus, ut iusta reddantur. Idque<a class="footnoteLink" href="#note_LCL408_64_5" id="target_note_LCL408_64_5"><sup>5</sup></a> non aegre consequetur, si semper se repraesentaverit.
<span class="br"></span><span class="lineNumber">27</span><span class="br"></span>Sic enim et magistri singulorum officiorum
diligenter exequentur sua munia, et familia post operis exercitationem fatigata cibo quietique potius ac somno quam maleficiis operam dabit.</p>
</section><notes><section class="footnotes"><ul><li class="note" id="note_LCL408_64_1"><a class="footnoteCrossrefLink" href="#target_note_LCL408_64_1" title="Click to highlight in text"><sup class="lineRef">1</sup>eum <span class="italic">om. AR.</span></a></li><script type="text/javascript">document.getElementById('note_LCL408_64_1').style.display = "none";</script><li class="note" id="note_LCL408_64_2"><a class="footnoteCrossrefLink" href="#target_note_LCL408_64_2" title="Click to highlight in text"><sup class="lineRef">2</sup>nummum est <span class="italic">Lundstr√∂m</span>: non est <span class="italic">SAa.</span></a></li><script type="text/javascript">document.getElementById('note_LCL408_64_2').style.display = "none";</script><li class="note" id="note_LCL408_64_3"><a class="footnoteCrossrefLink" href="#target_note_LCL408_64_3" title="Click to highlight in text"><sup class="lineRef">3</sup>temperet <span class="italic">R</span>: temperat <span class="italic">S</span>: temperate <span class="italic">Aa.</span></a></li><script type="text/javascript">document.getElementById('note_LCL408_64_3').style.display = "none";</script><li class="note" id="note_LCL408_64_4"><a class="footnoteCrossrefLink" href="#target_note_LCL408_64_4" title="Click to highlight in text"><sup class="lineRef">4</sup>magis <span class="italic">om. S.</span></a></li><script type="text/javascript">document.getElementById('note_LCL408_64_4').style.display = "none";</script><li class="note" id="note_LCL408_64_5"><a class="footnoteCrossrefLink" href="#target_note_LCL408_64_5" title="Click to highlight in text"><sup class="lineRef">5</sup>idque <span class="italic">Schneider</span>: itaque <span class="italic">R</span>: atque <span class="italic">a.</span></a></li><script type="text/javascript">document.getElementById('note_LCL408_64_5').style.display = "none";</script></ul></section></notes></section>