<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

linito, tum scrobibus bipedaneis sicco loco intra tectum factis, urceolos ita collocato, ut oblita ora eorum deorsum spectent: deinde terram congerito, et modice desuper<a class="footnoteLink" href="#note_LCL408_222_1" id="target_note_LCL408_222_1"><sup>1</sup></a> calcato. Melius est autem pluribus scrobibus pauciora vasa distantia inter se disponere. Nam in exemptione eorum dum unum tollis, si reliqua commoveris, celeriter sorba vitiantur.
<span class="br"></span><span class="lineNumber">5</span><span class="br"></span>Quidam hoc idem pomum in passo, quidam etiam in defruto commode servant, adiecto spissamento aridi<a class="footnoteLink" href="#note_LCL408_222_2" id="target_note_LCL408_222_2"><sup>2</sup></a> faeniculi, quo deprimantur ita sorba, ut semper ius supernatet, ac nihilominus picata opercula diligenter gypso linunt, ne possit spiritus introire.</p>
<p>XVII. Sunt quaedam regiones, in quibus vini ideoque etiam aceti penuria est. Itaque hoc eodem tempore ficus viridis quam maturissima legenda est, utique si iam pluviae incesserunt, et propter imbres in terram decidit: quae cum sublecta est, in dolium vel in amphoras conditur, et ibi sinitur fermentari: deinde cum exacuit, et remisit liquorem, quicquid est aceti diligenter colatur, et in vasa picata bene olida diffunditur. Hoc primae notae acerrimi aceti usum praebet, nec unquam situm aut mucorem contrahit,
<span class="br"></span><span class="lineNumber">2</span><span class="br"></span>si non humido loco positum est. Sunt qui multitudini studentes aquam<a class="footnoteLink" href="#note_LCL408_222_3" id="target_note_LCL408_222_3"><sup>3</sup></a> ficis permisceant; et subinde maturissimas ficus recentes adiciant, et patiantur in eo iure tabescere, donec satis acris aceti



</p></section><notes><section class="footnotes"><ul><li class="note" id="note_LCL408_222_1"><a class="footnoteCrossrefLink" href="#target_note_LCL408_222_1" title="Click to highlight in text"><sup class="lineRef">1</sup>modice super <span class="italic">S</span>: mode super <span class="italic">A</span>: modico desuper <span class="italic">a</span>: mo . . . desuper <span class="italic">c.</span></a></li><script type="text/javascript">document.getElementById('note_LCL408_222_1').style.display = "none";</script><li class="note" id="note_LCL408_222_2"><a class="footnoteCrossrefLink" href="#target_note_LCL408_222_2" title="Click to highlight in text"><sup class="lineRef">2</sup>aridi <span class="italic">edd.</span>: spissi <span class="italic">SAac.</span></a></li><script type="text/javascript">document.getElementById('note_LCL408_222_2').style.display = "none";</script><li class="note" id="note_LCL408_222_3"><a class="footnoteCrossrefLink" href="#target_note_LCL408_222_3" title="Click to highlight in text"><sup class="lineRef">3</sup>aquam <span class="italic">a</span>: quam <span class="italic">SAc.</span></a></li><script type="text/javascript">document.getElementById('note_LCL408_222_3').style.display = "none";</script></ul></section></notes></section>