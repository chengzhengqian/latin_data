<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

quamcumque in partem prorepserint, molliter cedat, nec incrementa duritia sua reverberet, sed tenero velut in nutritio sinu recipiat, et caelestes admittat imbres eosque alendis seminibus dispenset, ac suis omnibus partibus ad educandam prolem novam conspiret.</p>
<span class="br"></span><span class="lineNumber">8</span><span class="br"></span><p>Campestris locus alte duos pedes et semissem infodiendus
est, acclivis regio tres; praeruptior vero collis vel in quattuor pedes vertendus, quia cum a superiore parte in inferiorem detrahitur humus, vix iustum pastinationi praebet regestum, nisi multo editiorem ripam quam in plano feceris. Rursus depressis vallibus minus alte duobus pedibus deponi vineam non placet. Nam praestat non conserere quam in summa terra suspendere; nisi si tamen scaturigo<a class="footnoteLink" href="#note_LCL361_314_1" id="target_note_LCL361_314_1"><sup>1</sup></a> palustris obvia sit,<a class="footnoteLink" href="#note_LCL361_314_2" id="target_note_LCL361_314_2"><sup>2</sup></a> sicut in agro Ravennate,
plus quam sesquipedem prohibeat infodere.
<span class="br"></span><span class="lineNumber">9</span><span class="br"></span>Primum autem praedicti operis exordium est, non ut huius temporis plerique faciunt agricolae, sulcum paulatim exaltare et ita secundo vel tertio gradu pervenire ad destinatam pastinationis altitudinem; sed protinus aequaliter linea posita rectis<a class="footnoteLink" href="#note_LCL361_314_3" id="target_note_LCL361_314_3"><sup>3</sup></a> lateribus perpetuam fossam educere et post tergum motam humum componere, atque in tantum deprimere, <span class="br"></span><span class="lineNumber">10</span><span class="br"></span>donec altitudinis mensuram datam ceperit.<a class="footnoteLink" href="#note_LCL361_314_4" id="target_note_LCL361_314_4"><sup>4</sup></a> Tum per omne spatium gradus aequaliter movenda linea est; obtinendumque ut eadem latitudo in imo reddatur quae coepta est in summo. Opus est autem perito ac vigilante exactore, qui ripam erigi




</p></section><notes><section class="footnotes"><ul><li class="note" id="note_LCL361_314_1"><a class="footnoteCrossrefLink" href="#target_note_LCL361_314_1" title="Click to highlight in text"><sup class="lineRef">1</sup>nisi si (<span class="italic">om. ac</span>) tamen scaturigo (scaturrigo <span class="italic">SA</span>) <span class="italic">SAac, vett. edd.</span>: nisi tamen si scaturigo <span class="italic">M, Ald., Gesn.</span>: nisi si statim uligo <span class="italic">Schn.</span></a></li><script type="text/javascript">document.getElementById('note_LCL361_314_1').style.display = "none";</script><li class="note" id="note_LCL361_314_2"><a class="footnoteCrossrefLink" href="#target_note_LCL361_314_2" title="Click to highlight in text"><sup class="lineRef">2</sup>sit (fit <span class="italic">A</span>) <span class="italic">codd., vett. edd.: om. vulgo.</span></a></li><script type="text/javascript">document.getElementById('note_LCL361_314_2').style.display = "none";</script><li class="note" id="note_LCL361_314_3"><a class="footnoteCrossrefLink" href="#target_note_LCL361_314_3" title="Click to highlight in text"><sup class="lineRef">3</sup>erectis <span class="italic">acM.</span></a></li><script type="text/javascript">document.getElementById('note_LCL361_314_3').style.display = "none";</script><li class="note" id="note_LCL361_314_4"><a class="footnoteCrossrefLink" href="#target_note_LCL361_314_4" title="Click to highlight in text"><sup class="lineRef">4</sup>coeperit <span class="italic">SA.</span></a></li><script type="text/javascript">document.getElementById('note_LCL361_314_4').style.display = "none";</script></ul></section></notes></section>