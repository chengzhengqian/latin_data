<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

vehementiorem fundat materiam quae<a class="footnoteLink" href="#note_LCL361_400_1" id="target_note_LCL361_400_1"><sup>1</sup></a> protinus emicet in iugum.</p>
<p>XXI. Quinquennis vineae non alia est putatio quam ut figuretur quemadmodum supra institui dicere, neve supervagetur; sed ut caput trunci pedali fere spatio sit inferius iugo, quaternisque bracchiis, quae duramenta quidam vocant, dividatur in totidem partes. Haec bracchia sat erit interim<a class="footnoteLink" href="#note_LCL361_400_2" id="target_note_LCL361_400_2"><sup>2</sup></a> singulis palmitibus in fructum summitti, donec vineae iusti sint roboris. Cum aliquot deinde annis quasi iuvenilem aetatem ceperint, quot palmites relinqui
<span class="br"></span><span class="lineNumber">2</span><span class="br"></span>debeant incertum est. Nam loci laetitia plures, exilitas pauciores desiderat; siquidem luxuriosa vitis, nisi fructu compescitur, male deflorescit et in materiam frondemque effunditur; infirma rursus, cum onerata est,
 affligitur.<a class="footnoteLink" href="#note_LCL361_400_3" id="target_note_LCL361_400_3"><sup>3</sup></a> Itaque pingui terra singulis bracchiis licebit bina iniungere flagella, nec tamen numerosius<a class="footnoteLink" href="#note_LCL361_400_4" id="target_note_LCL361_400_4"><sup>4</sup></a> onerare, quam ut una vitis octo serviat palmitibus, nisi si admodum nimia ubertas plures postulabit; illa enim pergulae magis quam vineae figuram obtinet quae supra hunc modum
<span class="br"></span><span class="lineNumber">3</span><span class="br"></span>materiis distenditur. Nec debemus committere, ut bracchia pleniora trunco sint; verum adsidue, cum modo a lateribus eorum flagella licuerit summittere, amputanda erunt superiora duramenta, ne iugum excedant; sed novellis palmis semper vitis renovetur. Quae si satis excreverint, iugo superponantur; sin aliqua earum vel perfracta<a class="footnoteLink" href="#note_LCL361_400_5" id="target_note_LCL361_400_5"><sup>5</sup></a> vel parum procera





</p></section><notes><section class="footnotes"><ul><li class="note" id="note_LCL361_400_1"><a class="footnoteCrossrefLink" href="#target_note_LCL361_400_1" title="Click to highlight in text"><sup class="lineRef">1</sup>quo <span class="italic">SA.</span></a></li><script type="text/javascript">document.getElementById('note_LCL361_400_1').style.display = "none";</script><li class="note" id="note_LCL361_400_2"><a class="footnoteCrossrefLink" href="#target_note_LCL361_400_2" title="Click to highlight in text"><sup class="lineRef">2</sup>interius <span class="italic">SAaM.</span></a></li><script type="text/javascript">document.getElementById('note_LCL361_400_2').style.display = "none";</script><li class="note" id="note_LCL361_400_3"><a class="footnoteCrossrefLink" href="#target_note_LCL361_400_3" title="Click to highlight in text"><sup class="lineRef">3</sup>adfligatur <span class="italic">SA.</span></a></li><script type="text/javascript">document.getElementById('note_LCL361_400_3').style.display = "none";</script><li class="note" id="note_LCL361_400_4"><a class="footnoteCrossrefLink" href="#target_note_LCL361_400_4" title="Click to highlight in text"><sup class="lineRef">4</sup>numerius <span class="italic">SA.</span></a></li><script type="text/javascript">document.getElementById('note_LCL361_400_4').style.display = "none";</script><li class="note" id="note_LCL361_400_5"><a class="footnoteCrossrefLink" href="#target_note_LCL361_400_5" title="Click to highlight in text"><sup class="lineRef">5</sup>praefracta <span class="italic">Schn.</span></a></li><script type="text/javascript">document.getElementById('note_LCL361_400_5').style.display = "none";</script></ul></section></notes></section>