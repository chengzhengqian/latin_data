<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">
<span class="br"></span><span class="lineNumber">10</span><span class="br"></span>octoginta nummorum. Quippe ut deterrimi generis sint vineae, tamen si cultae, singulos utique culleos vini singula earum iugera peraequabunt; utque trecentis nummis quadragenae urnae veneant,<a class="footnoteLink" href="#note_LCL361_260_1" id="target_note_LCL361_260_1"><sup>1</sup></a> quod minimum pretium est annonae, consummant tamen septem cullei sestertia duo milia et centum nummos:
<span class="br"></span><span class="lineNumber">11</span><span class="br"></span>ea porro summa excedit usuram semissium. Atque hic calculus quem posuimus, Graecini rationem continet. Sed nos exstirpanda vineta censemus, quorum singula iugera minus quam ternos culleos praebent. Et adhuc tamen sic computavimus, quasi nullae sint viviradices, quae de pastinato eximantur; cum sola ea res omnem impensam terreni pretio suo liberet, si modo non provincialis sed Italicus ager
<span class="br"></span><span class="lineNumber">12</span><span class="br"></span>est. Neque id cuiquam<a class="footnoteLink" href="#note_LCL361_260_2" id="target_note_LCL361_260_2"><sup>2</sup></a> dubium esse debet, cum et nostram et Iulii Attici rationem dispexerit.<a class="footnoteLink" href="#note_LCL361_260_3" id="target_note_LCL361_260_3"><sup>3</sup></a> Nos iam<a class="footnoteLink" href="#note_LCL361_260_4" id="target_note_LCL361_260_4"><sup>4</sup></a> enim vicena milia malleorum per vineae iugerum inter ordines pangimus. Ille minus quattuor milibus deponit: cuius ut vincat ratio, nullus tamen vel iniquissimus locus non maiorem quaestum reddet
<span class="br"></span><span class="lineNumber">13</span><span class="br"></span>quam acceperit impensam; siquidem, ut cultoris neglegentia sex milia seminum intereant,<a class="footnoteLink" href="#note_LCL361_260_5" id="target_note_LCL361_260_5"><sup>5</sup></a> reliqua tamen
decem milia tribus milibus nummorum libenter et cum lucro redemptorum erunt.<a class="footnoteLink" href="#note_LCL361_260_6" id="target_note_LCL361_260_6"><sup>6</sup></a> Quae summa tertia parte superat duo milia sestertiorum, quanti constare iugerum vinearum praediximus; quamquam nostra cura in tantum iam processit, ut non inviti









</p></section><notes><section class="footnotes"><ul><li class="note" id="note_LCL361_260_1"><a class="footnoteCrossrefLink" href="#target_note_LCL361_260_1" title="Click to highlight in text"><sup class="lineRef">1</sup>teneant <span class="italic">c.</span></a></li><script type="text/javascript">document.getElementById('note_LCL361_260_1').style.display = "none";</script><li class="note" id="note_LCL361_260_2"><a class="footnoteCrossrefLink" href="#target_note_LCL361_260_2" title="Click to highlight in text"><sup class="lineRef">2</sup>cuiquam <span class="italic">om. SA, sed add. in marg. A.</span></a></li><script type="text/javascript">document.getElementById('note_LCL361_260_2').style.display = "none";</script><li class="note" id="note_LCL361_260_3"><a class="footnoteCrossrefLink" href="#target_note_LCL361_260_3" title="Click to highlight in text"><sup class="lineRef">3</sup>dispexerit <span class="italic">SAacM, et plerique</span>: dispunxerit <span class="italic">Schn.</span></a></li><script type="text/javascript">document.getElementById('note_LCL361_260_3').style.display = "none";</script><li class="note" id="note_LCL361_260_4"><a class="footnoteCrossrefLink" href="#target_note_LCL361_260_4" title="Click to highlight in text"><sup class="lineRef">4</sup>iam <span class="italic">om. SA</span><sup>1</sup>.</a></li><script type="text/javascript">document.getElementById('note_LCL361_260_4').style.display = "none";</script><li class="note" id="note_LCL361_260_5"><a class="footnoteCrossrefLink" href="#target_note_LCL361_260_5" title="Click to highlight in text"><sup class="lineRef">5</sup>ingerunt <span class="italic">acM, et in marg. A.</span></a></li><script type="text/javascript">document.getElementById('note_LCL361_260_5').style.display = "none";</script><li class="note" id="note_LCL361_260_6"><a class="footnoteCrossrefLink" href="#target_note_LCL361_260_6" title="Click to highlight in text"><sup class="lineRef">6</sup>redemptorum erunt <span class="italic">SA</span><sup>1</sup>, <span class="italic">Schn</span>.: redemptor emerit <span class="italic">A</span><sup>2</sup><span class="italic">ucM, el plerique.</span></a></li><script type="text/javascript">document.getElementById('note_LCL361_260_6').style.display = "none";</script></ul></section></notes></section>