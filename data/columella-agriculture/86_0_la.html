<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

agri non amplius quattuor sextariis raporum seminis obserendum est; quarta parte amplius napi<a class="footnoteLink" href="#note_LCL361_172_1" id="target_note_LCL361_172_1"><sup>1</sup></a> spargendum, quia<a class="footnoteLink" href="#note_LCL361_172_2" id="target_note_LCL361_172_2"><sup>2</sup></a> non in ventrem latescit, sed tenuem radicem deorsum agit.</p>
<p>Atque haec hominum causa serenda censemus, illa deinde pecudum pabulorum genera complura, sicut Medicam, viciam, farraginem quoque hordeaceam et avenam, faenum Graecum nec minus ervum et ciceram; nam cetera neque enumerare et minus serere dignamur, excepta tamen cytiso, de qua dicemus<a class="footnoteLink" href="#note_LCL361_172_3" id="target_note_LCL361_172_3"><sup>3</sup></a> in iis libris, quos de generibus surculorum
<span class="br"></span><span class="lineNumber">25</span><span class="br"></span>conscripsimus. Sed ex iis, quae placent, eximia est herba Medica, quod semel seritur, decem annis omnibus deinde recte quater,<a class="footnoteLink" href="#note_LCL361_172_4" id="target_note_LCL361_172_4"><sup>4</sup></a> interdum etiam sexiens demetitur, quod agrum stercorat, quod omne emaciatum armentum ex ea pinguescit, quod aegrotanti pecori remedium est, quod iugerum eius toto anno
<span class="br"></span><span class="lineNumber">26</span><span class="br"></span>tribus equis abunde sufficit. Seritur ut deinceps praecipiemus. Locum, in quo Medicam proximo vere saturus es, proscindito circa Kalendas Octobris et eum tota hieme putrescere sinito; deinde Kalendis Februariis diligenter iterato et lapides omnes eligito<a class="footnoteLink" href="#note_LCL361_172_5" id="target_note_LCL361_172_5"><sup>5</sup></a> glaebasque offringito; postea circa Martium mensem tertiato et occato. Cum sic terram subegeris, in morem horti areas latas pedum denum, longas







</p></section><notes><section class="footnotes"><ul><li class="note" id="note_LCL361_172_1"><a class="footnoteCrossrefLink" href="#target_note_LCL361_172_1" title="Click to highlight in text"><sup class="lineRef">1</sup>napis <span class="italic">AR, omnes ante Gesn.</span></a></li><script type="text/javascript">document.getElementById('note_LCL361_172_1').style.display = "none";</script><li class="note" id="note_LCL361_172_2"><a class="footnoteCrossrefLink" href="#target_note_LCL361_172_2" title="Click to highlight in text"><sup class="lineRef">2</sup>qui <span class="italic">AR, vett. edd.</span></a></li><script type="text/javascript">document.getElementById('note_LCL361_172_2').style.display = "none";</script><li class="note" id="note_LCL361_172_3"><a class="footnoteCrossrefLink" href="#target_note_LCL361_172_3" title="Click to highlight in text"><sup class="lineRef">3</sup>diximus <span class="italic">M.</span></a></li><script type="text/javascript">document.getElementById('note_LCL361_172_3').style.display = "none";</script><li class="note" id="note_LCL361_172_4"><a class="footnoteCrossrefLink" href="#target_note_LCL361_172_4" title="Click to highlight in text"><sup class="lineRef">4</sup>Medica. quod cum semel seritur, decem annis durat; quod per annum deinde recte quater <span class="italic">Ald., Gesn., Schn.</span></a></li><script type="text/javascript">document.getElementById('note_LCL361_172_4').style.display = "none";</script><li class="note" id="note_LCL361_172_5"><a class="footnoteCrossrefLink" href="#target_note_LCL361_172_5" title="Click to highlight in text"><sup class="lineRef">5</sup>eligito <span class="italic">SAR, vett. edd., Schn.</span>: elegito <span class="italic">Lundstr√∂m</span>: egerito <span class="italic">Ald., Gesn.</span></a></li><script type="text/javascript">document.getElementById('note_LCL361_172_5').style.display = "none";</script></ul></section></notes></section>