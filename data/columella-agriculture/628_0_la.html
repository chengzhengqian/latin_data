<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

gypsi obruunt uvas, quas non nimium maturas vitibus detraxerunt. Alii cum legerunt uvam, siqua sunt in ea vitiosa grana forficibus amputant, atque ita in horreo suspendunt, in quo triticum suppositum
est. Sed haec ratio rugosa facit acina, et paene tam dulcia, quam est uva passa.</p>
<span class="br"></span><span class="lineNumber">5</span><span class="br"></span><p>Marcus Columella patruus meus ex ea creta qua fiunt amphorae, lata vasa in modum patinarum fieri iubebat: eaque intrinsecus<a class="footnoteLink" href="#note_LCL408_276_1" id="target_note_LCL408_276_1"><sup>1</sup></a> et exterius crasse picari: quae cum praeparaverat, tum demum purpureas et bumastos et Numisianas et duracinas uvas legi praecipiebat, pediculosque earum sine mora in ferventem picem demitti, et in praedictis patinis separatim sui cuiusque generis ita componi, ne uvae inter se contingerent: post hoc opercula superponi, et oblini
<span class="br"></span><span class="lineNumber">6</span><span class="br"></span>crasso gypso: tum demum pice dura, quae igni liquata esset, sic picari, nequis humor transire posset:<a class="footnoteLink" href="#note_LCL408_276_2" id="target_note_LCL408_276_2"><sup>2</sup></a> tota deinde vasa in aqua fontana vel cisternina ponderibus impositis mergi, nec ullam partem earum pati exstare. Sic optime servatur uva. Sed cum est exempta, nisi eo die consumitur, acescit.</p>
<span class="br"></span><span class="lineNumber">7</span><span class="br"></span><p>Nihil est tamen certius, quam vasa fictilia facere, quae singulas uvas laxe recipiant. Ea debent quattuor ansas habere, quibus illigata viti dependeant:<a class="footnoteLink" href="#note_LCL408_276_3" id="target_note_LCL408_276_3"><sup>3</sup></a> itemque opercula eorum sic formari, ut media divisa sint, ut cum suspensa vasa singulas






</p></section><notes><section class="footnotes"><ul><li class="note" id="note_LCL408_276_1"><a class="footnoteCrossrefLink" href="#target_note_LCL408_276_1" title="Click to highlight in text"><sup class="lineRef">1</sup>extrinsecus <span class="italic">S.</span></a></li><script type="text/javascript">document.getElementById('note_LCL408_276_1').style.display = "none";</script><li class="note" id="note_LCL408_276_2"><a class="footnoteCrossrefLink" href="#target_note_LCL408_276_2" title="Click to highlight in text"><sup class="lineRef">2</sup>possit <span class="italic">SAac.</span></a></li><script type="text/javascript">document.getElementById('note_LCL408_276_2').style.display = "none";</script><li class="note" id="note_LCL408_276_3"><a class="footnoteCrossrefLink" href="#target_note_LCL408_276_3" title="Click to highlight in text"><sup class="lineRef">3</sup>dependeat <span class="italic">SAac.</span></a></li><script type="text/javascript">document.getElementById('note_LCL408_276_3').style.display = "none";</script></ul></section></notes></section>