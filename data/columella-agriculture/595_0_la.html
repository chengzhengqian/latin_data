<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

sine vitio aut vermiculo: tum in fictili picata fidelia componito, et aut passo aut defruto completo, ita ut omne pomum submersum sit, operculum deinde
<span class="br"></span><span class="lineNumber">5</span><span class="br"></span>impositum gypsato. Illud in totum praecipiendum existimavi, nullum esse genus pomi, quod non possit melle servari. Itaque cum sit haec res interdum aegrotantibus salutaris, censeo vel pauca poma in melle custodiri,<a class="footnoteLink" href="#note_LCL408_210_1" id="target_note_LCL408_210_1"><sup>1</sup></a> sed separata generatim. Nam si commisceas, alterum ab altero genere corrumpitur.
<span class="br"></span><span class="lineNumber">6</span><span class="br"></span>Et quoniam opportune mellis fecimus mentionem, hoc eodem tempore alvi castrandae, ac mel conficiendum, cera facienda est: de quibus nono libro iam diximus: nec nunc aliam curam exigimus a villica, quam ut administrantibus intersit, fructumque custodiat.</p>
<p>XI. Ceterum cum eodem tempore mella nec minus aqua mulsa in vetustatem reponi debeat, meminisse oportebit, ut cum secundarium mel de favis fuerit exemptum, cerae statim minute resolvantur,
et aqua fontana vel caelesti macerentur. Expressa deinde aqua coletur,<a class="footnoteLink" href="#note_LCL408_210_2" id="target_note_LCL408_210_2"><sup>2</sup></a> et in vas plumbeum defusa decoquatur, omnisque spurcitia<a class="footnoteLink" href="#note_LCL408_210_3" id="target_note_LCL408_210_3"><sup>3</sup></a> cum spumis eximatur: quae decocta, cum tam crassa fuerit quam defrutum, refrigeretur, et bene picatis lagoenis






</p></section><notes><section class="footnotes"><ul><li class="note" id="note_LCL408_210_1"><a class="footnoteCrossrefLink" href="#target_note_LCL408_210_1" title="Click to highlight in text"><sup class="lineRef">1</sup>custodire <span class="italic">SAac.</span></a></li><script type="text/javascript">document.getElementById('note_LCL408_210_1').style.display = "none";</script><li class="note" id="note_LCL408_210_2"><a class="footnoteCrossrefLink" href="#target_note_LCL408_210_2" title="Click to highlight in text"><sup class="lineRef">2</sup>coloretur <span class="italic">SA</span>: coleretur <span class="italic">a</span>: coletur <span class="italic">c.</span></a></li><script type="text/javascript">document.getElementById('note_LCL408_210_2').style.display = "none";</script><li class="note" id="note_LCL408_210_3"><a class="footnoteCrossrefLink" href="#target_note_LCL408_210_3" title="Click to highlight in text"><sup class="lineRef">3</sup>spurcitiae <span class="italic">S.</span></a></li><script type="text/javascript">document.getElementById('note_LCL408_210_3').style.display = "none";</script></ul></section></notes></section>