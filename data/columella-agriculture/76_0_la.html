<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2">
<span class="br"></span><span class="lineNumber">13</span><span class="br"></span><p class="noindent">Granum autem rutilum si, cum est diffissum,<a class="footnoteLink" href="#note_LCL361_152_1" id="target_note_LCL361_152_1"><sup>1</sup></a> eundem colorem interiorem habet, integrum esse non dubitamus;
quod extrinsecus albidum, intus etiam candidum conspicitur,<a class="footnoteLink" href="#note_LCL361_152_2" id="target_note_LCL361_152_2"><sup>2</sup></a> leve ac vanum intellegi debet. Nec nos tamquam optabilis agricolis fallat siligo, nam hoc tritici vitium est et, quamvis candore praestet, pondere tamen vincitur. Verum in umido statu caeli recte provenit et ideo locis manantibus magis apta est. Nec tamen ea<a class="footnoteLink" href="#note_LCL361_152_3" id="target_note_LCL361_152_3"><sup>3</sup></a> longe nobis aut magna difficultate requirenda est, nam omne triticum solo uliginoso post tertiam sationem convertitur in siliginem.</p>
<span class="br"></span><span class="lineNumber">14</span><span class="br"></span><p>Proximus est his frumentis usus hordei, quod rustici hexastichum, quidam etiam cantherinum appellant, quoniam et omnia animalia, quae ruri sunt, melius quam triticum pascit et hominem salubrius quam malum triticum,<a class="footnoteLink" href="#note_LCL361_152_4" id="target_note_LCL361_152_4"><sup>4</sup></a> nec aliud in egenis rebus magis inopiam defendit. Seritur soluta siccaque
terra et vel praevalida vel exili, quia constat arva segetibus eius maceseere;<a class="footnoteLink" href="#note_LCL361_152_5" id="target_note_LCL361_152_5"><sup>5</sup></a> propter quod pinguissimo agro, cuius nimiis<a class="footnoteLink" href="#note_LCL361_152_6" id="target_note_LCL361_152_6"><sup>6</sup></a> viribus noceri non possit, aut macro, cui nihil aliud, committitur.
<span class="br"></span><span class="lineNumber">15</span><span class="br"></span>Altero sulco seminari debet post aequinoctium, media fere sementi, si laeto solo, si gracili, maturius. Iugerum quinque modios occupabit.<a class="footnoteLink" href="#note_LCL361_152_7" id="target_note_LCL361_152_7"><sup>7</sup></a> Idque ubi






</p></section><notes><section class="footnotes"><ul><li class="note" id="note_LCL361_152_1"><a class="footnoteCrossrefLink" href="#target_note_LCL361_152_1" title="Click to highlight in text"><sup class="lineRef">1</sup>diffusum <span class="italic">AR.</span></a></li><script type="text/javascript">document.getElementById('note_LCL361_152_1').style.display = "none";</script><li class="note" id="note_LCL361_152_2"><a class="footnoteCrossrefLink" href="#target_note_LCL361_152_2" title="Click to highlight in text"><sup class="lineRef">2</sup>sic <span class="italic">Lundström cum codd.</span>: conspicitur candidum <span class="italic">vulgo.</span></a></li><script type="text/javascript">document.getElementById('note_LCL361_152_2').style.display = "none";</script><li class="note" id="note_LCL361_152_3"><a class="footnoteCrossrefLink" href="#target_note_LCL361_152_3" title="Click to highlight in text"><sup class="lineRef">3</sup>ea <span class="italic">om. SA.</span></a></li><script type="text/javascript">document.getElementById('note_LCL361_152_3').style.display = "none";</script><li class="note" id="note_LCL361_152_4"><a class="footnoteCrossrefLink" href="#target_note_LCL361_152_4" title="Click to highlight in text"><sup class="lineRef">4</sup><span class="italic">alt.</span> pascit (cibat <span class="italic">M</span>) <span class="italic">post</span> triticum <span class="italic">add. R.</span></a></li><script type="text/javascript">document.getElementById('note_LCL361_152_4').style.display = "none";</script><li class="note" id="note_LCL361_152_5"><a class="footnoteCrossrefLink" href="#target_note_LCL361_152_5" title="Click to highlight in text"><sup class="lineRef">5</sup>marcescere <span class="italic">A</span><sup>2</sup> <span class="italic">R pauci,</span> <span class="italic">Lundström</span>: manascere <span class="italic">A</span><sup>1</sup>: manescere <span class="italic">S.</span></a></li><script type="text/javascript">document.getElementById('note_LCL361_152_5').style.display = "none";</script><li class="note" id="note_LCL361_152_6"><a class="footnoteCrossrefLink" href="#target_note_LCL361_152_6" title="Click to highlight in text"><sup class="lineRef">6</sup>nimis <span class="italic">SAa, Schn., Lundström.</span></a></li><script type="text/javascript">document.getElementById('note_LCL361_152_6').style.display = "none";</script><li class="note" id="note_LCL361_152_7"><a class="footnoteCrossrefLink" href="#target_note_LCL361_152_7" title="Click to highlight in text"><sup class="lineRef">7</sup>modii occupabunt <span class="italic">Ald., Gesn., Schn.; sed</span> modiis occupabit <span class="italic">maluit Schn. in not., ex Pallad., Sept.</span> 4.</a></li><script type="text/javascript">document.getElementById('note_LCL361_152_7').style.display = "none";</script></ul></section></notes></section>