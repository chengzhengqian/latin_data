<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

pedum quinquagenum facito, ut per semitas aqua ministrari possit aditusque utraque parte runcantibus
<span class="br"></span><span class="lineNumber">27</span><span class="br"></span>pateat. Deinde vetus stercus inicito, atque ita mense ultimo Aprili serito tantum, quantum ut singuli cyathi seminis locum occupent decem pedum longum et quinque latum. Quod ubi feceris, ligneis rastris—id enim multum confert—statim iacta semina obruantur; nam celerrime sole aduruntur. Post sationem ferro tangi locus non debet; atque, ut dixi, ligneis rastris sariendus et identidem runcandus est, ne alterius generis herba invalidam Medicam
<span class="br"></span><span class="lineNumber">28</span><span class="br"></span>perimat.<a class="footnoteLink" href="#note_LCL361_174_1" id="target_note_LCL361_174_1"><sup>1</sup></a> Tardius messim<a class="footnoteLink" href="#note_LCL361_174_2" id="target_note_LCL361_174_2"><sup>2</sup></a> primam eius facere oportebit, cum iam seminum aliquam partem eiecerit. Postea quam voles teneram, cum prosiluerit, deseces licet et iumentis praebeas, sed inter initia parcius, dum consuescant, ne novitas pabuli noceat; inflat enim et multum creat sanguinem. Cum secueris autem, saepius eam
 rigato; paucos deinde post dies, ubi coeperit fruticare,<a class="footnoteLink" href="#note_LCL361_174_3" id="target_note_LCL361_174_3"><sup>3</sup></a> omnis alterius generis herbas eruncato. Sic culta sexiens anno<a class="footnoteLink" href="#note_LCL361_174_4" id="target_note_LCL361_174_4"><sup>4</sup></a> demeti poterit et permanebit annis decem.</p>
<span class="br"></span><span class="lineNumber">29</span><span class="br"></span><p>Viciae autem duae sationes sunt: prima, qua<a class="footnoteLink" href="#note_LCL361_174_5" id="target_note_LCL361_174_5"><sup>5</sup></a> pabuli causa circa aequinoctium autumnale serimus septem modios eius in unum iugerum; secunda, qua sex modios mense Ianuario vel etiam serius iacimus semini progenerando. Utraque satio potest cruda terra fieri, sed melius proscissa; idque genus praecipue







</p></section><notes><section class="footnotes"><ul><li class="note" id="note_LCL361_174_1"><a class="footnoteCrossrefLink" href="#target_note_LCL361_174_1" title="Click to highlight in text"><sup class="lineRef">1</sup>peremat <span class="italic">S</span><sup>1</sup><span class="italic">A, Lundström</span>: perveniat <span class="italic">M.</span></a></li><script type="text/javascript">document.getElementById('note_LCL361_174_1').style.display = "none";</script><li class="note" id="note_LCL361_174_2"><a class="footnoteCrossrefLink" href="#target_note_LCL361_174_2" title="Click to highlight in text"><sup class="lineRef">2</sup>messem <span class="italic">R aliquot, edd. ante Lundström.</span></a></li><script type="text/javascript">document.getElementById('note_LCL361_174_2').style.display = "none";</script><li class="note" id="note_LCL361_174_3"><a class="footnoteCrossrefLink" href="#target_note_LCL361_174_3" title="Click to highlight in text"><sup class="lineRef">3</sup>fructificare <span class="italic">AR.</span></a></li><script type="text/javascript">document.getElementById('note_LCL361_174_3').style.display = "none";</script><li class="note" id="note_LCL361_174_4"><a class="footnoteCrossrefLink" href="#target_note_LCL361_174_4" title="Click to highlight in text"><sup class="lineRef">4</sup>sexies in anno <span class="italic">R aliquot, edd. ante Lundström.</span></a></li><script type="text/javascript">document.getElementById('note_LCL361_174_4').style.display = "none";</script><li class="note" id="note_LCL361_174_5"><a class="footnoteCrossrefLink" href="#target_note_LCL361_174_5" title="Click to highlight in text"><sup class="lineRef">5</sup>qua <span class="italic">omnes post Ursinum</span>: quam <span class="italic">codd.</span></a></li><script type="text/javascript">document.getElementById('note_LCL361_174_5').style.display = "none";</script></ul></section></notes></section>