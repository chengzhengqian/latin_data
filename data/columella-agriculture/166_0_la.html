<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

serenda<a class="footnoteLink" href="#note_LCL361_332_1" id="target_note_LCL361_332_1"><sup>1</sup></a> vitaverimus id sequamur in eiusmodi malleolo,
quem necesse est longiorem facere<a class="footnoteLink" href="#note_LCL361_332_2" id="target_note_LCL361_332_2"><sup>2</sup></a> si volumus detortum depangere. Nec dubium quin gemmae cacumini proximae, quae sunt infecundae, in eo relinquantur, ex quibus pampini pullulant<a class="footnoteLink" href="#note_LCL361_332_3" id="target_note_LCL361_332_3"><sup>3</sup></a> vel steriles<a class="footnoteLink" href="#note_LCL361_332_4" id="target_note_LCL361_332_4"><sup>4</sup></a> vel certe minus feraces, quos rustici vocant <span class="br"></span><span class="lineNumber">5</span><span class="br"></span>racemarios. Quid quod plurimum interest ut malleolus,
qui deponitur, ea parte qua est a matre decisus, coalescat, et celeriter cicatricem ducat? Nam si id factum non est, velut per fistulam ita per apertam vitis medullam nimius umor trahitur, idemque truncum cavat; unde formicis aliisque animalibus, quae putrefaciunt crura vitium, latebrae praebentur. Hoc autem evenit retortis seminibus; cum enim per exemptionem imae partes eorum praefractae sunt, apertae medullae deponuntur; atque inrepentibus
aquis praedictisque animalibus celeriter senescunt.
Quare pangendi optima est ratio recti malleoli,
cuius imum caput, cum consertum est bifurco pastini, angustis faucibus ferramenti facile continetur ac deprimitur; idque sarmentum sic demersum<a class="footnoteLink" href="#note_LCL361_332_5" id="target_note_LCL361_332_5"><sup>5</sup></a> citius coalescit. Nam et radices e capite, qua recisum est, emittit, eaeque cum accreverunt cicatricem obducunt, et alioquin plaga ipsa deorsum spectans non tantum recipit umorem quantum illa quae reflexa et resupina more infundibuli per medullam transmittit quicquid aquarum caelestium superfluxit.<a class="footnoteLink" href="#note_LCL361_332_6" id="target_note_LCL361_332_6"><sup>6</sup></a></p>
</section><notes><section class="footnotes"><ul><li class="note" id="note_LCL361_332_1"><a class="footnoteCrossrefLink" href="#target_note_LCL361_332_1" title="Click to highlight in text"><sup class="lineRef">1</sup><span class="italic">sic Schn. cum Pontedera</span>: in salictam conseranda (-o <span class="italic">A</span>) <span class="italic">SA</span>: in salictam (-a) conserando <span class="italic">ac</span>: in salicto conserendo <span class="italic">M, et vulgo ante Schn.</span></a></li><script type="text/javascript">document.getElementById('note_LCL361_332_1').style.display = "none";</script><li class="note" id="note_LCL361_332_2"><a class="footnoteCrossrefLink" href="#target_note_LCL361_332_2" title="Click to highlight in text"><sup class="lineRef">2</sup><span class="italic">sic codd</span>: facere longiorem <span class="italic">edd.</span></a></li><script type="text/javascript">document.getElementById('note_LCL361_332_2').style.display = "none";</script><li class="note" id="note_LCL361_332_3"><a class="footnoteCrossrefLink" href="#target_note_LCL361_332_3" title="Click to highlight in text"><sup class="lineRef">3</sup>pampinus (panpinus <span class="italic">SA</span>) pullat (expullat <span class="italic">c</span>, expullulat <span class="italic">M</span>) <span class="italic">codd.</span></a></li><script type="text/javascript">document.getElementById('note_LCL361_332_3').style.display = "none";</script><li class="note" id="note_LCL361_332_4"><a class="footnoteCrossrefLink" href="#target_note_LCL361_332_4" title="Click to highlight in text"><sup class="lineRef">4</sup>sterilis <span class="italic">et deinde</span> feracis (ferax <span class="italic">M</span>) <span class="italic">SAacM.</span></a></li><script type="text/javascript">document.getElementById('note_LCL361_332_4').style.display = "none";</script><li class="note" id="note_LCL361_332_5"><a class="footnoteCrossrefLink" href="#target_note_LCL361_332_5" title="Click to highlight in text"><sup class="lineRef">5</sup>demersum <span class="italic">SAacM</span>: depressum <span class="italic">edd. vulgo.</span></a></li><script type="text/javascript">document.getElementById('note_LCL361_332_5').style.display = "none";</script><li class="note" id="note_LCL361_332_6"><a class="footnoteCrossrefLink" href="#target_note_LCL361_332_6" title="Click to highlight in text"><sup class="lineRef">6</sup>superfluit <span class="italic">cM, et vulgo ante Schn.</span></a></li><script type="text/javascript">document.getElementById('note_LCL361_332_6').style.display = "none";</script></ul></section></notes></section>