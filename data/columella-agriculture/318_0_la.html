<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">
<span class="br"></span><span class="lineNumber">5</span><span class="br"></span>cretaque cimolia ex aceto linas. Mus perniciem, quam intulit, suo corpore luit: nam animal ipsum oleo mersum necatur, et cum imputruit, conteritur, eoque medicamine morsus muris aranei linitur. Vel si id non adest, tumorque<a class="footnoteLink" href="#note_LCL407_172_1" id="target_note_LCL407_172_1"><sup>1</sup></a> ostendit iniuriam dentium, cuminum conteritur, eique adicitur
exiguum picis liquidae et axungiae, ut lentorem
<span class="br"></span><span class="lineNumber">6</span><span class="br"></span>malagmatis habeat. Id impositum perniciem commovet.
Vel si antequam tumor discuteretur, in suppurationem convertitur, optimum est ignea lamina collectionem<a class="footnoteLink" href="#note_LCL407_172_2" id="target_note_LCL407_172_2"><sup>2</sup></a> resecare, et quicquid vitiosi est, inurere, atque ita liquida pice cum oleo linire. Solet etiam ipsum animal vivum creta figulari circumdari;
quae cum siccata est, collo boum suspenditur.
Ea res innoxium pecus a morsu muris aranei praebet.</p>
<span class="br"></span><span class="lineNumber">7</span><span class="br"></span><p>Oculorum vitia plerumque melle sanantur. Nam sive intumuerunt, aqua mulsa<a class="footnoteLink" href="#note_LCL407_172_3" id="target_note_LCL407_172_3"><sup>3</sup></a> triticea farina conspergitur
et imponitur: sive album in oculo est, montanus sal Hispanus vel Ammoniacus vel etiam Cappadocus, minute tritus et immixtus melli vitium extenuat. Facit idem trita sepiae testa, et per fistulam ter die oculo inspirata. Facit et radix, quam Graeci σίλφιον vocant, vulgus autem nostra
<span class="br"></span><span class="lineNumber">8</span><span class="br"></span>consuetudine<a class="footnoteLink" href="#note_LCL407_172_4" id="target_note_LCL407_172_4"><sup>4</sup></a> laserpitium appellant. Huius quantocunque
ponderi decem partes salis ammoniaci adiciuntur, eaque pariter trita oculo similiter infunduntur,







</p></section><notes><section class="footnotes"><ul><li class="note" id="note_LCL407_172_1"><a class="footnoteCrossrefLink" href="#target_note_LCL407_172_1" title="Click to highlight in text"><sup class="lineRef">1</sup>umorque <span class="italic">A</span>: umorquae <span class="italic">S.</span></a></li><script type="text/javascript">document.getElementById('note_LCL407_172_1').style.display = "none";</script><li class="note" id="note_LCL407_172_2"><a class="footnoteCrossrefLink" href="#target_note_LCL407_172_2" title="Click to highlight in text"><sup class="lineRef">2</sup>collectionem <span class="italic">ex Vegetio</span>: convertionem <span class="italic">SA.</span></a></li><script type="text/javascript">document.getElementById('note_LCL407_172_2').style.display = "none";</script><li class="note" id="note_LCL407_172_3"><a class="footnoteCrossrefLink" href="#target_note_LCL407_172_3" title="Click to highlight in text"><sup class="lineRef">3</sup>mulsa <span class="italic">A</span><sup>2</sup><span class="italic">R</span>: mulsae <span class="italic">S.</span></a></li><script type="text/javascript">document.getElementById('note_LCL407_172_3').style.display = "none";</script><li class="note" id="note_LCL407_172_4"><a class="footnoteCrossrefLink" href="#target_note_LCL407_172_4" title="Click to highlight in text"><sup class="lineRef">4</sup>consuetudinem <span class="italic">SA</span>: consuetudine <span class="italic">ac.</span></a></li><script type="text/javascript">document.getElementById('note_LCL407_172_4').style.display = "none";</script></ul></section></notes></section>