<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

conspergi saepius<a class="footnoteLink" href="#note_LCL407_48_1" id="target_note_LCL407_48_1"><sup>1</sup></a> quam rigari debent:<a class="footnoteLink" href="#note_LCL407_48_2" id="target_note_LCL407_48_2"><sup>2</sup></a> et cum ternum pedum plantae fuerint, in aliud seminarium transferri, ac ne radices altius agant (quae res postmodum
in eximendo magnum laborem affert, cum plantas in aliud seminarium transferemus) oportebit non maximos scrobiculos sesquipede inter se distantes fodere: deinde radices in nodum, si breves, vel in orbem coronae similem, si longiores erunt, inflecti, et oblitas fimo bubulo scrobiculis deponi, ac diligenter
<span class="br"></span><span class="lineNumber">9</span><span class="br"></span>circumcalcari. Possunt etiam collectae cum stirpibus
plantae eadem ratione disponi: quod in Atinia ulmo fieri necesse est, quae non seritur e samera. Sed haec ulmus autumni tempore melius quam vere disponitur; paulatimque ramuli eius manu detorquentur,
quoniam primo biennio ferri reformidat ictum. Tertio demum anno acuta falce abraditur,<a class="footnoteLink" href="#note_LCL407_48_3" id="target_note_LCL407_48_3"><sup>3</sup></a> atque ubi translationi iam idonea est, ex eo tempore autumni, quo terra imbribus permaduerit, usque in vernum tempus, antequam radix ulmi in eximendo
<span class="br"></span><span class="lineNumber">10</span><span class="br"></span>delibretur, recte seritur. Inde<a class="footnoteLink" href="#note_LCL407_48_4" id="target_note_LCL407_48_4"><sup>4</sup></a> in resoluta terra ternum pedum quoquo versus faciendi scrobes. At in densa, sulci eiusdem altitudinis et latitudinis, qui arbores recipiant,<a class="footnoteLink" href="#note_LCL407_48_5" id="target_note_LCL407_48_5"><sup>5</sup></a> praeparandi. Sed deinde in solo roscido et nebuloso conserendae sunt ulmi, ut earum rami ad orientem et occidentem dirigantur, quo plus







</p></section><notes><section class="footnotes"><ul><li class="note" id="note_LCL407_48_1"><a class="footnoteCrossrefLink" href="#target_note_LCL407_48_1" title="Click to highlight in text"><sup class="lineRef">1</sup>saepius <span class="italic">edd.</span>: seminis <span class="italic">ac</span>: seminus <span class="italic">SA.</span></a></li><script type="text/javascript">document.getElementById('note_LCL407_48_1').style.display = "none";</script><li class="note" id="note_LCL407_48_2"><a class="footnoteCrossrefLink" href="#target_note_LCL407_48_2" title="Click to highlight in text"><sup class="lineRef">2</sup>debet <span class="italic">SAac.</span></a></li><script type="text/javascript">document.getElementById('note_LCL407_48_2').style.display = "none";</script><li class="note" id="note_LCL407_48_3"><a class="footnoteCrossrefLink" href="#target_note_LCL407_48_3" title="Click to highlight in text"><sup class="lineRef">3</sup>abraditur <span class="italic">a</span>: ablanditur <span class="italic">SAc.</span></a></li><script type="text/javascript">document.getElementById('note_LCL407_48_3').style.display = "none";</script><li class="note" id="note_LCL407_48_4"><a class="footnoteCrossrefLink" href="#target_note_LCL407_48_4" title="Click to highlight in text"><sup class="lineRef">4</sup>inde <span class="italic">scripsi</span>: in se <span class="italic">SAac.</span></a></li><script type="text/javascript">document.getElementById('note_LCL407_48_4').style.display = "none";</script><li class="note" id="note_LCL407_48_5"><a class="footnoteCrossrefLink" href="#target_note_LCL407_48_5" title="Click to highlight in text"><sup class="lineRef">5</sup>respiciat <span class="italic">Aac</span>: respiat <span class="italic">S.</span></a></li><script type="text/javascript">document.getElementById('note_LCL407_48_5').style.display = "none";</script></ul></section></notes></section>