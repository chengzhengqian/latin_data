<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

protinus gypsabis, iubebisque in tabulato poni; si plus volueris facere, pro portione qua supra mel adicies. Post trigesimum et alterum diem lagoenam aperire oportebit, et in aliud vas mustum eliquatum oblinire, atque in fumum reponere.</p>
<p>XLII. Compositio medicamenti ad tormina, quod vocatur διὰ ὀπώρας.<a class="footnoteLink" href="#note_LCL408_270_1" id="target_note_LCL408_270_1"><sup>1</sup></a> In cacabo fictili novo, vel in stagneo coquitur musti arbustivi Aminei urna, et mala cydonea grandia expurgata viginti, et integra mala dulcia granata, quae Punica vocantur, et sorba<a class="footnoteLink" href="#note_LCL408_270_2" id="target_note_LCL408_270_2"><sup>2</sup></a> non permitia divisa exemptis seminibus, quae sint
<span class="br"></span><span class="lineNumber">2</span><span class="br"></span>instar sextariorum trium. Haec ita coquuntur, ut omnia poma deliquescant cum musto, et sit puer, qui spatha lignea vel arundine permisceat poma, ne possint aduri. Deinde cum fuerint decocta, ut non multum iuris supersit, refrigerantur et percolantur: eaque, quae in colo subsederunt, diligenter contrita levigantur, et iterum in suo sibi iure lento igni, ne adurantur, carbonibus decoquuntur, donec crassamen
<span class="br"></span><span class="lineNumber">3</span><span class="br"></span>in modum faecis existat. Prius tamen quam de igne medicamentum tollatur, tres heminae roris Syriaci contriti et cribrati super omnia adiciuntur, et spatha<a class="footnoteLink" href="#note_LCL408_270_3" id="target_note_LCL408_270_3"><sup>3</sup></a> permiscentur, ut coeant cum ceteris. Tum refrigeratum medicamentum adicitur in vas fictile novum picatum, idque gypsatum alte suspenditur ne pallorem trahat.</p>
</section><notes><section class="footnotes"><ul><li class="note" id="note_LCL408_270_1"><a class="footnoteCrossrefLink" href="#target_note_LCL408_270_1" title="Click to highlight in text"><sup class="lineRef">1</sup>compositio—διὰ ὀπώρας <span class="italic">om. ac</span>: οπωρα <span class="italic">S.</span></a></li><script type="text/javascript">document.getElementById('note_LCL408_270_1').style.display = "none";</script><li class="note" id="note_LCL408_270_2"><a class="footnoteCrossrefLink" href="#target_note_LCL408_270_2" title="Click to highlight in text"><sup class="lineRef">2</sup>sorba <span class="italic">ac</span>: sorva <span class="italic">A</span>: soruua <span class="italic">S.</span></a></li><script type="text/javascript">document.getElementById('note_LCL408_270_2').style.display = "none";</script><li class="note" id="note_LCL408_270_3"><a class="footnoteCrossrefLink" href="#target_note_LCL408_270_3" title="Click to highlight in text"><sup class="lineRef">3</sup>sphata <span class="italic">A</span>: spathata <span class="italic">S</span>: spha <span class="italic">c.</span></a></li><script type="text/javascript">document.getElementById('note_LCL408_270_3').style.display = "none";</script></ul></section></notes></section>