<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

rivalis alecula, vel si qua sunt incrementi parvi fluviorum animalia.</p>
<span class="br"></span><span class="lineNumber">7</span><span class="br"></span><p>Tempora concubitus eadem quae ceterae silvestres alites observant Martii, sequentisque mensis: per quos festucae<a class="footnoteLink" href="#note_LCL407_400_1" id="target_note_LCL407_400_1"><sup>1</sup></a> surculique in vivariis<a class="footnoteLink" href="#note_LCL407_400_2" id="target_note_LCL407_400_2"><sup>2</sup></a> passim spargendi
sunt, ut colligere possint aves, quibus nidos construant. Sed antiquissimum est, cum quis nessotrophion
constituere volet, ut praedictarum avium circa paludes, in quibus plerumque fetant, ova colligat, et cohortalibus gallinis subiciat. Sic enim excussi educatique pulli deponunt ingenia silvestria, clausique vivariis haud dubitanter progenerant. Nam si modo captas aves, quae consuevere libero<a class="footnoteLink" href="#note_LCL407_400_3" id="target_note_LCL407_400_3"><sup>3</sup></a> victu, custodiae tradere velis, parere cunctantur in servitute. Sed de tutela nantium volucrum satis dictum est.</p>
<p>XVI. Verum opportune, dum meminimus aquatilium
animalium, ad curam pervenimus piscium, quorum reditum quamvis alienissimum agricultoribus
putem (quid enim tam contrarium est, quam terrenum fluido?), tamen non omittam: nam et harum
studia rerum maiores nostri celebraverunt, adeo quidem, ut etiam dulcibus aquis marinos clauderent<a class="footnoteLink" href="#note_LCL407_400_4" id="target_note_LCL407_400_4"><sup>4</sup></a> pisces, atque eadem cura mugilem scarumque<a class="footnoteLink" href="#note_LCL407_400_5" id="target_note_LCL407_400_5"><sup>5</sup></a> nutrirent, qua nunc muraena et lupus educatur. <span class="br"></span><span class="lineNumber">2</span><span class="br"></span>Magni enim aestimabat vetus illa Romuli et Numae rustica progenies, si urbanae vitae comparetur villatica, nulla parte copiarum defici. Quamobrem




</p></section><notes><section class="footnotes"><ul><li class="note" id="note_LCL407_400_1"><a class="footnoteCrossrefLink" href="#target_note_LCL407_400_1" title="Click to highlight in text"><sup class="lineRef">1</sup>festucae <span class="italic">ac</span>: fetu <span class="italic">SA.</span></a></li><script type="text/javascript">document.getElementById('note_LCL407_400_1').style.display = "none";</script><li class="note" id="note_LCL407_400_2"><a class="footnoteCrossrefLink" href="#target_note_LCL407_400_2" title="Click to highlight in text"><sup class="lineRef">2</sup>vivariis <span class="italic">S</span>: aviariis <span class="italic">Aac.</span></a></li><script type="text/javascript">document.getElementById('note_LCL407_400_2').style.display = "none";</script><li class="note" id="note_LCL407_400_3"><a class="footnoteCrossrefLink" href="#target_note_LCL407_400_3" title="Click to highlight in text"><sup class="lineRef">3</sup>consuevere libero <span class="italic">om. SA.</span></a></li><script type="text/javascript">document.getElementById('note_LCL407_400_3').style.display = "none";</script><li class="note" id="note_LCL407_400_4"><a class="footnoteCrossrefLink" href="#target_note_LCL407_400_4" title="Click to highlight in text"><sup class="lineRef">4</sup>dulcibus aquis marinos clauderent <span class="italic">edd.</span>: dulcibus aquibus a fluviatilis cludent <span class="italic">SA</span>: duabus aquis fluviales clauderent <span class="italic">a</span>: dulcibus aquis fluviales clauderent <span class="italic">c.</span></a></li><script type="text/javascript">document.getElementById('note_LCL407_400_4').style.display = "none";</script><li class="note" id="note_LCL407_400_5"><a class="footnoteCrossrefLink" href="#target_note_LCL407_400_5" title="Click to highlight in text"><sup class="lineRef">5</sup>squalumque <span class="italic">SAa</span>: scalumque <span class="italic">c.</span></a></li><script type="text/javascript">document.getElementById('note_LCL407_400_5').style.display = "none";</script></ul></section></notes></section>