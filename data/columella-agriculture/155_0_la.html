<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2">
<p>XIII. Eius autem ratio cum Italici generis futuris agricolis tum etiam provincialibus tradenda est; quoniam in longinquis et remotis fere regionibus istud genus vertendi et subigendi agri minime usurpatur, sed aut scrobibus aut sulcis plerumque
<span class="br"></span><span class="lineNumber">2</span><span class="br"></span>vineae conseruntur.<a class="footnoteLink" href="#note_LCL361_310_1" id="target_note_LCL361_310_1"><sup>1</sup></a> Quibus autem<a class="footnoteLink" href="#note_LCL361_310_2" id="target_note_LCL361_310_2"><sup>2</sup></a> mos est scrobibus
deponere, fere per tres longitudinis, perque duos pedes in altitudinem cavato solo, quantum latitudo ferramenti patitur, malleolos utrimque iuxta latera fossarum consternunt, et adversis scrobium<a class="footnoteLink" href="#note_LCL361_310_3" id="target_note_LCL361_310_3"><sup>3</sup></a> frontibus curvatos erigunt; duabusque gemmis supra terram eminere passi<a class="footnoteLink" href="#note_LCL361_310_4" id="target_note_LCL361_310_4"><sup>4</sup></a> reposita humo cetera coaequant:
quae faciunt in eadem linea intermissis totidem pedum scamnis, dum peragant ordinem.
<span class="br"></span><span class="lineNumber">3</span><span class="br"></span>Tum deinde relicto spatio, prout cuique mos est vineas colenti<a class="footnoteLink" href="#note_LCL361_310_5" id="target_note_LCL361_310_5"><sup>5</sup></a> vel aratro vel bidente, sequentem ordinem instituunt. Et si fossore tantum terra versetur, minimum est quinque pedum interordinium,
septem maximum; sin bubus et aratro, minimum
est septem pedum, satis amplum decem.
<span class="br"></span><span class="lineNumber">4</span><span class="br"></span>Nonnulli tamen omnem vitem per denos pedes in quincuncem disponunt, ut more novalium terra transversis adversisque sulcis proscindatur. Id genus vineti non conducit agricolae, nisi ubi laetissimo solo vitis amplo incremento consurgit. At qui pastinationis
impensam reformidant, sed aliqua tamen





</p></section><notes><section class="footnotes"><ul><li class="note" id="note_LCL361_310_1"><a class="footnoteCrossrefLink" href="#target_note_LCL361_310_1" title="Click to highlight in text"><sup class="lineRef">1</sup><span class="italic">Post</span> conseruntur <span class="italic">omnes habent</span> Scrobibus vineta sic ponuntur, <span class="italic">quae ex lemmate orta Schneider inclusit.</span></a></li><script type="text/javascript">document.getElementById('note_LCL361_310_1').style.display = "none";</script><li class="note" id="note_LCL361_310_2"><a class="footnoteCrossrefLink" href="#target_note_LCL361_310_2" title="Click to highlight in text"><sup class="lineRef">2</sup>autem (aÅ«t <span class="italic">A</span>) <span class="italic">SAacM, vett. edd.</span>: vitem <span class="italic">Ald., Gesn., Schn.</span></a></li><script type="text/javascript">document.getElementById('note_LCL361_310_2').style.display = "none";</script><li class="note" id="note_LCL361_310_3"><a class="footnoteCrossrefLink" href="#target_note_LCL361_310_3" title="Click to highlight in text"><sup class="lineRef">3</sup>scrobum <span class="italic">SAac.</span></a></li><script type="text/javascript">document.getElementById('note_LCL361_310_3').style.display = "none";</script><li class="note" id="note_LCL361_310_4"><a class="footnoteCrossrefLink" href="#target_note_LCL361_310_4" title="Click to highlight in text"><sup class="lineRef">4</sup>passim <span class="italic">ac, vett. edd.</span></a></li><script type="text/javascript">document.getElementById('note_LCL361_310_4').style.display = "none";</script><li class="note" id="note_LCL361_310_5"><a class="footnoteCrossrefLink" href="#target_note_LCL361_310_5" title="Click to highlight in text"><sup class="lineRef">5</sup>colenti <span class="italic">SAcM, et plerique</span>: colendi <span class="italic">a, Ursinus, Schn.</span></a></li><script type="text/javascript">document.getElementById('note_LCL361_310_5').style.display = "none";</script></ul></section></notes></section>