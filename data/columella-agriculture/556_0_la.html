<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

moliti farinae immiscere: quae cum est aqua conspersa,
illinitur vel nauticis veteribus funibus, vel quibuslibet aliis restibus. Siccati deinde funiculi reponuntur in tabulato: mox ubi bruma confecta est, intermissis quadraginta diebus, circa hirundinis adventum, cum iam Favonius exoritur, post idus Februarias si qua in sulcis per hiemem constitit aqua, exhauritur, resolutaque humus, quae erat autumno regesta, usque ad mediam sulcorum
<span class="br"></span><span class="lineNumber">6</span><span class="br"></span>altitudinem reponitur. Praedicti deinde funes de tabulato prompti explicantur, et in longitudinem per utrumque sulcum porrecti obruuntur, sed ita, ut non nimium supergesta terra semina spinarum, quae inhaerent toris<a class="footnoteLink" href="#note_LCL408_132_1" id="target_note_LCL408_132_1"><sup>1</sup></a> funiculorum, enasci possint.<a class="footnoteLink" href="#note_LCL408_132_2" id="target_note_LCL408_132_2"><sup>2</sup></a> Ea fere citra<a class="footnoteLink" href="#note_LCL408_132_3" id="target_note_LCL408_132_3"><sup>3</sup></a> trigesimum diem prorepunt: atque ubi coeperunt aliquod incrementum habere, sic insuesci debent, ut in id spatium, quod sulcis interiacet,
<span class="br"></span><span class="lineNumber">7</span><span class="br"></span>inclinentur. Oportebit autem virgeam sepem interponere, quam super se pandant sentes utriusque sulci, et sit quo interdum quasi adminiculo priusquam
corroborentur, acquiescant. Hunc veprem manifestum est interimi non posse, nisi radicitus effodere velis. Ceterum etiam post ignis iniuriam melius renasci, nulli dubium est. Et haec quidem claudendi horti ratio maxime est antiquis probata.</p>
<span class="br"></span><span class="lineNumber">8</span><span class="br"></span><p>Locum autem eligi conveniet, si permittit agri situs, iuxta villam, praecipue pinguem, quique adveniente rivo, vel si non sit fluens aqua, fonte



</p></section><notes><section class="footnotes"><ul><li class="note" id="note_LCL408_132_1"><a class="footnoteCrossrefLink" href="#target_note_LCL408_132_1" title="Click to highlight in text"><sup class="lineRef">1</sup>inherent toris <span class="italic">R</span>: inhaerent oris <span class="italic">S</span>: inherento nis <span class="italic">A</span>: tortis <span class="italic">coni.</span> Anderson.</a></li><script type="text/javascript">document.getElementById('note_LCL408_132_1').style.display = "none";</script><li class="note" id="note_LCL408_132_2"><a class="footnoteCrossrefLink" href="#target_note_LCL408_132_2" title="Click to highlight in text"><sup class="lineRef">2</sup>possit <span class="italic">SA.</span></a></li><script type="text/javascript">document.getElementById('note_LCL408_132_2').style.display = "none";</script><li class="note" id="note_LCL408_132_3"><a class="footnoteCrossrefLink" href="#target_note_LCL408_132_3" title="Click to highlight in text"><sup class="lineRef">3</sup>citra <span class="italic">SA</span>: circa <span class="italic">R.</span></a></li><script type="text/javascript">document.getElementById('note_LCL408_132_3').style.display = "none";</script></ul></section></notes></section>