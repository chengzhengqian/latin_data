<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

sumus, et tanquam farina conspergitur, quidquid contusum et appensum est. Post haec complures
ex ea massulae fiunt, et ita per latera seriae in mustum demittuntur, ne altera offa super alteram
<span class="br"></span><span class="lineNumber">3</span><span class="br"></span>perveniat. Cum deinde bis mustum deferbuerit, et bis curatum est, rursus eodem modo, et tantumdem ponderis bacae sicut supra dixi, contunditur: nec iam ut prius massulae fiunt, sed in labello mustum de eadem seria sumitur, praedicto ponderi permiscetur, sic ut sit instar iuris crassi: quod cum est permixtum, in eandem seriam confunditur, et rutabulo ligneo
<span class="br"></span><span class="lineNumber">4</span><span class="br"></span>peragitatur. Deinde post nonum diem quam id factum est, vinum purgatur, et scopulis aridae myrti seria<a class="footnoteLink" href="#note_LCL408_262_1" id="target_note_LCL408_262_1"><sup>1</sup></a> suffricatur, operculumque superimponitur, ne quid eo decidat. Hoc facto post septimum diem rursus vinum purgatur, et in amphoras bene picatas et bene olidas diffunditur: sed curandum est, ut cum diffundis, liquidum et sine faece diffundas.</p>
<span class="br"></span><span class="lineNumber">5</span><span class="br"></span><p>Vinum aliud myrtiten sic temperato.<a class="footnoteLink" href="#note_LCL408_262_2" id="target_note_LCL408_262_2"><sup>2</sup></a> Mel Atticum ter infervere facito, et toties despumato: vel si Atticum non habueris, quam optimum mel eligito, et quater vel quinquies despumato. Nam<a class="footnoteLink" href="#note_LCL408_262_3" id="target_note_LCL408_262_3"><sup>3</sup></a> quanto est deterius, tanto plus habet spurcitiae: cum deinde mel refrixerit, bacas albi generis myrti quam maturissimas legito, et perfricato, ita ne interiora
<span class="br"></span><span class="lineNumber">6</span><span class="br"></span>semina conteras. Mox fiscello lineo inclusas exprimito,



</p></section><notes><section class="footnotes"><ul><li class="note" id="note_LCL408_262_1"><a class="footnoteCrossrefLink" href="#target_note_LCL408_262_1" title="Click to highlight in text"><sup class="lineRef">1</sup>seria <span class="italic">ac</span>: serie <span class="italic">SA.</span></a></li><script type="text/javascript">document.getElementById('note_LCL408_262_1').style.display = "none";</script><li class="note" id="note_LCL408_262_2"><a class="footnoteCrossrefLink" href="#target_note_LCL408_262_2" title="Click to highlight in text"><sup class="lineRef">2</sup>vinum—temperato <span class="italic">om. SAac.</span></a></li><script type="text/javascript">document.getElementById('note_LCL408_262_2').style.display = "none";</script><li class="note" id="note_LCL408_262_3"><a class="footnoteCrossrefLink" href="#target_note_LCL408_262_3" title="Click to highlight in text"><sup class="lineRef">3</sup>cum <span class="italic">ac</span>: qūo <span class="italic">SA.</span></a></li><script type="text/javascript">document.getElementById('note_LCL408_262_3').style.display = "none";</script></ul></section></notes></section>