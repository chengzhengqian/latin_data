<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

servari. At si pretiosius oxyporum facere voles, haec eadem cum superiore compositione miscebis, et ita in usum repones: quod si etiam Syriacum laser habueris pro silphio, melius adicies pondo semunciam.</p>
<p>Clausulam peracti operis mei P. Silvine non alienum puto indicem lecturis, si modo fuerint qui dignentur ista cognoscere, nihil dubitasse me paene infinita esse, quae potuerint huic inseri materiae: verum ea quae maxime videbantur necessaria, memoriae tradenda censuisse. Nec tamen canis natura<a class="footnoteLink" href="#note_LCL408_338_1" id="target_note_LCL408_338_1"><sup>1</sup></a> dedit cunctarum rerum prudentiam. Nam etiam quicumque sunt habiti mortalium sapientissimi, multa scisse dicuntur, non omnia.</p>
</section><notes><section class="footnotes"><ul><li class="note" id="note_LCL408_338_1"><a class="footnoteCrossrefLink" href="#target_note_LCL408_338_1" title="Click to highlight in text"><sup class="lineRef">1</sup>naturam <span class="italic">SAac.</span></a></li><script type="text/javascript">document.getElementById('note_LCL408_338_1').style.display = "none";</script></ul></section></notes></section>