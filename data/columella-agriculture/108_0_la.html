<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

messis faeienda est, ut potius in area et in acervo quam in agro grandescant frumenta. Constat enim, si tempestive decisa sint, postea capere incrementum.
<span class="br"></span><span class="lineNumber">3</span><span class="br"></span>Sunt autem metendi genera complura. Multi falcibus veruculatis atque iis vel rostratis<a class="footnoteLink" href="#note_LCL361_216_1" id="target_note_LCL361_216_1"><sup>1</sup></a> vel denticulatis medium culmum secant, multi mergis, alii pectinibus spicam ipsam legunt, idque in rara segete facillimum, in densa difficillimum est.</p>
<p>Quod si falcibus seges cum parte culmi demessa sit, protinus in acervum vel in nubilar<a class="footnoteLink" href="#note_LCL361_216_2" id="target_note_LCL361_216_2"><sup>2</sup></a> congeritur et subinde opportunius solibus<a class="footnoteLink" href="#note_LCL361_216_3" id="target_note_LCL361_216_3"><sup>3</sup></a> torrefacta proteritur.
<span class="br"></span><span class="lineNumber">4</span><span class="br"></span>Sin autem spicae tantummodo recisae sunt, possunt in horreum conferri et deinde per hiemem vel baculis excuti vel exteri pecudibus. At si competit ut in area teratur frumentum, nihil dubium est quin equis melius quam bubus ea res conficiatur et, si pauca iuga sunt, adicere tribulam et traheam<a class="footnoteLink" href="#note_LCL361_216_4" id="target_note_LCL361_216_4"><sup>4</sup></a> possis, quae res utraque culmos facillime comminuit. Ipsae autem spicae melius fustibus cuduntur<a class="footnoteLink" href="#note_LCL361_216_5" id="target_note_LCL361_216_5"><sup>5</sup></a>
<span class="br"></span><span class="lineNumber">5</span><span class="br"></span>vannisque expurgantur. At ubi paleis immixta sunt frumenta, vento separantur. Ad eam rem Favonius habetur eximius, qui levis aequalisque aestivis mensibus
perflat; quem tamen opperiri lenti est agricolae,








</p></section><notes><section class="footnotes"><ul><li class="note" id="note_LCL361_216_1"><a class="footnoteCrossrefLink" href="#target_note_LCL361_216_1" title="Click to highlight in text"><sup class="lineRef">1</sup>rostratis <span class="italic">ac</span>: nostratibus <span class="italic">SAR, vett. edd.</span></a></li><script type="text/javascript">document.getElementById('note_LCL361_216_1').style.display = "none";</script><li class="note" id="note_LCL361_216_2"><a class="footnoteCrossrefLink" href="#target_note_LCL361_216_2" title="Click to highlight in text"><sup class="lineRef">2</sup>nubilarium <span class="italic">Ald., Gesn., Schn.</span></a></li><script type="text/javascript">document.getElementById('note_LCL361_216_2').style.display = "none";</script><li class="note" id="note_LCL361_216_3"><a class="footnoteCrossrefLink" href="#target_note_LCL361_216_3" title="Click to highlight in text"><sup class="lineRef">3</sup>solidibus <span class="italic">SA.</span></a></li><script type="text/javascript">document.getElementById('note_LCL361_216_3').style.display = "none";</script><li class="note" id="note_LCL361_216_4"><a class="footnoteCrossrefLink" href="#target_note_LCL361_216_4" title="Click to highlight in text"><sup class="lineRef">4</sup>traheam <span class="italic">Lundström</span>: trahere <span class="italic">SAR</span>: traham <span class="italic">vulgo.</span></a></li><script type="text/javascript">document.getElementById('note_LCL361_216_4').style.display = "none";</script><li class="note" id="note_LCL361_216_5"><a class="footnoteCrossrefLink" href="#target_note_LCL361_216_5" title="Click to highlight in text"><sup class="lineRef">5</sup>cuduntur <span class="italic">SA, Schn.</span>: tunduntur <span class="italic">R, Lundström, et vulgo.</span></a></li><script type="text/javascript">document.getElementById('note_LCL361_216_5').style.display = "none";</script></ul></section></notes></section>