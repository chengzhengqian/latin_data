<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

tangitur, dum confervescat: quod tamen non amplius diebus quattuordecim a conditura patiendum
<span class="br"></span><span class="lineNumber">2</span><span class="br"></span>est. Nam oportebit post hunc numerum dierum confestim vinum emundare, et si quid faecis aut labris vasorum aut lateribus inhaesit, eradi, ac suffricari, et protinus operculis impositis oblini.</p>
<p>At si ex eadem pice totam vindemiam condire volueris, ita ne gustus picati vini possit intellegi, sat erit eiusdem picis sex scripula in sextarios quinque et quadraginta tum demum miscere, cum mustum deferbuerit,
<span class="br"></span><span class="lineNumber">3</span><span class="br"></span>et faeces expurgatae fuerint. Oportebit autem salis decocti contritique semunciam in eundem modum musti adicere. Nec solum huic notae vini sal adhibendus est; verum, si fieri possit, in omnibus regionibus omne genus vindemiae hoc ipso pondere saliendum est: nam ea res mucorem vino inesse non patitur.</p>
<p>XXIV. Pix Nemeturica in Liguria conficitur. Ea deinde ut fiat condituris idonea, aqua marina quam longissime a littore de pelago sumenda est, atque in dimidiam partem decoquenda: quae cum in tantum refrixerit, quantum ne contacta corpus urat, partem aliquam eius, quae satis videbitur, praedictae pici immiscebimus, et diligenter lignea spatha vel etiam manu peragitabimus, ut si quid inest
<span class="br"></span><span class="lineNumber">2</span><span class="br"></span>vitii eluatur. Deinde patiemur picem considere, et cum siderit, aquam eliquabimus: postea bis aut ter
</p></section><notes></notes></section>