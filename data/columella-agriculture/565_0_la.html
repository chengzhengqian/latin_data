<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

cylindro. Nam si terram suspensam relinquas, plerumque corrumpitur.</p>
<span class="br"></span><span class="lineNumber">35</span><span class="br"></span><p>Pastinaca et siser atque inula convalescunt alte pastinato et stercorato loco: sed quam rarissime ponenda sunt, ut maiora capiant incrementa. Inulam vero intervallo trium pedum seri convenit, quoniam vastos, facit frutices,<a class="footnoteLink" href="#note_LCL408_150_1" id="target_note_LCL408_150_1"><sup>1</sup></a> et radicibus, ut oculus harundinis,<a class="footnoteLink" href="#note_LCL408_150_2" id="target_note_LCL408_150_2"><sup>2</sup></a>
serpit. Nec est alius cultus horum omnium nisi ut sartionibus herbae tollantur. Commodissime autem deponentur prima parte Septembris, vel
<span class="br"></span><span class="lineNumber">36</span><span class="br"></span>ultima Augusti parte. Atrum olus, quod Graecorum quidam vocant πετροσέλινον, nonnulli σμυρναῖον, pastinato loco semine debet conseri, maxime iuxta maceriam: quoniam et umbra gaudet, et qualicunque convalescit loco: idque cum semel severis, si non totum radicitus tollas, sed alternos frutices in semen submittas, aevo<a class="footnoteLink" href="#note_LCL408_150_3" id="target_note_LCL408_150_3"><sup>3</sup></a> manet, parvamque sartionis exigit culturam. Seritur a Vulcanalibus usque in calendas
<span class="br"></span><span class="lineNumber">37</span><span class="br"></span>Septembris, sed etiam mense Ianuario. Menta dulcem desiderat uliginem; quam ob causam iuxta fontem mense Martio recte ponitur. Cuius si forte semina defecerunt, licet de novalibus silvestre mentastrum colligere, atque ita inversis cacuminibus disponere: quae res feritatem detrahit, atque
<span class="br"></span><span class="lineNumber">38</span><span class="br"></span>edomitam reddit. Rutam autumno semine satam mense Martio differre oportet in apricum, et cinerem aggerare,<a class="footnoteLink" href="#note_LCL408_150_4" id="target_note_LCL408_150_4"><sup>4</sup></a> runcareque donec convalescat, ne herbis enecetur. Sed velata manu debebit runcari: quam nisi contexeris, perniciosa nascuntur ulcera. Si


 






</p></section><notes><section class="footnotes"><ul><li class="note" id="note_LCL408_150_1"><a class="footnoteCrossrefLink" href="#target_note_LCL408_150_1" title="Click to highlight in text"><sup class="lineRef">1</sup>frutices <span class="italic">S</span>: fructices <span class="italic">AR. </span></a></li><script type="text/javascript">document.getElementById('note_LCL408_150_1').style.display = "none";</script><li class="note" id="note_LCL408_150_2"><a class="footnoteCrossrefLink" href="#target_note_LCL408_150_2" title="Click to highlight in text"><sup class="lineRef">2</sup>harundis <span class="italic">SA.</span></a></li><script type="text/javascript">document.getElementById('note_LCL408_150_2').style.display = "none";</script><li class="note" id="note_LCL408_150_3"><a class="footnoteCrossrefLink" href="#target_note_LCL408_150_3" title="Click to highlight in text"><sup class="lineRef">3</sup>saevom <span class="italic">S</span>: revom <span class="italic">A</span>: sevo <span class="italic">a.</span></a></li><script type="text/javascript">document.getElementById('note_LCL408_150_3').style.display = "none";</script><li class="note" id="note_LCL408_150_4"><a class="footnoteCrossrefLink" href="#target_note_LCL408_150_4" title="Click to highlight in text"><sup class="lineRef">4</sup>adgerare <span class="italic">SA.</span></a></li><script type="text/javascript">document.getElementById('note_LCL408_150_4').style.display = "none";</script></ul></section></notes></section>