<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

locis, ubi a matre pulli non exiguis pretiis veneunt, probanda est aestiva educatio.</p>
<p>Semper autem, cum supponuntur ova, considerari debet, ut luna crescente a decima usque ad quintamdecimam id fiat. Nam et ipsa suppositio per hos fere dies est commodissima; et sic administrandum est, ut rursus cum excluduntur pulli, luna crescat.
<span class="br"></span><span class="lineNumber">10</span><span class="br"></span>Diebus quibus animantur ova, et in speciem volucrum conformantur, ter septenis opus est gallinaceo generi. At pavonino<a class="footnoteLink" href="#note_LCL407_346_1" id="target_note_LCL407_346_1"><sup>1</sup></a> et anserino, paulo amplius ter novenis. Quae si quando fuerint supponenda gallinis, prius eas incubare decem diebus fetibus alienigenis patiemur. Tum demum sui generis quattuor ova, nec plura quam quinque fovenda recipient.
Sed et haec quam maxima: nam ex pusillis
<span class="br"></span><span class="lineNumber">11</span><span class="br"></span>aves minimae<a class="footnoteLink" href="#note_LCL407_346_2" id="target_note_LCL407_346_2"><sup>2</sup></a> nascuntur. Cum deinde quis volet quam plurimos mares excludi, longissima quaeque et acutissima ova subiciet: et rursus cum feminas, quam rotundissima. Supponendi autem consuetudo tradita est ab iis, qui religiosius haec administrant, eiusmodi. Primum quam secretissima cubilia legunt,<a class="footnoteLink" href="#note_LCL407_346_3" id="target_note_LCL407_346_3"><sup>3</sup></a> ne incubantes matrices ab aliis avibus inquietentur: deinde antequam consternant ea, diligenter emundant, paleasque, quas substraturi sunt, sulfure et bitumine atque ardente teda perlustrant, et expiatas
 


</p></section><notes><section class="footnotes"><ul><li class="note" id="note_LCL407_346_1"><a class="footnoteCrossrefLink" href="#target_note_LCL407_346_1" title="Click to highlight in text"><sup class="lineRef">1</sup>pavonino <span class="italic">ac</span>: pavone <span class="italic">SA.</span></a></li><script type="text/javascript">document.getElementById('note_LCL407_346_1').style.display = "none";</script><li class="note" id="note_LCL407_346_2"><a class="footnoteCrossrefLink" href="#target_note_LCL407_346_2" title="Click to highlight in text"><sup class="lineRef">2</sup>minimae <span class="italic">scripsi</span>: minima <span class="italic">SA</span>: minutae <span class="italic">ac.</span></a></li><script type="text/javascript">document.getElementById('note_LCL407_346_2').style.display = "none";</script><li class="note" id="note_LCL407_346_3"><a class="footnoteCrossrefLink" href="#target_note_LCL407_346_3" title="Click to highlight in text"><sup class="lineRef">3</sup>legunt <span class="italic">SA</span>: eligunt <span class="italic">ac.</span></a></li><script type="text/javascript">document.getElementById('note_LCL407_346_3').style.display = "none";</script></ul></section></notes></section>