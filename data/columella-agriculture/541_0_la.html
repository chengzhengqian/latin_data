<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

sesama seruntur: Italiae autem regionibus humidis possunt ultimo mense Iunio seri. Quinetiam tempus est ficulneis arboribus caprificum suspendere; quod quidam existimant idcirco fieri debere, ne fructus decidat, et ut celerius ad maturitatem perveniat.</p>
<span class="br"></span><span class="lineNumber">57</span><span class="br"></span><p>Calen. Augustis; Etesiae. Pridie non. Augusti Leo medius exoritur, tempestatem significat. vii id. Augusti Aquarius occidit medius, nebulosus aestus. Pridie idus Aug. Fidis occidit mane, et Autumnus incipit.</p>
<p>His diebus eadem quae supra. Nonnullis tamen locis favi demetuntur: qui si non sunt melle repleti nec operculati, differenda est in mensem Octob. mellatio.</p>
<p>Idib. Augustis Delphini occasus tempestatem significat. <span class="sc">xix</span> calen. Septemb. eiusdem sideris
<span class="br"></span><span class="lineNumber">58</span><span class="br"></span>matutinus occasus tempestatem significat. <span class="sc">xiii</span> cal. Septemb. sol in Virginem transitum facit. Hoc et sequenti die tempestatem significat, interdum et tonat. Hoc eodem die Fidis occidit. Decimo cal. Septemb. ex eodem sidere tempestas plerumque oritur, et pluvia. <span class="sc">vi</span> cal. Septemb. Vindemiator exoritur mane, et Arcturus incipit occidere; interdum
pluvia. <span class="sc">iii</span> cal. Septemb. humeri Virginis exoriuntur:
Etesiae desinunt flare, et interdum hiemat. Pridie cal. Septemb. Andromeda vespere<a class="footnoteLink" href="#note_LCL408_102_1" id="target_note_LCL408_102_1"><sup>1</sup></a> exoritur;
interdum hiemat.</p>
<span class="br"></span><span class="lineNumber">59</span><span class="br"></span><p>His quidem diebus arbores ficorum inoculantur; quod genus insitionis emplastratio vocatur. Idque licet vel commodius facere superiore mense post idus




</p></section><notes><section class="footnotes"><ul><li class="note" id="note_LCL408_102_1"><a class="footnoteCrossrefLink" href="#target_note_LCL408_102_1" title="Click to highlight in text"><sup class="lineRef">1</sup>vespere <span class="italic">S</span>: vesper <span class="italic">A</span>: vesperi <span class="italic">R.</span></a></li><script type="text/javascript">document.getElementById('note_LCL408_102_1').style.display = "none";</script></ul></section></notes></section>