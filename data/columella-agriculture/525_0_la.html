<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

mutationemque si ex hoc commentario fuerit praemonitus
villicus, aut nunquam<a class="footnoteLink" href="#note_LCL408_70_1" id="target_note_LCL408_70_1"><sup>1</sup></a> decipietur, aut certe non frequenter. Et ne desciscamus<a class="footnoteLink" href="#note_LCL408_70_2" id="target_note_LCL408_70_2"><sup>2</sup></a> ab optimo vate, quod ait ille,</p>
<blockquote><p><span class="line">Vere novo terram proscindere incipiat.</span><span class="linebreak"></span></p></blockquote>
<span class="br"></span><span class="lineNumber">2</span><span class="br"></span><p class="noindent">Novi autem veris principium non sic observare rusticus debet, quemadmodum astrologus, ut expectet
certum illum diem, qui veris initium facere dicitur: sed aliquid etiam sumat de parte hiemis, quoniam consumpta bruma, iam intepescit annus, permittitque clementior dies opera moliri.</p>
<span class="br"></span><span class="lineNumber">3</span><span class="br"></span><p>Possit igitur ab idibus Ianuariis (ut principem mensem Romani anni observet) auspicari<a class="footnoteLink" href="#note_LCL408_70_3" id="target_note_LCL408_70_3"><sup>3</sup></a> culturarum
officia; quorum alia ex pristinis residua consummabit, atque alia futuri temporis incohabit. Satis autem erit per dimidios menses exsequi quodque<a class="footnoteLink" href="#note_LCL408_70_4" id="target_note_LCL408_70_4"><sup>4</sup></a>
negotium, quia neque praefestinatum opus nimium immature videri possit ante quindecim dies factum, nec rursus post totidem nimium tarde.</p>
<span class="br"></span><span class="lineNumber">4</span><span class="br"></span><p>Idibus Ianuariis ventosa tempestas et incertus status. <span class="sc">xviii</span> cal. Feb. tempestas incerta. <span class="sc">xvii</span> cal. Feb. sol in Aquarium transit; Leo mane incipit occidere; Africus, interdum Auster cum pluvia. <span class="sc">xvi</span> cal. Feb. Cancer desinit occidere; hiemat. <span class="sc">xv</span> cal. Feb. Aquarius incipit oriri; ventus Africus







</p></section><notes><section class="footnotes"><ul><li class="note" id="note_LCL408_70_1"><a class="footnoteCrossrefLink" href="#target_note_LCL408_70_1" title="Click to highlight in text"><sup class="lineRef">1</sup>nonnumquam <span class="italic">SA.</span></a></li><script type="text/javascript">document.getElementById('note_LCL408_70_1').style.display = "none";</script><li class="note" id="note_LCL408_70_2"><a class="footnoteCrossrefLink" href="#target_note_LCL408_70_2" title="Click to highlight in text"><sup class="lineRef">2</sup>desciscamus <span class="italic">S</span>: desistamus <span class="italic">S</span>: desinamus <span class="italic">A.</span></a></li><script type="text/javascript">document.getElementById('note_LCL408_70_2').style.display = "none";</script><li class="note" id="note_LCL408_70_3"><a class="footnoteCrossrefLink" href="#target_note_LCL408_70_3" title="Click to highlight in text"><sup class="lineRef">3</sup>auspicari <span class="italic">R</span>: rusticari <span class="italic">SA.</span></a></li><script type="text/javascript">document.getElementById('note_LCL408_70_3').style.display = "none";</script><li class="note" id="note_LCL408_70_4"><a class="footnoteCrossrefLink" href="#target_note_LCL408_70_4" title="Click to highlight in text"><sup class="lineRef">4</sup>quoque <span class="italic">SA.</span></a></li><script type="text/javascript">document.getElementById('note_LCL408_70_4').style.display = "none";</script></ul></section></notes></section>