<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

optima est silice constrata, quod et celeriter frumenta deteruntur, non cedente solo pulsibus ungularum tribularumque, et eadem eventilata mundiora sunt lapillisque carent et glaebulis, quas per trituram fere
<span class="br"></span><span class="lineNumber">24</span><span class="br"></span>terrena remittit area. Huic autem nubilar<a class="footnoteLink" href="#note_LCL361_78_1" id="target_note_LCL361_78_1"><sup>1</sup></a> applicari debet maximeque in Italia propter inconstantiam caeli, quo conlata semitrita frumenta protegantur, si subitaneus imber incesserit. Nam in transmarinis quibusdam regionibus, ubi aestas pluvia caret, supervacuum
est. Pomaria quoque et hortos oportet saepto circumdari et esse in propinquo atque in ea parte, qua possit omnis stercorata colluvies cohortis<a class="footnoteLink" href="#note_LCL361_78_2" id="target_note_LCL361_78_2"><sup>2</sup></a> balneariorumque et oleis expressa amurcae sanies influere. Nam quoque eius modi laetatur alimentis et holus et arbor.</p>
<p>VII. His omnibus ita vel acceptis vel compositis, praecipua cura domini requiritur cum in ceteris rebus tum maxime in hominibus. Atque hi vel coloni vel servi sunt soluti aut vincti. Comiter agat cum colonis facilemque se praebeat, et avarius opus exigat quam pensiones, quoniam et minus id offendit et tamen in universum magis prodest. Nam ubi sedulo colitur ager, plerumque compendium, numquam, nisi si caeli maior vis aut praedonis incessit, detrimentum adfert, eoque remissionem colonus petere non audet.
<span class="br"></span><span class="lineNumber">2</span><span class="br"></span>Sed nec dominus in unaquaque re, cui<a class="footnoteLink" href="#note_LCL361_78_3" id="target_note_LCL361_78_3"><sup>3</sup></a> colonum obligaverit, tenax esse iuris sui debet, sicut in diebus







</p></section><notes><section class="footnotes"><ul><li class="note" id="note_LCL361_78_1"><a class="footnoteCrossrefLink" href="#target_note_LCL361_78_1" title="Click to highlight in text"><sup class="lineRef">1</sup>nubilar <span class="italic">SA, Lundström</span>: nubilarium <span class="italic">R, plerique edd.</span></a></li><script type="text/javascript">document.getElementById('note_LCL361_78_1').style.display = "none";</script><li class="note" id="note_LCL361_78_2"><a class="footnoteCrossrefLink" href="#target_note_LCL361_78_2" title="Click to highlight in text"><sup class="lineRef">2</sup>cohortis <span class="italic">R, vett. edd.</span>: chortes <span class="italic">SA</span>: chortis <span class="italic">Lundström</span>: cortis <span class="italic">Ald., Gesn., Schn.</span></a></li><script type="text/javascript">document.getElementById('note_LCL361_78_2').style.display = "none";</script><li class="note" id="note_LCL361_78_3"><a class="footnoteCrossrefLink" href="#target_note_LCL361_78_3" title="Click to highlight in text"><sup class="lineRef">3</sup>cui <span class="italic">R, Ald., Gesn., Lundström</span>: cum <span class="italic">SA, cett. edd,.</span></a></li><script type="text/javascript">document.getElementById('note_LCL361_78_3').style.display = "none";</script></ul></section></notes></section>