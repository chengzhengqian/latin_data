<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

partem superiorem. Id autem stagnum vel exciditur<a class="footnoteLink" href="#note_LCL407_408_1" id="target_note_LCL407_408_1"><sup>1</sup></a>
in petra, cuius rarissima est occasio, vel in litore
<span class="br"></span><span class="lineNumber">2</span><span class="br"></span>construitur opere signino. Sed utcunque fabricatum
est, si semper influente gurgite riget, habere<a class="footnoteLink" href="#note_LCL407_408_2" id="target_note_LCL407_408_2"><sup>2</sup></a> debet specus iuxta solum, eorumque alios simplices, et rectos, quo secedant squamosi greges, alios in cochleam retortos, nec nimis spatiosos, in quibus muraenae delitescant; quamquam nonnullis commisceri
eas cum alterius notae piscibus non placet: quia si rabie vexantur, quod huic generi velut canino solet accidere, saepissime persequuntur squamosos,
<span class="br"></span><span class="lineNumber">3</span><span class="br"></span>plurimosque mandendo consumunt; itineraque, si loci natura permittit, omni lateri piscinae dari convenit.
Facilius enim vetus submovetur unda, cum quacunque parte fluctus urget, per adversam patet exitus. Hos autem meatus fieri censemus per imam consepti partem, si loci situs ita competit, ut in solo piscinae posita libella septem pedibus sublimius esse maris aequor ostendat: nam piscibus stagni haec in altitudinem gurgitis mensura abunde est. Nec dubium, quin quanto magis imo mari venit unda, tanto sit frigidior, quod est aptissimum nantibus.
<span class="br"></span><span class="lineNumber">4</span><span class="br"></span>Sin autem locus, ubi vivarium constituere censemus, pari libra cum aequore maris est, in pedes novem defodiatur piscina, et infra duos a<a class="footnoteLink" href="#note_LCL407_408_3" id="target_note_LCL407_408_3"><sup>3</sup></a> summa parte cuniculis rivi perducantur; curandumque est, ut





</p></section><notes><section class="footnotes"><ul><li class="note" id="note_LCL407_408_1"><a class="footnoteCrossrefLink" href="#target_note_LCL407_408_1" title="Click to highlight in text"><sup class="lineRef">1</sup>exciditur <span class="italic">ac:</span> excitur <span class="italic">SA.</span></a></li><script type="text/javascript">document.getElementById('note_LCL407_408_1').style.display = "none";</script><li class="note" id="note_LCL407_408_2"><a class="footnoteCrossrefLink" href="#target_note_LCL407_408_2" title="Click to highlight in text"><sup class="lineRef">2</sup>haberi <span class="italic">SAac.</span></a></li><script type="text/javascript">document.getElementById('note_LCL407_408_2').style.display = "none";</script><li class="note" id="note_LCL407_408_3"><a class="footnoteCrossrefLink" href="#target_note_LCL407_408_3" title="Click to highlight in text"><sup class="lineRef">3</sup>a <span class="italic">ac:</span> ad <span class="italic">SA.</span></a></li><script type="text/javascript">document.getElementById('note_LCL407_408_3').style.display = "none";</script></ul></section></notes></section>