<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

caro in libraria frusta conciditur: deinde in seria substernitur sal coctus, sed modice ut supra diximus
infractus: deinde offulae carnis spisse componuntur,
et alternis sal ingeritur. Sed cum ad fauces seriae perventum est, sale reliqua pars repletur,
et impositis ponderibus in vas<a class="footnoteLink" href="#note_LCL408_330_1" id="target_note_LCL408_330_1"><sup>1</sup></a> comprimitur:<a class="footnoteLink" href="#note_LCL408_330_2" id="target_note_LCL408_330_2"><sup>2</sup></a> eaque caro semper conservatur,<a class="footnoteLink" href="#note_LCL408_330_3" id="target_note_LCL408_330_3"><sup>3</sup></a> et tanquam salsamentum
in muria sua permanet.</p>
<p>LVI. Rapa quam rotundissima sumito, eaque, si sunt lutosa, detergito, et summam cutem novacula decerpito: deinde sicut consueverunt salgamarii decussatim ferramento lunato incidito. Sed caveto, ne usque ad imum praecidas rapa. Tum salem<a class="footnoteLink" href="#note_LCL408_330_4" id="target_note_LCL408_330_4"><sup>4</sup></a> inter incisuras raporum non nimium minutum aspergito, et rapa in alveo aut seria componito, et sale plusculo aspersa triduo sinito, dum exudent.
<span class="br"></span><span class="lineNumber">2</span><span class="br"></span>Post tertiam diem mediam fibram rapi gustato,<a class="footnoteLink" href="#note_LCL408_330_5" id="target_note_LCL408_330_5"><sup>5</sup></a> si receperit salem. Deinde cum videbitur satis recepisse,
exemptis omnibus, singula suo sibi iure eluito: vel si non multum liquoris fuerit, muriam duram adicito, et ita eluito: et postea in quadratam cistam vimineam, quae neque spisse, solide tamen et crassis viminibus contexta<a class="footnoteLink" href="#note_LCL408_330_6" id="target_note_LCL408_330_6"><sup>6</sup></a> sit, rapa componito: deinde sic aptatam<a class="footnoteLink" href="#note_LCL408_330_7" id="target_note_LCL408_330_7"><sup>7</sup></a> tabulam superponito, ut usque ad fundum, si res exigat, intra cistam deprimi possit.
<span class="br"></span><span class="lineNumber">3</span><span class="br"></span>Cum autem eam tabulam sic aptaveris, gravia pondera
superponito, et sinito nocte tota et uno die siccari. Tum in dolio picato fictili, vel in vitreo







</p></section><notes><section class="footnotes"><ul><li class="note" id="note_LCL408_330_1"><a class="footnoteCrossrefLink" href="#target_note_LCL408_330_1" title="Click to highlight in text"><sup class="lineRef">1</sup>ovas <span class="italic">S</span>: uvas <span class="italic">A</span>: vas <span class="italic">a</span>: in vas <span class="italic">c.</span></a></li><script type="text/javascript">document.getElementById('note_LCL408_330_1').style.display = "none";</script><li class="note" id="note_LCL408_330_2"><a class="footnoteCrossrefLink" href="#target_note_LCL408_330_2" title="Click to highlight in text"><sup class="lineRef">2</sup>conteritur <span class="italic">SAac.</span></a></li><script type="text/javascript">document.getElementById('note_LCL408_330_2').style.display = "none";</script><li class="note" id="note_LCL408_330_3"><a class="footnoteCrossrefLink" href="#target_note_LCL408_330_3" title="Click to highlight in text"><sup class="lineRef">3</sup>consumatur <span class="italic">SAac.</span></a></li><script type="text/javascript">document.getElementById('note_LCL408_330_3').style.display = "none";</script><li class="note" id="note_LCL408_330_4"><a class="footnoteCrossrefLink" href="#target_note_LCL408_330_4" title="Click to highlight in text"><sup class="lineRef">4</sup>sale <span class="italic">SAac.</span></a></li><script type="text/javascript">document.getElementById('note_LCL408_330_4').style.display = "none";</script><li class="note" id="note_LCL408_330_5"><a class="footnoteCrossrefLink" href="#target_note_LCL408_330_5" title="Click to highlight in text"><sup class="lineRef">5</sup>gusto <span class="italic">SAac.</span></a></li><script type="text/javascript">document.getElementById('note_LCL408_330_5').style.display = "none";</script><li class="note" id="note_LCL408_330_6"><a class="footnoteCrossrefLink" href="#target_note_LCL408_330_6" title="Click to highlight in text"><sup class="lineRef">6</sup>contexta <span class="italic">ac</span>: contesta <span class="italic">SA.</span></a></li><script type="text/javascript">document.getElementById('note_LCL408_330_6').style.display = "none";</script><li class="note" id="note_LCL408_330_7"><a class="footnoteCrossrefLink" href="#target_note_LCL408_330_7" title="Click to highlight in text"><sup class="lineRef">7</sup>aptatam <span class="italic">Ac</span>: aptata <span class="italic">a</span>: apta <span class="italic">S.</span></a></li><script type="text/javascript">document.getElementById('note_LCL408_330_7').style.display = "none";</script></ul></section></notes></section>