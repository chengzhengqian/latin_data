<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

rationes
 confingere vel per alium propter conscientiam
<span class="br"></span><span class="lineNumber">5</span><span class="br"></span>fraudis timeat.<a class="footnoteLink" href="#note_LCL361_86_1" id="target_note_LCL361_86_1"><sup>1</sup></a></p>
<p>Sed qualicumque vilico contubernalis mulier adsignanda
est, quae et<a class="footnoteLink" href="#note_LCL361_86_2" id="target_note_LCL361_86_2"><sup>2</sup></a> contineat eum et in quibusdam rebus tamen adiuvet; eidemque actori praecipiendum
est, ne convictum cum domestico multoque minus cum extero habeat. Non numquam tamen eum, quem assidue sedulum et fortem in operibus administrandis cognoverit, honoris causa mensae suae die festo dignetur adhibere. Sacrificia, nisi ex
<span class="br"></span><span class="lineNumber">6</span><span class="br"></span>praecepto domini, ne fecerit. Haruspices sagasque, quae utraque genera vana superstitione rudes animos ad impensas ac deinceps ad flagitia compellunt, ne admiserit, neque urbem neque ullas nundinas noverit, nisi emendae vendendaeve pertinentis ad se
<span class="br"></span><span class="lineNumber">7</span><span class="br"></span>rei causa. Vilicus enim, quod ait Cato, ambulator esse non debet; nec egredi terminos, nisi ut addiscat aliquam culturam, et hoc si ita in vicino est, ut remeare<a class="footnoteLink" href="#note_LCL361_86_3" id="target_note_LCL361_86_3"><sup>3</sup></a> possit. Semitas novosque limites in agro fieri ne patiatur, neve hospitem, nisi amicum familiaremque 
domini necessarium, receperit.</p>
<span class="br"></span><span class="lineNumber">8</span><span class="br"></span><p>Ut ab his arcendus, ita exhortandus est ad instrumentorum<a class="footnoteLink" href="#note_LCL361_86_4" id="target_note_LCL361_86_4"><sup>4</sup></a> 
ferramentorumque curam, ut duplicia, quam numerus servorum exigit, refecta et reposita custodiat, ne quid a vicino petendum sit; quia plus in operis servorum quam in pretio rerum eius modi
<span class="br"></span><span class="lineNumber">9</span><span class="br"></span>consumitur. Cultam vestitamque familiam magis








</p></section><notes><section class="footnotes"><ul><li class="note" id="note_LCL361_86_1"><a class="footnoteCrossrefLink" href="#target_note_LCL361_86_1" title="Click to highlight in text"><sup class="lineRef">1</sup>timere <span class="italic">R, edd. ante Gesn.</span></a></li><script type="text/javascript">document.getElementById('note_LCL361_86_1').style.display = "none";</script><li class="note" id="note_LCL361_86_2"><a class="footnoteCrossrefLink" href="#target_note_LCL361_86_2" title="Click to highlight in text"><sup class="lineRef">2</sup><span class="italic">om. SA, et R aliquot.</span></a></li><script type="text/javascript">document.getElementById('note_LCL361_86_2').style.display = "none";</script><li class="note" id="note_LCL361_86_3"><a class="footnoteCrossrefLink" href="#target_note_LCL361_86_3" title="Click to highlight in text"><sup class="lineRef">3</sup>remanere <span class="italic">SA, et R pauci</span>: re manere <span class="italic">Lundstr√∂m.</span></a></li><script type="text/javascript">document.getElementById('note_LCL361_86_3').style.display = "none";</script><li class="note" id="note_LCL361_86_4"><a class="footnoteCrossrefLink" href="#target_note_LCL361_86_4" title="Click to highlight in text"><sup class="lineRef">4</sup>instrumenti <span class="italic">M, vett. edd., Schn.</span></a></li><script type="text/javascript">document.getElementById('note_LCL361_86_4').style.display = "none";</script></ul></section></notes></section>