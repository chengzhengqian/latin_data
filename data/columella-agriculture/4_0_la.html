<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

semperque ritu volucrum longinqui litoris peregrinus ignotum pererret orbem? An faeneratio probabilior
<span class="br"></span><span class="lineNumber">9</span><span class="br"></span>sit, etiam his invisa quibus succurrere videtur? Sed ne caninum<a class="footnoteLink" href="#note_LCL361_8_1" id="target_note_LCL361_8_1"><sup>1</sup></a> quidem, sicut dixere veteres, studium praestantius locupletissimum quemque adlatrandi et contra innocentes ac pro nocentibus neglectum a maioribus, a nobis etiam concessum intra moenia et in ipso foro latrocinium. An honestius duxerim<a class="footnoteLink" href="#note_LCL361_8_2" id="target_note_LCL361_8_2"><sup>2</sup></a> mercenarii salutatoris mendacissimum aucupium circumvolitantis limina potentiorum somnumque regis sui rumoribus augurantis? Neque enim roganti,
quid agatur intus, respondere servi dignantur.
<span class="br"></span><span class="lineNumber">10</span><span class="br"></span>An putem fortunatius a catenato repulsum ianitore saepe nocte sera foribus ingratis adiacere miserrimoque
famulatu per dedecus fascium decus et imperium, profuso tamen patrimonio, mercari? Nam nec gratuita servitute, sed donis rependitur honor.</p>
<p>Quae si et ipsa et eorum similia bonis fugienda sunt, superest, ut dixi, unum genus liberale et ingenuum rei familiaris augendae, quod ex agricolatione
<span class="br"></span><span class="lineNumber">11</span><span class="br"></span>contingit. Cuius praecepta si vel temere ab indoctis, dum tamen agrorum possessoribus, antiquo more administrarentur, minus iacturae paterentur res rusticae; nam industria dominorum







</p></section><notes><section class="footnotes"><ul><li class="note" id="note_LCL361_8_1"><a class="footnoteCrossrefLink" href="#target_note_LCL361_8_1" title="Click to highlight in text"><sup class="lineRef">1</sup>nec animum <span class="italic">S.</span></a></li><script type="text/javascript">document.getElementById('note_LCL361_8_1').style.display = "none";</script><li class="note" id="note_LCL361_8_2"><a class="footnoteCrossrefLink" href="#target_note_LCL361_8_2" title="Click to highlight in text"><sup class="lineRef">2</sup>dixerim <span class="italic">R nonnulli.</span></a></li><script type="text/javascript">document.getElementById('note_LCL361_8_2').style.display = "none";</script></ul></section></notes></section>