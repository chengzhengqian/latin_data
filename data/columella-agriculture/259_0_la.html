<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

relinquuntur, aut rursus ita alleventur, ut ipse truncus laedatur, aut delibretur; nam parum gaudet ulmus<a class="footnoteLink" href="#note_LCL407_54_1" id="target_note_LCL407_54_1"><sup>1</sup></a> in corpus nuda. Vitandumque ne de duabus plagis una fiat, cum talem cicatricem non facile cortex
<span class="br"></span><span class="lineNumber">17</span><span class="br"></span>comprehendat. Arboris autem perpetua cultura est, non solum diligenter eam<a class="footnoteLink" href="#note_LCL407_54_2" id="target_note_LCL407_54_2"><sup>2</sup></a>disponere, sed etiam truncum
circumfodere, et quicquid frondis enatum fuerit, alternis annis aut ferro amputare aut astringere, ne nimia umbra viti noceat. Cum deinde arbor vetustatem<a class="footnoteLink" href="#note_LCL407_54_3" id="target_note_LCL407_54_3"><sup>3</sup></a>
fuerit adepta, propter terram<a class="footnoteLink" href="#note_LCL407_54_4" id="target_note_LCL407_54_4"><sup>4</sup></a> vulnerabitur ita, ut excavetur usque in medullam, deturque exitus humori, quem ex superiore parte conceperit. Vitem quoque, antequam ex toto arbor praevalescat, conserere
convenit.</p>
<span class="br"></span><span class="lineNumber">18</span><span class="br"></span><p>At si teneram ulmum maritaveris, onus iam non sufferet: si vetustae<a class="footnoteLink" href="#note_LCL407_54_5" id="target_note_LCL407_54_5"><sup>5</sup></a> vitem applicueris, coniugem necabit. Ita suppares esse aetate et viribus arbores vitesque convenit. Sed arboris maritandae causa scrobis viviradici fieri debet latus pedum duorum, altus levi terra totidem pedum (gravi, dupondio<a class="footnoteLink" href="#note_LCL407_54_6" id="target_note_LCL407_54_6"><sup>6</sup></a> et dodrante) longus pedum sex aut minimum quinque. Absit autem hic ab arbore ne minus sesquipedali spatio. Nam si radicibus ulmi iunxeris, male vitis comprehendet, et cum tenuerit, incremento arboris
<span class="br"></span><span class="lineNumber">19</span><span class="br"></span>opprimetur. Hunc scrobem, si res permittit, autumno
facito, ut pluviis et gelicidiis maceretur. Circa vernum deinde aequinoctium binae vites, quo celerius






</p></section><notes><section class="footnotes"><ul><li class="note" id="note_LCL407_54_1"><a class="footnoteCrossrefLink" href="#target_note_LCL407_54_1" title="Click to highlight in text"><sup class="lineRef">1</sup><span class="italic">post</span> ulmus <span class="italic">add.</span> quae <span class="italic">SAac.</span></a></li><script type="text/javascript">document.getElementById('note_LCL407_54_1').style.display = "none";</script><li class="note" id="note_LCL407_54_2"><a class="footnoteCrossrefLink" href="#target_note_LCL407_54_2" title="Click to highlight in text"><sup class="lineRef">2</sup>eam <span class="italic">S</span>: eadem <span class="italic">Aa</span>: <span class="italic">om. c.</span></a></li><script type="text/javascript">document.getElementById('note_LCL407_54_2').style.display = "none";</script><li class="note" id="note_LCL407_54_3"><a class="footnoteCrossrefLink" href="#target_note_LCL407_54_3" title="Click to highlight in text"><sup class="lineRef">3</sup>vetustate <span class="italic">SAac.</span></a></li><script type="text/javascript">document.getElementById('note_LCL407_54_3').style.display = "none";</script><li class="note" id="note_LCL407_54_4"><a class="footnoteCrossrefLink" href="#target_note_LCL407_54_4" title="Click to highlight in text"><sup class="lineRef">4</sup>terram <span class="italic">S</span>: ramum <span class="italic">Aac.</span></a></li><script type="text/javascript">document.getElementById('note_LCL407_54_4').style.display = "none";</script><li class="note" id="note_LCL407_54_5"><a class="footnoteCrossrefLink" href="#target_note_LCL407_54_5" title="Click to highlight in text"><sup class="lineRef">5</sup>vetustae <span class="italic">Schneider</span>: vetustate <span class="italic">S</span>: vetustatem <span class="italic">A</span>: vetustam <span class="italic">a</span>: <span class="italic">om. c.</span></a></li><script type="text/javascript">document.getElementById('note_LCL407_54_5').style.display = "none";</script><li class="note" id="note_LCL407_54_6"><a class="footnoteCrossrefLink" href="#target_note_LCL407_54_6" title="Click to highlight in text"><sup class="lineRef">6</sup>dupondio <span class="italic">a</span>: dupundio <span class="italic">c</span>: dupundiu <span class="italic">SA.</span></a></li><script type="text/javascript">document.getElementById('note_LCL407_54_6').style.display = "none";</script></ul></section></notes></section>