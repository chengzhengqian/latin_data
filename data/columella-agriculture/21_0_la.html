<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

Sed haec positio, quam desideramus, difficilis et rara paucis contingit; proxima est huic, quae plurima ex his habet; tolerabilis, quae non paucissima.</p>
<p>III. Porcius quidem Cato censebat inspiciendo agro<a class="footnoteLink" href="#note_LCL361_42_1" id="target_note_LCL361_42_1"><sup>1</sup></a> praecipue duo esse consideranda, salubritatem caeli et ubertatem loci; quorum si alterum deesset ac nihilo minus quis vellet incolere mente esse captum atque eum ad agnatos et gentiles deducendum.
<span class="br"></span><span class="lineNumber">2</span><span class="br"></span>Neminem enim sanum debere facere sumptus in cultura sterilis soli, nec rursus pestilenti quamvis feracissimo pinguique agro dominum ad fructus pervenire. Nam ubi sit cum Orco ratio ponenda, ibi non modo perceptionem fructuum, sed et vitam colonorum esse dubiam vel potius mortem quaestu
<span class="br"></span><span class="lineNumber">3</span><span class="br"></span>certiorem. Post haec duo principalia subiungebat illa non minus intuenda: viam, aquam, vicinum.<a class="footnoteLink" href="#note_LCL361_42_2" id="target_note_LCL361_42_2"><sup>2</sup></a> Multum conferre agris iter commodum: primum, quod est maximum, ipsam praesentiam domini, qui libentius commeaturus sit, si vexationem viae non reformidet; deinde ad invehenda et exportanda utensilia, quae res frugibus conditis auget pretium






</p></section><notes><section class="footnotes"><ul><li class="note" id="note_LCL361_42_1"><a class="footnoteCrossrefLink" href="#target_note_LCL361_42_1" title="Click to highlight in text"><sup class="lineRef">1</sup><span class="italic">sic Lundstr√∂m cum S</span> (<span class="italic">m. pr.</span>) <span class="italic">et R nonnullis</span>: censebat in inspiciendo agro <span class="italic">S</span> (<span class="italic">m. alt.</span>) <span class="italic">A et R nonnulli</span>: censebat in emendo inspiciendo agro <span class="italic">cod. Lips. Bibl. Comm. I.f.</span> 13: c. i. e. inspiciendoque a. <span class="italic">vulgo.</span></a></li><script type="text/javascript">document.getElementById('note_LCL361_42_1').style.display = "none";</script><li class="note" id="note_LCL361_42_2"><a class="footnoteCrossrefLink" href="#target_note_LCL361_42_2" title="Click to highlight in text"><sup class="lineRef">2</sup>vicinam <span class="italic">R</span>: viam et aquam vicinam <span class="italic">vett. edd</span>: v. et a. et vicinum <span class="italic">vulgo.</span></a></li><script type="text/javascript">document.getElementById('note_LCL361_42_2').style.display = "none";</script></ul></section></notes></section>