<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">
<span class="br"></span><span class="lineNumber">14</span><span class="br"></span>quoniam odorata sunt. Omnis enim iacens piscis magis naribus escam, quam oculis vestigat. Nam dum supinus semper cubat, sublimiora<a class="footnoteLink" href="#note_LCL407_416_1" id="target_note_LCL407_416_1"><sup>1</sup></a> aspectat, et ea quae in plano sunt dextra laevaque non facile pervidet. Itaque cum salsamenta obiecta sunt, eorum sequens odorem, pervenit ad cibos.
Ceteri autem saxatiles aut pelagici<a class="footnoteLink" href="#note_LCL407_416_2" id="target_note_LCL407_416_2"><sup>2</sup></a> satis ex his, sed recentibus melius pascuntur. Nam et alecula modo capta, et cammarus exiguusque gobio, quisquis denique est incrementi minuti piscis, maiorem alit.
<span class="br"></span><span class="lineNumber">15</span><span class="br"></span>Siquando tamen hiemis saevitia non patitur eius generis escam dari, vel sordidi panis offae, vel siqua sunt temporis poma concisa praebentur. Ficus quidem arida semper obicitur, eximie si sit, ut Baeticae Numidiaeque regionibus, larga. Ceterum illud committi non debet, quod multi faciunt, ut nihil praebeant, quia semetipsos etiam clausi diu tolerare possint. Nam nisi piscis domini cibariis saginatur, cum ad piscatorium<a class="footnoteLink" href="#note_LCL407_416_3" id="target_note_LCL407_416_3"><sup>3</sup></a> forum perlatus est, macies indicat eum non esse libero mari captum, sed de custodia elatum, propter quod plurimum pretio detrahitur.</p>
<span class="br"></span><span class="lineNumber">16</span><span class="br"></span><p>Atque haec villatica pastio finem praesenti disputationi<a class="footnoteLink" href="#note_LCL407_416_4" id="target_note_LCL407_416_4"><sup>4</sup></a>
faciat, ne immodico volumine lector<a class="footnoteLink" href="#note_LCL407_416_5" id="target_note_LCL407_416_5"><sup>5</sup></a> fatigetur. Redibimus autem sequenti exordio ad curam silvestrium pecorum, cultumque apium.</p>
</section><notes><section class="footnotes"><ul><li class="note" id="note_LCL407_416_1"><a class="footnoteCrossrefLink" href="#target_note_LCL407_416_1" title="Click to highlight in text"><sup class="lineRef">1</sup>sublimiora <span class="italic">S:</span> sublimior <span class="italic">A:</span> sublimius <span class="italic">a:</span> sublimus <span class="italic">c.</span></a></li><script type="text/javascript">document.getElementById('note_LCL407_416_1').style.display = "none";</script><li class="note" id="note_LCL407_416_2"><a class="footnoteCrossrefLink" href="#target_note_LCL407_416_2" title="Click to highlight in text"><sup class="lineRef">2</sup>pelasci <span class="italic">SA</span><sup>1</sup>: pelasgi <span class="italic">A</span><sup>2</sup>: pelagici <span class="italic">ac.</span></a></li><script type="text/javascript">document.getElementById('note_LCL407_416_2').style.display = "none";</script><li class="note" id="note_LCL407_416_3"><a class="footnoteCrossrefLink" href="#target_note_LCL407_416_3" title="Click to highlight in text"><sup class="lineRef">3</sup>piscatorium <span class="italic">edd.:</span> piscatoris <span class="italic">SAac.</span></a></li><script type="text/javascript">document.getElementById('note_LCL407_416_3').style.display = "none";</script><li class="note" id="note_LCL407_416_4"><a class="footnoteCrossrefLink" href="#target_note_LCL407_416_4" title="Click to highlight in text"><sup class="lineRef">4</sup>disputationi <span class="italic">ac:</span> disputationis <span class="italic">SA.</span></a></li><script type="text/javascript">document.getElementById('note_LCL407_416_4').style.display = "none";</script><li class="note" id="note_LCL407_416_5"><a class="footnoteCrossrefLink" href="#target_note_LCL407_416_5" title="Click to highlight in text"><sup class="lineRef">5</sup>lector <span class="italic">S</span><sup>2</sup><span class="italic">ac</span>: delector <span class="italic">S</span><sup>1</sup><span class="italic">A.</span></a></li><script type="text/javascript">document.getElementById('note_LCL407_416_5').style.display = "none";</script></ul></section></notes></section>