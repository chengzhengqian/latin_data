<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2">
<p>In universa porro villicatione, sicut in cetera vita, pretiosissimum est intelligere quemque, nescire se quod nesciat, semperque cupere, quod ignoret,
<span class="br"></span><span class="lineNumber">28</span><span class="br"></span>addiscere. Nam etsi multum prodest scientia,<a class="footnoteLink" href="#note_LCL408_66_1" id="target_note_LCL408_66_1"><sup>1</sup></a> plus tamen obest imprudentia vel neglegentia, maxime in rusticatione; cuius est disciplinae caput semel fecisse quicquid exegerit ratio culturae. Nam<a class="footnoteLink" href="#note_LCL408_66_2" id="target_note_LCL408_66_2"><sup>2</sup></a> quamvis interdum emendata sit perperam facti imprudentia vel neglegentia, res tamen ipsa iam domino decoxit, nec mox in tantum exuberat, ut et iacturam capitis amissi restituat, et quaestum resarciat.
<span class="br"></span><span class="lineNumber">29</span><span class="br"></span>Praelabentis vero temporis fuga quam sit irreparabilis, quis dubitet? Eius igitur memor praecipue semper caveat, ne improvidus ab opere vincatur. Res est agrestis insidiosissima cunctanti, quod ipsum expressius vetustissimus auctor Hesiodus hoc versu significavit:</p>
<blockquote><p><span class="line">Αἰεὶ δ᾿ ἀμβολιεργὸς ἀνὴρ ἄταισι παλαίει.</span><span class="linebreak"></span></p></blockquote>
<p class="noindent">Quare vulgare illud de arborum positione rusticis usurpatum, serere ne dubites, id villicus ad agri totum<a class="footnoteLink" href="#note_LCL408_66_3" id="target_note_LCL408_66_3"><sup>3</sup></a> cultum referri iudicet, credatque, praetermissas non duodecim horas sed annum periisse, nisi sua quaque die quod instat effecerit.
<span class="br"></span><span class="lineNumber">30</span><span class="br"></span>Nam cum propriis paene momentis fieri quidque debeat, si unum opus tardius quam oporteat<a class="footnoteLink" href="#note_LCL408_66_4" id="target_note_LCL408_66_4"><sup>4</sup></a> peractum sit, ceterae quoque, quae sequuntur, culturae post iusta tempora serius adhibentur,







</p></section><notes><section class="footnotes"><ul><li class="note" id="note_LCL408_66_1"><a class="footnoteCrossrefLink" href="#target_note_LCL408_66_1" title="Click to highlight in text"><sup class="lineRef">1</sup>scientia <span class="italic">vett. edd.</span>: inscientia <span class="italic">R.</span></a></li><script type="text/javascript">document.getElementById('note_LCL408_66_1').style.display = "none";</script><li class="note" id="note_LCL408_66_2"><a class="footnoteCrossrefLink" href="#target_note_LCL408_66_2" title="Click to highlight in text"><sup class="lineRef">2</sup>nam <span class="italic">R</span>: num <span class="italic">SA.</span></a></li><script type="text/javascript">document.getElementById('note_LCL408_66_2').style.display = "none";</script><li class="note" id="note_LCL408_66_3"><a class="footnoteCrossrefLink" href="#target_note_LCL408_66_3" title="Click to highlight in text"><sup class="lineRef">3</sup>totam <span class="italic">S</span>: totũ <span class="italic">AR.</span></a></li><script type="text/javascript">document.getElementById('note_LCL408_66_3').style.display = "none";</script><li class="note" id="note_LCL408_66_4"><a class="footnoteCrossrefLink" href="#target_note_LCL408_66_4" title="Click to highlight in text"><sup class="lineRef">4</sup>oporteat <span class="italic">R</span>: oportet <span class="italic">SA.</span></a></li><script type="text/javascript">document.getElementById('note_LCL408_66_4').style.display = "none";</script></ul></section></notes></section>