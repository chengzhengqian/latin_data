<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

pecuniarum vel<a class="footnoteLink" href="#note_LCL361_80_1" id="target_note_LCL361_80_1"><sup>1</sup></a> lignis et ceteris parvis accessionibus exigendis, quarum cura maiorem molestiam quam impensam rusticis adfert; nec sane est vindicandum nobis quicquid licet, nam summum ius antiqui summam putabant crucem. Nec rursus in totum remittendum, quoniam “vel optima nomina non apellando fieri mala” faenerator Alfius dixisse
<span class="br"></span><span class="lineNumber">3</span><span class="br"></span>verissime fertur. Sed et ipse nostra memoria veterem consularem virumque opulentissimum P. Volusium adseverantem audivi felicissimum fundum esse, qui colonos indigenas haberet et tamquam in paterna possessione natos iam inde a cunabulis longa familiaritate retineret. Ita certe mea fert opinio rem malam esse frequentem locationem fundi, peiorem tamen urbanum colonum, qui per familiam
<span class="br"></span><span class="lineNumber">4</span><span class="br"></span>mavult agrum quam per se colere. Saserna dicebat ab eius modi homine fere pro mercede litem reddi, propter quod operam dandam esse ut et rusticos et eosdem assiduos colonos retineamus, cum aut nobismet
ipsis non licuerit aut per domesticos colere non expedierit; quod tamen non evenit nisi in his regionibus quae gravitate caeli solique sterilitate
<span class="br"></span><span class="lineNumber">5</span><span class="br"></span>vastantur. Ceterum cum mediocris adest et salubritas
et terrae bonitas, numquam non ex agro plus sua cuique cura reddidit quam coloni, numquam non





</p></section><notes><section class="footnotes"><ul><li class="note" id="note_LCL361_80_1"><a class="footnoteCrossrefLink" href="#target_note_LCL361_80_1" title="Click to highlight in text"><sup class="lineRef">1</sup>vel <span class="italic">Lundström</span>: ut <span class="italic">codd., cett. edd.</span></a></li><script type="text/javascript">document.getElementById('note_LCL361_80_1').style.display = "none";</script></ul></section></notes></section>