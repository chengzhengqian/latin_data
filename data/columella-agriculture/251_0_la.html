<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

qui cum induruerunt, velut in coronam religantur.
Hoc duabus ex causis fit: una, ne libero excursu in luxuriam prorepant,<a class="footnoteLink" href="#note_LCL407_38_1" id="target_note_LCL407_38_1"><sup>1</sup></a> omniaque alimenta pampini absumant; altera, ut religata vitis rursus aditum bubulco fossorique in excolenda<a class="footnoteLink" href="#note_LCL407_38_2" id="target_note_LCL407_38_2"><sup>2</sup></a> se praebeat.</p>
<span class="br"></span><span class="lineNumber">14</span><span class="br"></span><p>Pampinandi autem modus is erit, ut opacis locis humidisque et frigidis aestate vitis nudetur, foliaque palmitibus detrahantur,<a class="footnoteLink" href="#note_LCL407_38_3" id="target_note_LCL407_38_3"><sup>3</sup></a> ut maturitatem fructus capere possit, et ne situ putrescat: locis autem siccis calidisque et apricis e contrario palmitibus uvae contegantur;
et si parum pampinosa vitis est, advectis frondibus et interdum stramentis fructus muniatur.
<span class="br"></span><span class="lineNumber">15</span><span class="br"></span>M. quidem Columella patruus meus, vir illustribus disciplinis eruditus, ac diligentissimus agricola Baeticae
provinciae, sub ortu Caniculae palmeis tegetibus vineas adumbrabat, quoniam plerumque dicti sideris tempore quaedam partes eius regionis sic infestantur Euro, quem incolae Vulturnum appellant, ut nisi teguminibus vites opacentur, velut halitu flammeo fructus uratur.</p>
<p>Atque haec capitatae bracchiataeque vitis cultura est. Nam illa, quae uni iugo superponitur, aut quae materiis<a class="footnoteLink" href="#note_LCL407_38_4" id="target_note_LCL407_38_4"><sup>4</sup></a> submissis arundinum statuminibus per orbem connectitur, fere eandem curam exigit, quam
<span class="br"></span><span class="lineNumber">16</span><span class="br"></span>iugata. Non nullos tamen in vineis characatis




</p></section><notes><section class="footnotes"><ul><li class="note" id="note_LCL407_38_1"><a class="footnoteCrossrefLink" href="#target_note_LCL407_38_1" title="Click to highlight in text"><sup class="lineRef">1</sup>prorepant <span class="italic">SAac</span>: properent <span class="italic">edd.</span></a></li><script type="text/javascript">document.getElementById('note_LCL407_38_1').style.display = "none";</script><li class="note" id="note_LCL407_38_2"><a class="footnoteCrossrefLink" href="#target_note_LCL407_38_2" title="Click to highlight in text"><sup class="lineRef">2</sup>excolendam <span class="italic">SAac.</span></a></li><script type="text/javascript">document.getElementById('note_LCL407_38_2').style.display = "none";</script><li class="note" id="note_LCL407_38_3"><a class="footnoteCrossrefLink" href="#target_note_LCL407_38_3" title="Click to highlight in text"><sup class="lineRef">3</sup>detrahantur <span class="italic">c</span>: detrahuntur <span class="italic">SAa.</span></a></li><script type="text/javascript">document.getElementById('note_LCL407_38_3').style.display = "none";</script><li class="note" id="note_LCL407_38_4"><a class="footnoteCrossrefLink" href="#target_note_LCL407_38_4" title="Click to highlight in text"><sup class="lineRef">4</sup>materiis <span class="italic">ac</span>: materies <span class="italic">SA.</span></a></li><script type="text/javascript">document.getElementById('note_LCL407_38_4').style.display = "none";</script></ul></section></notes></section>