<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

autem roris marini sesquilibram in duas urnas musti adicere. Hoc vino post duos menses possis pro remedio uti.</p>
<p>XXXVII. Vinum simile Graeco facere. Uvas praecoquas quam maturissimas legito, easque per triduum in sole siccato. Quarto die calcato, et mustum quod nihil habeat ex tortivo, conicito in seriam, diligenterque curato, ut cum deferbuerit, faeces expurgentur: deinde quinto die cum purgaveris mustum, salis cocti et cribrati duos sextarios, vel, quod est minimum, adicito unum sextarium in sextarios musti <span class="sc">xlviii.</span><a class="footnoteLink" href="#note_LCL408_260_1" id="target_note_LCL408_260_1"><sup>1</sup></a> Quidam etiam defruti sextarium miscent: nonnulli etiam duos adiciunt, si existimant<a class="footnoteLink" href="#note_LCL408_260_2" id="target_note_LCL408_260_2"><sup>2</sup></a> vini notam parum esse firmam.</p>
<p>XXXVIII. Vinum myrtiten ad tormina, et ad alvi proluviem, et ad imbecillum stomachum sic facito. Duo sunt genera myrti, quorum alterum est nigrum, alterum album. Nigri generis baeae, cum sunt maturae leguntur, et semina earum eximuntur, atque ipsae sine seminibus in sole siccantur, et in
<span class="br"></span><span class="lineNumber">2</span><span class="br"></span>fictili fidelia sicco loco reponuntur. Deinde per vindemiam ex vetere arbusto, vel si id non est, ex vetustissimis vineis Amineae<a class="footnoteLink" href="#note_LCL408_260_3" id="target_note_LCL408_260_3"><sup>3</sup></a> bene maturae uvae sole calido leguntur, et ex his mustum adicitur in seriam, et statim primo die antequam id ferveat, bacae myrti, quae fuerant repositae, diligenter conteruntur, et totidem earum librae contusarum appenduntur, quot amphorae condiri debent: tum exiguum musti sumitur ex ea seria, quam medicaturi



</p></section><notes><section class="footnotes"><ul><li class="note" id="note_LCL408_260_1"><a class="footnoteCrossrefLink" href="#target_note_LCL408_260_1" title="Click to highlight in text"><sup class="lineRef">1</sup><span class="sc">xlviii</span> <span class="italic">S</span>: <span class="sc">xlix</span> <span class="italic">Aac.</span></a></li><script type="text/javascript">document.getElementById('note_LCL408_260_1').style.display = "none";</script><li class="note" id="note_LCL408_260_2"><a class="footnoteCrossrefLink" href="#target_note_LCL408_260_2" title="Click to highlight in text"><sup class="lineRef">2</sup>existimant <span class="italic">a</span>: -at <span class="italic">SAc.</span></a></li><script type="text/javascript">document.getElementById('note_LCL408_260_2').style.display = "none";</script><li class="note" id="note_LCL408_260_3"><a class="footnoteCrossrefLink" href="#target_note_LCL408_260_3" title="Click to highlight in text"><sup class="lineRef">3</sup>aminee <span class="italic">ac</span>: aminne <span class="italic">SA.</span></a></li><script type="text/javascript">document.getElementById('note_LCL408_260_3').style.display = "none";</script></ul></section></notes></section>