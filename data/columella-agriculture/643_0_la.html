<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

turiones in hoc usu mittito, ut<a class="footnoteLink" href="#note_LCL408_306_1" id="target_note_LCL408_306_1"><sup>1</sup></a> olivas deprimant. Post dies viginti utere.</p>
<p>LI. Oliva nigra maturissima sereno caelo legitur, eaque sub umbra uno die in cannis porrigitur, et quaecumque est vitiosa baca, separatur. Item siqui adhaeserunt pediculi, adimuntur, foliaque et surculi, quicumque sunt intermixti, eliguntur. Postero
die diligenter cribratur, ut siquid inest stercoris separetur: deinde intrita<a class="footnoteLink" href="#note_LCL408_306_2" id="target_note_LCL408_306_2"><sup>2</sup></a> oliva novo fisco includitur,
et prelo subicitur, ut tota nocte exprimatur.
<span class="br"></span><span class="lineNumber">2</span><span class="br"></span>Postero die inicitur quam mundissimis molis suspensis, ne nucleus frangatur. Et cum est in sampsam redacta,
tunc sal coctus tritusque manu permiscetur cum ceteris aridis condimentis. Haec autem sunt, careum, cyminum, semen faeniculi, anisum Aegyptium.
Sat erit autem totidem heminas salis adicere, quot sunt modii<a class="footnoteLink" href="#note_LCL408_306_3" id="target_note_LCL408_306_3"><sup>3</sup></a> olivarum, et oleum superfundere, ne exarescat: idque fieri debebit, quotiescumque videbitur assiccari.</p>
<span class="br"></span><span class="lineNumber">3</span><span class="br"></span><p>Nec dubium est, quin optimi saporis sit, quae ex oliva Pausia<a class="footnoteLink" href="#note_LCL408_306_4" id="target_note_LCL408_306_4"><sup>4</sup></a> facta est. Ceterum supra duos menses sapor eius non permanet integer. Videntur autem alia genera huic rei magis esse idonea, sicut Liciniae et Culmineae. Verumtamen habetur praecipua in hos usus olea Calabrica, quam quidam propter similitudinem oleastellum vocant.</p>
</section><notes><section class="footnotes"><ul><li class="note" id="note_LCL408_306_1"><a class="footnoteCrossrefLink" href="#target_note_LCL408_306_1" title="Click to highlight in text"><sup class="lineRef">1</sup>et <span class="italic">SAac.</span></a></li><script type="text/javascript">document.getElementById('note_LCL408_306_1').style.display = "none";</script><li class="note" id="note_LCL408_306_2"><a class="footnoteCrossrefLink" href="#target_note_LCL408_306_2" title="Click to highlight in text"><sup class="lineRef">2</sup>intra <span class="italic">Aac</span>: intÌ„ <span class="italic">S.</span></a></li><script type="text/javascript">document.getElementById('note_LCL408_306_2').style.display = "none";</script><li class="note" id="note_LCL408_306_3"><a class="footnoteCrossrefLink" href="#target_note_LCL408_306_3" title="Click to highlight in text"><sup class="lineRef">3</sup>modii <span class="italic">ac</span>: modi <span class="italic">SA.</span></a></li><script type="text/javascript">document.getElementById('note_LCL408_306_3').style.display = "none";</script><li class="note" id="note_LCL408_306_4"><a class="footnoteCrossrefLink" href="#target_note_LCL408_306_4" title="Click to highlight in text"><sup class="lineRef">4</sup>postea <span class="italic">S.</span></a></li><script type="text/javascript">document.getElementById('note_LCL408_306_4').style.display = "none";</script></ul></section></notes></section>