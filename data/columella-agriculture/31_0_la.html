<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

quam ex ripa, sed haud paulum summota a litore.
<span class="br"></span><span class="lineNumber">6</span><span class="br"></span>Nam praestat a mari longo potius intervallo quam brevi refugisse, quia media sunt spatia gravioris halitus. Nec paludem quidem vicinam esse oportet aedificiis nec iunctam militarem viam, quod illa caloribus noxium virus eructat et infestis aculeis armata gignit animalia, quae in nos densissimis examinibus involant, tum etiam nantium serpentiumque
pestes hiberna destitutas<a class="footnoteLink" href="#note_LCL361_62_1" id="target_note_LCL361_62_1"><sup>1</sup></a> uligine, caeno et fermentata colluvie venenatas<a class="footnoteLink" href="#note_LCL361_62_2" id="target_note_LCL361_62_2"><sup>2</sup></a> emittit, ex quibus saepe contrahuntur caeci morbi, quorum causas ne medici quidem perspicere queunt; sed et anni toto tempore situs atque umor instrumentum rusticum supellectilemque et inconditos conditosque fructus
<span class="br"></span><span class="lineNumber">7</span><span class="br"></span>corrumpit; haec autem praetereuntium viatorum populationibus et adsiduis devertentium hospitiis infestat rem familiarem. Propter quae censeo eius modi vitare incommoda villamque nec in via nec a via procul<a class="footnoteLink" href="#note_LCL361_62_3" id="target_note_LCL361_62_3"><sup>3</sup></a> editiore situ condere, sic ut frons eius
<span class="br"></span><span class="lineNumber">8</span><span class="br"></span>ad orientem aequinoctialem directa sit. Nam eius modi positio medium temperatumque libramentum ventorum hiemalium et aestivorum tenet, quantoque fuerit aedificii solum pronius orienti, tanto et aestate liberius capere perflatus et hiemis procellis minus infestari et matutino regelari ortu poterit, ut concreti rores liquescant, quoniam fere pestilens habetur,







</p></section><notes><section class="footnotes"><ul><li class="note" id="note_LCL361_62_1"><a class="footnoteCrossrefLink" href="#target_note_LCL361_62_1" title="Click to highlight in text"><sup class="lineRef">1</sup>destituta <span class="italic">edd. ante Lundström.</span></a></li><script type="text/javascript">document.getElementById('note_LCL361_62_1').style.display = "none";</script><li class="note" id="note_LCL361_62_2"><a class="footnoteCrossrefLink" href="#target_note_LCL361_62_2" title="Click to highlight in text"><sup class="lineRef">2</sup>vere natas <span class="italic">Schn.</span></a></li><script type="text/javascript">document.getElementById('note_LCL361_62_2').style.display = "none";</script><li class="note" id="note_LCL361_62_3"><a class="footnoteCrossrefLink" href="#target_note_LCL361_62_3" title="Click to highlight in text"><sup class="lineRef">3</sup>nec a via procul <span class="italic">Lundström</span>: nec avia procul <span class="italic">R nonnulli dett.</span>: nec avia procul avie <span class="italic">c</span>: nec alia procul <span class="italic">SAR</span>: nec alio procul <span class="italic">vett. edd.</span>: nec pestilenti loco, sed procul et <span class="italic">Ald.,</span> <span class="italic">Gesn., Schn.</span>: sed alio procul <span class="italic">Pontedera, probavit Schn.</span></a></li><script type="text/javascript">document.getElementById('note_LCL361_62_3').style.display = "none";</script></ul></section></notes></section>