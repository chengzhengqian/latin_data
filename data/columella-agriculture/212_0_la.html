<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

numeroso fetu exuberat. Quare modus talis generis necessario maxime est adhibendus, ne procerioribus fructuariis oneretur et ut consideret vinitor proximi
<span class="br"></span><span class="lineNumber">21</span><span class="br"></span>anni magna necne fuerit vindemia. Nam post largos fructus parcendum est vitibus, et ideo anguste putandum; post exiguos, imperandum. Super cetera illud etiam censemus, ut duris tenuissimisque et acutissimis ferramentis totum istud opus exsequamur. Obtusa enim et hebes et mollis falx putatorem moratur,
eoque minus operis efficit et plus laboris adfert vinitori; nam sive curvatur acies, quod accidit molli, sive tardius penetrat, quod evenit in retuso et crasso ferramento, maiore nisu est opus. Tum etiam plagae asperae atque inaequales vites lacerant; neque enim
<span class="br"></span><span class="lineNumber">22</span><span class="br"></span>uno sed saepius repetito ictu res transigitur. Quo plerumque fit ut quod praecidi debeat praefringatur,<a class="footnoteLink" href="#note_LCL361_424_1" id="target_note_LCL361_424_1"><sup>1</sup></a> et sic vitis laniata scabrataque putrescat umoribus, nec plagae consanentur. Quare magnopere monendus
putator est, ut prolixet aciem ferramenti, et quantum possit novaculae similem reddat. Nec ignoret in quaque re, qua parte falcis utendum sit; nam plurimos per hanc inscitiam vastare vineta comperi.</p>
<p>XXV. Est autem sic disposita vinitoriae falcis figura, ut capulo pars proxima, quae rectam gerit aciem, culter ob similitudinem nominetur; quae

</p></section><notes><section class="footnotes"><ul><li class="note" id="note_LCL361_424_1"><a class="footnoteCrossrefLink" href="#target_note_LCL361_424_1" title="Click to highlight in text"><sup class="lineRef">1</sup>praefingatur <span class="italic">SAc</span>: perfringatur <span class="italic">aM.</span></a></li><script type="text/javascript">document.getElementById('note_LCL361_424_1').style.display = "none";</script></ul></section></notes></section>