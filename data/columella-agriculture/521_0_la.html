<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2">
<span class="br"></span><span class="lineNumber">21</span><span class="br"></span><p>Cultam vestitamque familiam utiliter magis habeat
quam delicate, id est munitam diligenter a frigoribus et imbribus, quae utraque prohibentur optime pellibus manicatis, et sagatis cucullis: idque si fiat, omnis paene hiemalis dies<a class="footnoteLink" href="#note_LCL408_62_1" id="target_note_LCL408_62_1"><sup>1</sup></a> in opere tolerari possit. Quare tam vestem servitiorum, quam, ut dixi, ferramenta bis debebit omnibus<a class="footnoteLink" href="#note_LCL408_62_2" id="target_note_LCL408_62_2"><sup>2</sup></a> mensibus recensere. Nam frequens recognitio nec impunitatis
<span class="br"></span><span class="lineNumber">22</span><span class="br"></span>spem nec peccandi locum praebet. Itaque mancipia vincta, quae sunt ergastuli, per nomina quotidie citare debebit atque explorare, ut sint diligenter compedibus innexa: tum etiam custodiae sedes an tuta et recte munita sit: nec, si quem dominus aut ipse vinxerit, sine iussu patrisfamiliae resolvat.<a class="footnoteLink" href="#note_LCL408_62_3" id="target_note_LCL408_62_3"><sup>3</sup></a> Sacrificia nisi ex praecepto domini facere nesciat: haruspicem sagamque sua sponte non noverit,
quae utraque genera vana superstitione rudes
<span class="br"></span><span class="lineNumber">23</span><span class="br"></span>animos infestant. Non urbem, non ullas nundinas nisi vendendae aut emendae rei necessariae causa, frequentaverit. Neque enim coloniae suae terminos egredi debet, nec absentia sua familiae cessandi aut delinquendi spatium dare. Semitas novosque limites in agro fieri prohibeat. Hospitem, nisi ex amicitia domini, quam rarissime recipiat. Ad ministeria sua conservos non adhibeat, nec ulli terminos egredi,



</p></section><notes><section class="footnotes"><ul><li class="note" id="note_LCL408_62_1"><a class="footnoteCrossrefLink" href="#target_note_LCL408_62_1" title="Click to highlight in text"><sup class="lineRef">1</sup>hiemalis dies <span class="italic">R</span>: hiemalibus diebus <span class="italic">SA</span>: hiemalis diebus <span class="italic">a.</span></a></li><script type="text/javascript">document.getElementById('note_LCL408_62_1').style.display = "none";</script><li class="note" id="note_LCL408_62_2"><a class="footnoteCrossrefLink" href="#target_note_LCL408_62_2" title="Click to highlight in text"><sup class="lineRef">2</sup>omnibus <span class="italic">SA</span>: singulis <span class="italic">E.</span></a></li><script type="text/javascript">document.getElementById('note_LCL408_62_2').style.display = "none";</script><li class="note" id="note_LCL408_62_3"><a class="footnoteCrossrefLink" href="#target_note_LCL408_62_3" title="Click to highlight in text"><sup class="lineRef">3</sup>solvat <span class="italic">SA.</span></a></li><script type="text/javascript">document.getElementById('note_LCL408_62_3').style.display = "none";</script></ul></section></notes></section>